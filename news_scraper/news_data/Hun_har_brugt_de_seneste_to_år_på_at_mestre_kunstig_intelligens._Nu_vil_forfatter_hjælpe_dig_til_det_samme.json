{
    "version": "1.0",
    "document": {
        "id": 22446,
        "title": "Hun har brugt de seneste to år på at mestre kunstig intelligens. Nu vil forfatter hjælpe dig til det samme",
        "content": "Kunstig intelligens (ai) er kommet for at blive, og det kan skabe stor værdi. Hvis man husker sin kritiske sans og bruger den rigtigt. »Ai kan give mennesket superkræfter.« Sådan lyder budskabet fra Ida Ebbensgaard. Derfor bør man tage den til sig og se mulighederne ved at bruge den, mener hun. Ida Ebbensgaard er journalist og forfatter til bogen »Ægte«, der handler om kunstig intelligens. Siden november 2022, da ChatGPT gjorde ai tilgængelig for alle, har Ida Ebbensgaard været dybt fascineret af de muligheder, teknologien åbner for. Og hendes overbevisning om, at kunstig intelligens er fremtiden, er kun blevet stærkere. Derfor mener hun, at ai er noget, vi alle bør kaste os over. Hendes besked er klar: »Kom i gang. Du kan godt. Og hvis du ikke kan, kan du lære det. Og ved du hvad? Det er faktisk ikke svært – det er både sjovt og utroligt nyttigt, når du først kommer i gang.« I denne artikel giver hun konkrete råd til, hvordan du kan mestre kunstig intelligens, udnytte dens potentiale og skabe værdi. Ai kan hjælpe dig med alle mulige slags arbejdsopgaver, mener Ida Ebbensgaard. Selv hjalp ai hende for nylig med at bygge en hjemmeside – noget hun ikke vidste, hvordan man gjorde. At bruge kunstig intelligens er ikke svært, men der er noget grundlæggende, man skal kende, mener hun. Kunstig intelligens står ikke i modsætning til mennesket, det komplementerer mennesket, mener Ida Ebbensgaard.Fold sammenLæs mereFoto: Linda Kastrup. At skrive til en kunstig intelligensmodel kaldes at prompte. Og Ida Ebbensgaard giver fire konkrete råd til, hvordan det kan gøres for at få de bedste resultater: De resultater, modellen spytter ud, kan nogle gange være lange svar. Derfor råder Ida Ebbensgaard til, at man beder modellen om at sætte resultaterne i en tabel, så det er mere overskueligt at læse. Det er værd at se på, hvilken model kunstig intelligens man bruger, mener Ida Ebbensgaard. »Du får, hvad du betaler for,« siger hun, og det er nemlig det næste råd. Så hvis man synes, at man tit får et dårligt resultat, så er det måske, fordi man bruger en dårlig model, mener hun. Når det kommer til de forskellige modeller, har hun også gode forslag, der kan hjælpe én i hverdagen: Ida Ebbensgaard mener også, at før vi kan få de bedste resultater fra kunstig intelligens, er det nødvendigt at ændre vores mindset. For folk spørger tit, om den løste opgaven? »Ja« eller »nej«? Det mener hun er et forkert spørgsmål: »Spørgsmålet skal være, hvor mange procent af opgaven hjalp den med at løse? Hvis svaret er 25 procent af en opgave, der ville tage to timer uden ai, har den sparet dig en halv time. Det kan give mere tid til andre opgaver – for den er ikke kun et værktøj til at gøre ting hurtigere, den kan også løfte kvaliteten af det arbejde, vi laver.« Og sidst, men ikke mindst, er det vigtigt at huske sig selv: »Husk din kritiske sans,« siger hun og forklarer, at man ikke skal tage alt, hvad kunstig intelligens kommer med, som en sandhed. Men det kan hjælpe dig til at komme tæt på sandheden.",
        "metadata": {
            "source": "https://www.berlingske.dk/arbejdsliv/hun-har-brugt-de-seneste-to-aar-paa-at-mestre-kunstig-intelligens-nu",
            "image_url": "https://berlingske.bmcdn.dk/media/cache/resolve/image_x_large/image/189/1894330/24899618-ida-ebbensgaard-udkommer-med-en-bog-om-ai-og-hvorf.jpg",
            "publication_time": "Fredag d. 28. februar 2025, kl. 17.20",
            "author": "Sofie Dyhm-Junge",
            "related_links": [],
            "attachments": []
        }
    }
}