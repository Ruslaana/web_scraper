{
    "version": "1.0",
    "document": {
        "id": 22363,
        "title": "Trump tager sit løfte om en ny »guldalder« meget bogstaveligt. Det ser man tydeligt i Det Ovale Kontor",
        "content": "Donald Trump har lovet, at USA står over for en ny »gylden æra« eller en »guldalder«, om man vil. Det lader til, at USAs guldalder allerede er indtruffet på Det Ovale Kontor, præsidentens arbejdsværelse i Det Hvide Hus. Hver gang en ny præsident tiltræder, bliver indretningen i Det Ovale Kontor ændret, og det står enhver præsident frit for at sætte sit eget præg. Det er tydeligt at se, hvem kontoret tilhører nu. I hvert fald, hvis man ved lidt om Trumps personlige smag. Præsidenten er særdeles glad for guld i sin indretning, faktisk så glad, at indretningen af hans lejlighed i Trump Tower i New York City siges at være inspireret af det opulente Versaillesslot uden for Paris. Også hans ejendom i Florida, Mar-a-Lago, fik et ordentlig svirp med guldpenslen, da Trump flyttede ind. En guldbrevpresse med »Trump« indgraveret.Fold sammenLæs mereFoto: MANDEL NGAN. Præsident Donald Trump til pressemøde med El Salvadors præsident, Nayib Bukele. Den amerikanske præsident har hængt flere portrætter op end sin forgænger, og han har tilføjet guldudsmykning flere steder på væggene.Fold sammenLæs mereFoto: KEN CEDENO / POOL. Nu er det så Det Hvide Hus, der indvendigt stråler i gyldne nuancer. Tv-stationenCNNhar også bidt mærke i den nye indretning. »Det er guld overalt (...) Selv fjernbetjeningen er forgyldt,« skriver mediet. Den forhenværende præsident Joe Biden havde en noget mere nedtonet stil, der mindede mere om tidligere tiders mere traditionelle indretning. Men nu er Trump tilbage. Du kan selv sammenligne Det Ovale Kontor før og efter Trumps indtræden herunder.  Et møde mellem Joe Biden og Donald Trump i 2024, mens Biden var præsident.Fold sammenLæs mereFoto: SAUL LOEB. Donald Trump til møde med den irske premierminister, Micheál Martin, i 2025.Fold sammenLæs mereFoto: MANDEL NGAN. Præsidenten har – ligesom for fire år siden – hængt et portræt af George Washington over pejsen. Tilbage er også et portræt af landets første finansminister, Alexander Hamilton, og landets tredje præsident, Thomas Jefferson. De guldfarvede gardiner har dog fået lov at hænge foran vinduerne, siden Trump var præsident første gang. Så dem behøvede han ikke at skifte, da han flyttede ind igen. Den amerikanske præsident, Donald Trump, i færd med at underskrive dekreter i Det Ovale Kontor.Fold sammenLæs mereFoto: Nathan Howard/Reuters/Ritzau Scanpix. Samtidig er også den berygtede »Cola Light-knap«, som sidder på en lille trækasse, tilbage på kontoret. Når Trump trykker på denne knap, får han straks serveret en Cola Light. Det Ovale Kontor ligner nu mere og mere den tidligere ejendomsmatadors Mar-a-Lago-ejendom i Florida og Trump Tower i New York, hvor den berømte gyldne rulletrappe har sit hjemsted. Du kan se den gyldne indretning i de to bygninger herunder. En middag for de republikanske senatorer på Trumps Mar-a-Lago-palæ i Florida i 2025.Fold sammenLæs mereFoto: Kevin Lamarque. Donald Trump til pressemøde i Trump Tower i New York i 2024.Fold sammenLæs mereFoto: ANGELA WEISS. ",
        "metadata": {
            "source": "https://www.berlingske.dk/kultur/trump-tager-sit-loefte-om-en-ny-guldalder-meget-bogstaveligt-det-ser-man",
            "image_url": "https://berlingske.bmcdn.dk/media/cache/resolve/image_x_large_vertical/image/191/1913057/24934001-de-gr-ikke-ned-p-guldaggregater-i-det-ovale-kont.jpg",
            "publication_time": "Torsdag d. 17. april 2025, kl. 18.12",
            "author": "Christina Elkorn",
            "related_links": [],
            "attachments": []
        }
    }
}