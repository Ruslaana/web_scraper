{
    "version": "1.0",
    "document": {
        "id": 7382,
        "title": "Business-overblik: Statsselskab indrømmer massive forsinkelser på mere strøm",
        "content": "God morgen og velkommen til ugens sidste Business-overblik på en fredag, der igen ser ud til at byde på solskin og varme. I dag runder vi blandt andet: Men vi begynder med de store forsinkelser på at skaffe danskerne mere grøn strøm. God læselyst, og følg med dagen igennem påBerlingske Business! Statsselskab indrømmer massive forsinkelser på mere strøm Selv om Europa skriger på grøn strøm, udskød det statslige Energinet sidste år alligevel 98 ud af 174 planlagte udvidelser af elnettet i Danmark, som skulle have sikret mere sol- og vindenergi til danske husstande og virksomheder. I gennemsnit er projekterne udskudt med 1,3 år, og det rammer 20 selskaber, at Energinet ikke har kunnet overholde tidsplanen, viser Energinets egen opgørelseifølge Finans. Frem mod 2030 skal der lægges 2.700 kilometer nye elkabler i Danmark, i 2024 kom kun 170 kilometer i jorden. Energinets driftsdirektør, Søren Dupont Kristensen, kalder det »alvorligt« og »super utilfredsstillende for dem, der bygger projekterne«. Han erkender, at Energinet ikke har mandet hurtigt nok op til at håndtere de flere projekter., men Energinet er også ramt af, at miljømyndighedernes sagsbehandlingstider er seksdoblet – fra 119 dage i 2020 til 722 dage i 2024. 1.Vrede partier anklager regeringen og Nicolai Wammen for løftebrud: »De lyver jo for folk« Finansminister Nicolai Wammen (S) har ført danskerne bag lyset, fordi antallet af administrative ansatte i staten er fortsat med at stige, efter at han lovede et opgør. Så hård er kritikken fra en samlet borgerlig opposition. Finansministeren afviser kritikken og går til modangreb.Læs historien her. 2.Største rentehop siden 2008 – men godt nyt til flere danske boligejere Den officielle rente i euroområdet er igen blevet sat ned, og Nationalbanken er fulgt efter. Men udsigterne for renten er historisk usikre i en tid, hvor den amerikanske præsident har kastet 80 års verdensorden op i luften. Der er dog lyspunkter i mørket.Læs historien her. Det sidste brev bliver snart sendt – 400 år med dansk postvæsen lakker mod enden Det danske postvæsen har spillet en central rolle i dansk historie og var engang Danmarks største virksomhed. Virksomheden har i 400 år klaret sig gennem store teknologiske forandringer, men de seneste årtier er alt næsten gået galt. Når 2025 rinder ud, er det slut med at bringe breve ud.Læs historien her. | Læs også:Hvor skal brevet hen, når den røde postkasse forsvinder? Berlingske har forsøgt at finde svar på tre centrale spørgsmål   1.Trump trækker i land på straftold mod Canada og Mexico For anden gang på to dage trækker USAs præsident Donald Trump i land og udvider mængden af varer, der er undtaget fra den straftold, som han indførte over for Canada og Mexico – USAs største handelspartnere – for to dage siden. Straftolden har skabt usikkerhed for erhvervslivet og foruroliget finansmarkedet. Onsdag undtog han bilproducenter straftolden på 25 procent i en måned, og både Canada og Mexico har som reaktion skruet ned for gengældelsestold mod amerikanske varer,skriver BBCogFinancial Times. 2. Danske industrigiganter forudser gennembrud på tysk marked Flere tunge, danske industrivirksomheder som Rockwool, VKR Holding og H+H gør klar til at skrue gevaldigt op for kedlerne i satsningen på det store, tyske marked, efter at den tyske regering har fremlagt en vækstpakke for energi, infrastruktur og forsvar til 3.750 milliarder kroner over ti år. »Jeg har siden min tiltrædelse som administrerende direktør i Rockwool anset det som en af de største vækstmuligheder, vi overhovedet kan få øje på,« siger Jes Munk Hansentil Børsen. Vækstpakken mangler endnu at blive vedtaget af den nyvalgte, tyske forbundsdag. 3. Pengetanke kredser om forsvarsindustrien Både virksomheder og investorer kredser om forsvarsindustrien, som lige nu er markant inde i varmen. Det tvinger prisen på virksomhederne op, fordi der er rift om dem med baggrund i Europas omfattende oprustningsplaner. »Vi kan mærke, at nærmest alle i vores branche kigger på det i øjeblikket. Og vi vil også selv gerne investere mere, fordi vi ser et langsigtet massivt behov i takt med, at der sker en så voldsom oprustning,« siger Dan Højgaard Jensen, direktør i investeringsfonden Dansk Ejerkapital,til Finans. Aktier – indeks og udvikling i procent USA – lukkekurser torsdag: Asien – indeks fredag kl. 7.05: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-statsselskab-indroemmer-massive-forsinkelser-paa-mere",
            "image_url": "https://berlingske.bmcdn.dk/media/cache/resolve/image_x_large/image/189/1897376/24905287-solceller-og-vindmller-skal-sikre-danskerne-mere.jpg",
            "publication_time": "Fredag d. 07. marts 2025, kl. 07.10",
            "author": "Thomas Breinstrup",
            "related_links": [],
            "attachments": []
        }
    }
}