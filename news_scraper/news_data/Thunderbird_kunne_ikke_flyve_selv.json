{
    "version": "1.0",
    "document": {
        "id": 19356,
        "title": "Thunderbird kunne ikke flyve selv",
        "content": "For knap fire år sidenbesluttede Mozilla Foundationat skille postprogrammet Thunderbird fra i en selvstændig organisation. Mozilla er non-profit, men den populære Firefox-browser hører under et profitorienteret datterselskab, Mozilla Corporation. Den samme struktur blev oprettet til Thunderbird, som så blev placeret i datterselskabet Mozilla Messaging i 2007. Det skete for at give Thunderbird-udviklerne mulighed for at »bestemme over deres egen skæbne«, men det blev set som en nedprioritering af programmet. I lang tid havde udviklingen af Thunderbird haltet efter Firefox. Læs også:Udvidelser kan sløve Firefox Allerede dengang var spørgsmålet, om der overhovedet er brug for programmer som Thunderbird i en tid, hvor mange brugere forvalter deres elektroniske post gennem tjenester som Google Mail. Nu har Mozilla Messaging så haft næsten fire år til at vise om Thunderbird kunne flyve selv. Men datterselskabet fik aldrig rigtig luft under vingerne. Nu har organisationen besluttet at opløse Mozilla Messaging og integrere resterne i Mozilla Labs, som er non-profit. Det fortæller Mozilla-chef Mitchell Baker i etblog-indlæg. Den hidtidige chef for Mozilla Messaging, David Ascher, skal nu stå i spidsen for den gruppe under Mozilla Labs, som skal videreudvikle Thunderbird. Så programmet bliver ikke opgivet. Læs også:Firefox 4 overhaler Internet Explorer 9 »Email er en solid og fundamental teknologi, som stadig har stor værdi,« skriver Mitchell Baker. Men hun tilføjer samtidig, at kommunikations-formerne på nettet ændrer sig. Meget af den kommunikation, som tidligere kørte over e-mail, foregår i dag på sociale netværk, i chatfora og på instant messaging-tjenester. Læs også:Sådan får du Facebook-mail »Webbet har ændret sig meget i de seneste år. En af de store ændringer er, hvordan vi bruger nettet til beskeder, kommunikation og social interaktion. Vi lægger beskeder ud på sociale netværk, vi modtager beskeder (kaldet »notificeringer«) fra applikationer, vi bruger webbaserede mailsystemer,« skriver Mitchell Baker. Flere firmaer som den franske it-gigant Atos vil ligefrem heltafskaffe e-mail. Tilmeld dig Tech og Videns ugentlige nyhedsbrev- det kommer hver torsdag. Denne artikelstammer fra Berlingske Media's samarbejdspartner,ComON.dk",
        "metadata": {
            "source": "https://www.berlingske.dk/videnskab/thunderbird-kunne-ikke-flyve-selv",
            "image_url": "https://berlingske.bmcdn.dk/media/cache/resolve/image_x_large/image/75/751554/3970776-thunderbird.jpg",
            "publication_time": "Tirsdag d. 05. april 2011, kl. 20.30",
            "author": null,
            "related_links": [],
            "attachments": []
        }
    }
}