{
    "version": "1.0",
    "document": {
        "id": 11600,
        "title": "»Det var som en klassisk film, hvor prinsen eller prinsessen bryder fri fra det hele og pludselig møder folket«",
        "content": "De færreste har set dem med egne øjne. Men alle har mærket dem. Et par gange om dagen går trafikken i den lille russiske badeby Anapa nemlig i stå. Færdelspolitiet vinker bilerne ind til siden og trækker metalgitre ud på vejen. De spærrer omfartsvejen og sidevejene. Så står alle og venter tålmodigt. De ved, at de udenlandske gæster er på vej. De kommer susende fra Hotel Beton Brut på bakketoppen i en skinnende hvid bus med tonede ruder og politieskorte. Og - puf - så er de væk igen, som var de de en luftspejling i middagsheden. Optrinnet synes næsten uvirkeligt midt i en badeby, der er indbegrebet af russisk afslapning. Mange lokale kan stadig ikke helt tro det. Har de udenlandske fodboldstjerner virkelig valgt gode gamle Anapa, de prisbeviste pensionisters foretrukne badeby? Svaret er ja. De danske landsholdsspillere er ikke en optisk illusion. De findes. Det kan 26-årige Tevan bevidne. Anapa er til hverdag en russisk badeby, der ikke oplever megen opmærksomhed fra den store verden. Her har det danske landshold i tre uger haft lejr, men uanset resultatet mod Kroatien forlader landsholdet byen.Fold sammenLæs mereFoto: Simon Kruse. »Vent lidt, vent lidt,« ivrer han, mens han roder i lommen efter mobilen midt på den myldrende strandpromenade, der strækker sig larmende langs stranden. Det kræver balance, for han har sine regnbuefarvede solbriller i panden og på sin venstre skulder en abe i matrostøj, der klamrer sig til hans skjorte. Han var egentlig i gang med at sælge mig et foto med aben eller en af hans to farvestrålende papegøjer for 150 rubler. Men nu gælder det et andet fotografisk højdepunkt. Han bladrer og finder. På selfien står han ganske rigtigt ved siden af landsholdspilleren Nicolai Jørgensen. »Se, det er Schmeichel, er det ikke?« spørger han glad. I tre uger hardet danske landsholdspillerehaft base i den lille russiske ferieby ved Sortehavet. Nu er det slut. For uanset hvordan søndagens kamp med Kroatien ender, forlader danskerne Anapa for denne gang. Enten for at tage hjem eller for at fortsætte til en base for de hold, der går videre til kvartfinalerne. Det er Svetlana Mesjanaja ked af. Hun er redaktør på byens lokale avis, der også hedder Anapa. »Her kommer kun russiske turister. Derfor var det fantastisk, at vi fik sådan nogle gæster. Det er en stor ære,« siger redaktøren. »Her kommer kun russiske turister. Derfor var det fantastisk, at vi fik sådan nogle gæster. Det er en stor ære,« siger avisredaktør Svetlana Mesjanaja om det danske landsholds besøg i Anapa.Fold sammenLæs mereFoto: Simon Kruse. Om sommeren er byen præget af skolebørn på feriekoloni, bedsteforældre med børnebørn og unge russere, der drages af landets svar på Sunny Beach. På strandbarerne er det ikke VM-kampe, der dominerer, men russisksproget popmusik, der brager ud over den tæt besatte sandstrand. Men Anapa kan også prale af flere oldgræske ruiner, et berømt klitområde og et alligatorakvarium. Alt det har de danske gæster kun snuset til, frygter redaktøren. Kun en gang på tre uger vartræningen åbnet for lokale skolebørn. Ogi sidste uge var de danske spillere på strandturomgivet af sikkerhedsvagter. Det var det sidste, manden med aben og de to papegøjer var heldig at opleve. »De spillede lidt fodbold nede på stranden. Det var det som en klassisk film, hvor prinsen eller prinsessen bryder fri fra det hele og pludselig møder folket,« siger Svetlana Mesjanaja. Det blev ugens samtaleemne i byen. »Men det var kun én gang. Der er så mange, der gerne ville have haft et glimt af dem. Især børnene,« siger hun. Fra den anden side af hegnet ser billedet anderledes ud. For det første er græsset bogstaveligt talt grønnere. På træningsanlægget et par kilometer uden for Anapa svaler sprinkleranlæggene det veltrimmede græstæppe i middagsheden. Banen er klippet til kamphøjde, 23 milimeter. Russiske sikkerhedsfolk i hvide skjorter holder vagtsomt øje med omgivelserne, mens tre danske spillere giver dagens interview til de danske sportsjournalister. Et lavt metalhegn skiller journalisterne fra spillerne. Ingen andre kommer i nærheden. Vejen, hvor træningsanlægget ligger, er spærret af. Forholdene på spillernes firestjernede hotel er stort set lige så kontrollerede.Holdet har medbragt to kokketil at sørge for den rette ernæring og egne topmadrasser og hovedpuder, fordi hotellets senge ikke levede op til den krævede standard. »Der må jeg sige, at der er blevet arbejdet hårdt på at sikre, at dette russiske badehotel skulle ramme den standard, som spillerne er vant til,« forklarer Claus Bretton-Meyer, adm. direktør for DBU. Han lægger ikke skjul på, at mange alternativer til Anapa var optaget, da DBU skulle vælge base. »Men når jeg nu har været her i lang tid, må jeg konstatere, at Anapa har været en meget positiv oplevelse,« siger han. Vi har sat os på to havestole i den såkaldte mixed zone, det eneste sted, hvor godkendte gæster, spillere og DBU-folk må mødes. Sikkerhedsniveauet, der ved denne slutrunde regnes for højere end nogensinde, er fastsat af værtslandet og fodboldforbundet FIFA. »Vi er glade for, at russerne går op i sikkerhed, men det er selvfølgelig også en stærkt isolerende faktor,« siger Claus Bretton-Meyer. »Men nu kan man spørge sig selv, hvor meget der er at opleve i Anapa. Anapa er jo en ferieby for familier med børn, så den der plastic-fantastic-verden derude er jo én ting,« siger direktøren. Tidligere på ugen inviiterede DBU lokale unge op på hotellet, så de kunne møde spillerne. For det er vigtigt, at holdet ikke føler sig isoleret på hotellet, sådan som nogle spillere har klaget over ved tidligere slutrunder. »At være tre uger på et hotel er lang tid. Det, som de fleste kender som økuller, er her kendt som hotelkuller,« siger han. Men regler er regler, og også denne dag har hver spiller ti-tolv minutter til at forklare sig, før de bliver gennet videre af DBU-folkene. »Det er altid en balancegang mellem koncentration og adspredelse under en slutrunde,« siger Martin Braidwaithe. »Jeg tror ikke, at folk er klar over, hvor meget det kræver mentalt. Nogle gange må man bare lukke af,« forklarer han. Indtrykket af badebyen er udelukkende positivt, siger han. Medspilleren Pione Sisto erklærer sig enig. »Jeg har altid fået at vide, at man ikke skal tro på det, medierne skriver. Det har jeg fået bekræftet. Rusland er et godt land,« siger han. Også Claus Bretton-Meyer taler om at nedbryde fordomme. En VM-slutrunde skal ikke drukne i politik, siger han. »Hvis ikke vi kunne spille i lande med dødsstraf, så kunne vi ikke tage til USA eller Kina. Vi vil gerne være med til bygge bro lokalt og internationalt,« siger direktøren. Hos træningsbanens nærmeste nabo, en købmandsbutik, har man dog svært ved at se brobygningen for bare politibiler. Her er omsætningen dykket stejlt, fordi politiafspærringen forhindrer den lokale bus i at standse foran butikken, som den plejer. »Nå, tager de snart hjem? Tak for det,« lyder det tonløst fra Viktorija, der står bag disken. Rustam bor ved siden af den danske træningslejr. Han ville ønske, at han kunne have set danskerne træne, mens det forhindrer et højt hegn.Fold sammenLæs mereFoto: Simon Kruse. En mandlig kunde med en Nike-kasket og to franskbrød i favnen forsøger at komme fodboldgæsterne til undsætning. »Jeg har altså læst, at de er meget venlige« begynder Rustam. Han følger det danske landshold tæt og var en af de mange, der ikke var plads til på tilskuerrækkerne under den enlige åbne træning, siger han. »Det kan godt være, at de venlige,« skærer Viktorija ham af. »Men de køber ikke noget.« Simon Kruse er Berlingskes korrespondent i Rusland",
        "metadata": {
            "source": "https://www.berlingske.dk/internationalt/det-var-som-en-klassisk-film-hvor-prinsen-eller-prinsessen-bryder-fri-fra-det-hele",
            "image_url": "https://berlingske.bmcdn.dk/media/cache/resolve/image_x_large/image/14/145152/21366644-fodbold-vm-i-rusland-2018.jpg",
            "publication_time": "Fredag d. 29. juni 2018, kl. 21.55",
            "author": "Simon Kruse",
            "related_links": [],
            "attachments": []
        }
    }
}