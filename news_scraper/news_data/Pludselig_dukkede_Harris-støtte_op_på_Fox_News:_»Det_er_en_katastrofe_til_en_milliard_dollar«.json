{
    "version": "1.0",
    "document": {
        "id": 20862,
        "title": "Pludselig dukkede Harris-støtte op på Fox News: »Det er en katastrofe til en milliard dollar«",
        "content": "Efter det klare nederlag til republikanernes Donald Trump er opgøret startet hos Demokraterne. Magtfulde stemmer somNancy Pelosiog anonyme kilder fra hver deres lejr i partiet peger fingre og bebrejder hinanden. Lørdag fik opgøret skrevet endnu et kapitel, da Lindy Li, der er medlem af Demokraternes Nationale Komité, pludselig dukkede op på tv hosFox News. Og her smed hun »et par sandhedsbomber«, som hun selv har formuleret det i et opslag på det sociale medieX. Ifølge Lindy Li, der har hjulpet med at rejse penge til Harris-kampagnen, var der flere faktorer, der tilsammen forårsagede den »episke katastrofe«, som kampagnen endte med at være.  So great to be with@willcainon Fox and Friends this morning doing a postmortem on the 2024 presidential campaignDropped a couple of truth bombsHope you guys enjoyed!pic.twitter.com/0cBeImFvM4 »Sandheden er, at dette bare er en episk katastrofe – det er en katastrofe til én milliard dollar,« som hun sammenfattende konkluderede i studiet med henvisning til, at Harris-kampagnen indsamlede på den gode side af en milliard dollar. Og katastrofen startede allerede, da præsident Joe Biden stoppede sin valgkampagne og pegede på Kamala Harris som sin efterfølger, lyder det. Det var nemlig ikke noget, præsidenten gjorde af et godt hjerte. Tværtimod lå der ifølge Lindy Li et hævnmotiv bag valget. Joe Biden ville nemlig ødelægge partiets chancer i kampen mod Donald Trump, efter at han havde følt sig skubbet ud. »Jeg synes faktisk, at det, at præsident Biden, du ved, støttede hende en halv time efter, at han havde trukket sig … Jeg synes, det var et stort 'fuck dig' til partiet,« sagde hun. Derudover var det et problem, at Barack og Michelle Obama ventede tre dage, før de offentligt støttede Kamala Harris. »Det var en tavshed, der blev hørt i hele verden,« sagde hun om det og spekulerede i, om det i virkeligheden var, fordi Obama-parret ikke havde tænkt sig at støtte Kamala Harris. »Før Bidens støtte, som ingen rigtig havde forventet, var de i gang med at undersøge folk som Mark Kelly (senator i Arizona, red.).«: »Kamala Harris var ikke øverst på listen.« Bernie Sanders er en af de stemmer, der har deltaget i opgøret om Demokraternes valgnederlag.Fold sammenLæs mereFoto: Søren Bidstrup. De færreste demokrater havde nået at slikke sårene efter valgnederlaget, førdet interne opgørom partiets fremtid gik i gang. En af de første meldinger, der kom, var fra Bernie Sanders, der tidligere har stillet op som præsidentkandidat for Demokraterne, men som i dag er uafhængig senator. »Det burde ikke komme som nogen stor overraskelse, at et demokratisk parti, som har svigtet arbejderklassen, vil opleve, at arbejderklassen har svigtet dem,« konstaterede han påX.  It should come as no great surprise that a Democratic Party which has abandoned working class people would find that the working class has abandoned them.While the Democratic leadership defends the status quo, the American people are angry and want change.And they’re right.pic.twitter.com/lM2gSJmQFL Internt mellem Bidens og Kamala Harris' lejre er der også opstået et offentligt skænderi. Anonyme kilder i begge lejre skød iPoliticoskylden på den anden lejr. Mens Harris-kampagnen mente, at den »eneste grund« til valgnederlaget var, at Biden trak sig for sent fra præsidentvalget, mente Biden-lejren ikke så overraskende, at nederlaget havde andre årsager. »Der er ingen entydig grund til, at vi tabte, men en stor grund er, at Obamas rådgivere offentligt opfordrede til magtkampe i det demokratiske parti for at skubbe Joe Biden ud,« lød det i Politico fra en anonym kilde. Ifølge Bidens lejr ønskede de tidligere Obama-rådgivere ikke Kamala Harris som kandidat. Men da hun alligevel blev kandidat, meldte de sig under hendes faner og forsøgte at vinde valget med »forældede strategier fra Obama-æraen for en kandidat, der ikke var Obama«, som det formuleres i Biden-lejren. Den magtfulde demokrat Nancy Pelosi, der er medlem af Repræsentanternes Hus, er dog enig med Harris-lejren. I et interview med The New York Times gav hun udtryk for, at Biden burde have trukket sig før. »Havde præsidenten trukket sig tidligere, så havde der måske været andre kandidater med i valgkampen,« sagde hun. Det havde ifølge Pelosi også givet Kamala Harris mere tid til at føre kampagne.",
        "metadata": {
            "source": "https://www.berlingske.dk/internationalt/pludselig-dukkede-harris-stoette-op-paa-fox-news-det-er-en",
            "image_url": null,
            "publication_time": "Søndag d. 10. november 2024, kl. 11.16",
            "author": "Albert Søgaard Thomsen",
            "related_links": [],
            "attachments": []
        }
    }
}