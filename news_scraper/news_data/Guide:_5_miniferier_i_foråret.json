{
    "version": "1.0",
    "document": {
        "id": 15979,
        "title": "Guide: 5 miniferier i foråret",
        "content": "Hvad:Blomstende tulipanmarkerHvor:I provinsen Noord-Holland mellem Haarlem og Saaaenheim og i provinden Zuid-HollandHvornår:til slutningen af majInfo:keukenhof.nlogholland.com Kommer man flyvende tilHollandi denne tid, ligner landet et farvestrålende patchworktæppe. Det er de store tulipanmarker, der står i fuld flor, især i de lavtliggende flade områder vest forAmsterdam. Her er den sandede jord perfekt for dyrkning af tulipanløg. Det er tulipansæson fra marts til sidst i maj, og normalt er blomsterhavet mest imponerende midt i april. Men i vinter harHollandog alle kanalerne som i Danmark været frosset, og foråret har ladet vente lidt længere på sig. Det mest berømte tulipansted iHollanderLisse, en landsby 48 kilometer sydvest forAmsterdam. Her er flere tulipandyrkere, men her er også Keukenhof Gardens, verden største blomsterhave – eller haver rettere sagt – med fire store pavilloner. Hvert år plantes syv millioner tulipanløg, og hvert år efter et nyt tema, så haven skifter udseende. Keukenhof har åbent otte uger om året, i år indtil 20. maj. En god måde at opleve tulipanmarkerne omkringLisseer på cykel. Det er nemt, for de kan lejes lige uden for Keukenhof. Tip:Tag toget til tulipanerne. FraAmsterdamtil Den Helder går toglinjen gennem et af tulipanområderne, og man kan udvide udflugten med et stop i ostebyen Alkmaar. Både 9. eller 20. maj er helligdag iHolland. Hvad:Fotoudstilling »Kennedy i Berlin«Hvornår:Daglig (mandag lukket) kl. 12-18 til 6. juniHvor:Stresemannstraße 28, KreuzbergInfo:willy-brandt-haus.deogvisitberlin.de »Alle frie mennesker er borgere i Berlin, hvor de end lever, og som fri mand siger jeg derfor med stolthed disse ord: Jeg er berliner – Ich bin ein Berliner.« Den enorme menneskemængte foran rådhuset på Rudolph Wilde Platz forstod John F. Kennedys forsøg på at udtale de fire ord på tysk, og jublen ville ingen ende tage. Den amerikanske præsident besøgte Vestberlin et par år efter, DDR havde opført Berlinmuren. Og hans ord blev taget som et løfte om støtte, hvis konfrontationen mellem øst og vest skulle eskalere yderligere. I år er det 50 år siden, at Kennedy holdt den historiske tale. Muren er væk, byen er samlet og landet ligeså. Men Kennedys ord er ikke glemt, og byen lægger op til et større jubilæumsprogram med både udstillinger, guidede byture og markering på Rathaus Schöneberg. Den første udstilling er åbnet i den forbindelse og er et oplagt mål for en helligdagsferie i den tyske hovedstad. Det er fotoudstillingen »Kennedy in Berlin – die Deutschlandreise 1963« med fotos af Ulrick Macks, der var med i den lille gruppe pressefolk, som havde tilladelse til at følge præsidenten fra hans fly landede og rundt under hele hans ophold iTyskland. Udstillingen vises i Willy Brandt Haus. Tip:Kig forbi Haus am Checkpoint Charlie og Maurnmuseum i Friedrichstraße. Det er lige i nærheden. Både 9. eller 20. maj er helligdag iTyskland. Hvad:Porten til KosterhavetHvornår:Året rundtHvor:Den svenske vestkyst ca. 380 km nord forMalmøInfo:stromstad.se Friluftsliv og velvære. Det er kodeordene for en miniferie i den lille svenske havne- og turistby nær grænsen tilNorge. Byen, som ligger midt i den ramsalte svenske skærgårdsnatur, har en lang tradition som kur- og badeby – med Strömstad Spa og moderne spahoteller som f.eks. Quality Spa & Resort Strömstad. Der er gode vandremuligheder, cykelstier og tre kilometer til nærmeste golfbane. Men hvad der gør byen ekstra speciel, er havnen og bådene ud til Klosterøerne i Strömstads yderste skærgård. Til Nord- og Sydkloster med den rene og stille idyl stier og cykelveje – og en natur, der også kan vise tænder. Klosterhavet blev netop på grund af sit unikke hav og skærgårdsmiljøSverigesførste maritime nationalpark. Selve byen er en hyggelig lille havneby præget af den korte afstand tilNorge, færgeruterne tilNorgeog turisme i det hele taget. Den fik prisen som årets turistkommune i 2007. Her er masser af spisesteder, caféer og småforretninger i gaderne omkring havnen. Tip:Gå en tur gennem det ældste kvarter Bukten med hyggelige gamle træhuse og smalle gader. Buktegatan er byens eneste brostensbelagte gade. Historien fortæller, at kvinderne, som boede i gaden for mere end hundrede år siden, var godt trætte af den mudrede gade og selv fandt og bar alle stenene ind og lagde dem. 20. maj er ikke helligdag iSverige. Hvad:Mercat Medieval CapdeperaHvor:Otte km fra Alta lidt inde i landet på nordøstkystenHvornår:18.-19. majInfo:ajcapdepera.netogillesbalears.es Trang til sol og varme?Mallorcahar begge dele, og om et par uger er det tid til en af øens bedste festivaler: middelalderfestivalen i Capdepera. Den har fantastiske rammer i den lille forholdsvis ukendte by i den nordøstlige del af øen. Her tronerMallorcasstørste fæstningsværk over byen, som indbyggerne hvert år fejrer med en historisk fest. I middelalderkostumer, med marked, gøgl og middelaldermusik er stemningen sat. Og festen er gennemført: selv programmet er skrevet på datidens sprog på øen: catalansk. Det var romerne, der først byggede fæstning på stedet, hvorfra man har de bedste forhold for at overvåge de vigtige maritime handelsruter til og fra øen. Da maurerne fik magten over øen, udvidede de anlægget, som de kristne senere rev ned for at bygge deres egen borg. Den nuværende fæstning begyndte kong Jaume II i 1300-tallet opførelsen af, og helt frem til 1800-tallet var det her, den lokale befolkning fra kysten kom op og gemte sig, når sørøverne plyndrede og hærgede. Tip:Prøv mallorcinsk fastfood på markedet: sobrasada y pan (en stærk krydret paté med brød) eller tapas og den lokale drink, hierbas (en anis-smagende likør med urter). Børnene elsker pinchos (lokale version af kebab) og »leche premarada« (kold mælk med kanel og citron). Hverken 9. eller 20. maj er helligdag iSpanien. Hvad:Aalborg Karneval og Copenhagen CarnivalHvor:Kildeparken og Aalborg bycentrum, Strøget i KøbenhavnHvornår:17.-25. og 18. majInfo:karneval.dk Efter mange år lidt i skyggen var det københavnske karneval sidste år med farver, fest og rytmer igen en del af bybilledet med optog på Strøget med omkring 11.000 deltagere. Pinsekarnevallet var tilbage. Men glæden var kort, for kommunen ændrede sin fordeling af de kulturelle midler, og arrangørerne måtte skuffet kaste håndklædet i ringen. I sidste måned lykkedes det imidlertid med en ændret form, struktur og ny samarbejdspartner at genopstå, så karneval nummer 32. kan gennemføres. Lørdag 18. maj er der igen sambarytmer på Strøget og karnevalsområde med boder. Børnekarneval bliver der også gennemført, dog ikke som tidligere i tre dage, men blot én dag. Anderledes er det gået karnevalet iAalborg, der for 31. gang danser sig gennem byen. Her har karnevalet udviklet sig til en ni dage lang fest. Karnevallet indledes fredag 17. maj med Battle of Carnival Bands, hvor karnevalsgrupper fra blandt andetSardinien,Holland,Brasilien, De Fransk-Vestindiske øer og Danmark foran de kritiske dommere kæmper om at blive kåret som karnevalets bedste. Dagen efter der er show med de forskellige grupper. Den følgende uge er der stand up shows og i Jomfru Ane gade er der maskebal og Mardi Gras. Det hele afsluttes med Nordeuropas største folkelige karnevalsparade gennem byen og karnevalsfest i Kildeparken. Læs også:Her springer forårs-blomsterne ud",
        "metadata": {
            "source": "https://www.berlingske.dk/rejser/guide-5-miniferier-i-foraaret",
            "image_url": "https://berlingske.bmcdn.dk/media/cache/resolve/image_x_large_vertical/image/33/335407/6873926-rejseliv-imported-photo.jpeg",
            "publication_time": "Mandag d. 06. maj 2013, kl. 06.00",
            "author": "Judith Betak",
            "related_links": [],
            "attachments": []
        }
    }
}