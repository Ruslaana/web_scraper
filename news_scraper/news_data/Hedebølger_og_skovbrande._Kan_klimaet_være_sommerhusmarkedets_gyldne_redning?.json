{
    "version": "1.0",
    "document": {
        "id": 11815,
        "title": "Hedebølger og skovbrande. Kan klimaet være sommerhusmarkedets gyldne redning?",
        "content": "Der er massiv hedebølge flere steder i Europa, mens flere græske øer allerede evakueres efter voldsomme skovbrande. Med klimaforandringerne in mente ser det ud til kun at blive varmere og varmere år for år. Spørgsmålet er, om de højere temperaturer får verdens turister til at tænke sig om en ekstra gang, inden de pakker kufferten og rejser til de for nuværende populære rejsemål i Sydeuropa. Turisterne sveder, flere holder sig indendørs i airconditionens kølige luft og langt væk fra solens brændende stråler. Samtidig har Danmark slået rekord for antallet af udenlandske overnatninger, viser tal fra Danmarks Statistik, hvis man sammenligner med 2019 – altså før coronapandemien.2023er blevet året, hvor danske hotelovernatninger for første gang er oversteget fire millioner for årets første fem måneder. Er Danmark på vej op ad stigen som ny favoritdestination med sit ustadige klima og mildere sommervejr? »Danmark bliver en mere og mere attraktiv sommerferiedestination, i takt med at det bliver varmere og varmere,« siger Martin Kruse, som er fremtidsforsker ved Instituttet for Fremtidsforskning. Han beskæftiger sig primært med bæredygtighed, fremsyn og innovation. Og når man spørger Martin Kruse, hvad klimaforandringerne og de stigende temperaturer kommer til at betyde for Danmark om fem, ti, 20 eller 80 år, er det vigtigt for ham at understrege én ting: Vi kommer ikke til at se et isbjerg flyde ned ad Åboulevarden i København som i biografen. Det er ikke mange dage siden, at der blev sat varmerekord i Italiens hovedstad, Rom. 41,8 grader. Også på Sicilien blev der målt 46 grader visse steder. I skyggen.&nbsp;Fold sammenLæs mereFoto: Guglielmo Mangiapane/Ritzau Scanpix. »Forandringerne kommer ikke over natten. Men om 20-30 år kan vi have det samme klima herhjemme, som man har i Holland nu – altså en til to grader varmere i gennemsnit. Ser vi lidt længere frem, måske 70-80 år, så taler vi tre til fire grader og franske tilstande,« forklarer forskeren og tilføjer, at udviklingen vil afhænge af graden af CO2-reduktion. Selvom det for flere måske lyder af lidt, understreger Martin Kruse, at det bestemt ikke er ligegyldigt. Flora og fauna kommer til at blive voldsomt udfordret. Tænk bare på den danske juletræsproduktion som eksempel. Både Nordmannsgran, rødgran og ædelgran foretrækker et mere stabilt og koldere klima, fortæller Martin Kruse. Derfor er det heller ikke utænkeligt, at vi med årene herhjemme kommer til at se flere valnødde- og laurbærtræer samt ægte kastanjetræer, der vil tage mere over for den danske hestekastanje, fordi de trives i varmere klimaer som i Holland og Frankrig – ligesom der vil blive kortere mellem danske vinmarker. For store dele af vinproduktionen er højere temperaturer en fordel – så længe det ikke er for langt sydpå, hvor temperaturerne allerede er høje. På den måde har den tyske vinproduktion – for nuværende – »vundet« på global opvarmning, hvor »vinen aldrig har været bedre«, som en vinbonde formulerer det tildet tyske medie Deutsche Welle. Generelt vil den øgede mængde CO2i luften have en positiv konsekvens for landbruget, fortæller Martin Kruse. Allerede nu er ekstreme vejrbegivenheder en stor bekymring blandt turister. Faktisk er 7,6 procent af de rejsende bekymrede for netop det, når det gælder rejser mellem juni og november, viser tal fra European Travel Commission (ETC). Nye tal fra ETCviser også, at antallet af mennesker, der planlægger at rejse til området omkring Middelhavet i de samme måneder, allerede er faldet ti procent sammenlignet med sidste år, hvor det brandvarme vejr har ført til tørke og skovbrande. Det har imidlertid ført til, at destinationer som Tjekkiet, Danmark, Irland og Bulgarien ifølge organisationen har oplevet en stigende interesse. »Vi forventer, at uforudsigelige vejrforhold i fremtiden vil have en større indflydelse på rejsendes valg i Europa,« lyder det fra Miguel Sanz, som er leder af ETC.  Our latest#ETCresearchon#travelintentions in Europe shows that 7.6% of travellers see extreme weather events as a concern for trips between June and November 2023.Read more in this@Reuterspiece by@joannaplucinskahttps://t.co/77fYntxkIw De nye rejsevaner kan meget vel være kommet for at blive. Sådan mener Sebastian Zenker, som er turismeforsker ved Copenhagen Business School. »Vi forventer et skift mod nord, hvad nye sommerrejsemål angår. Det vil ikke ske i morgen, men i det lange løb vil folk gerne rejse steder hen med ‘normale’ temperaturer, hvor de kan holde en god ferie,« siger han i et interview til TV 2. For hvor Danmark har kurs mod hollandske og franske tilstande, har flere lande i Sydeuropa kurs mod temperaturer, som man finder flere steder i Mellemøsten, forklarer Martin Kruse. »Det bliver voldsomt varmt i store dele af Sydeuropa. Så varmt at mange danskere nok hellere vil blive hjemme,« siger han. På den måde gør ønsket om at undslippe hedebølger Danmark til et oplagt feriested, hvor det er sikkert at være, infrastrukturen fungerer, og systemerne er i orden, vurderer fremtidsforskeren. Men Danmark som en af fremtidens nye favoritdestinationer har ifølge Martin Kruse også udsigt til at blive mødt med en vis irritation fra københavnerne, som skal se deres by blive overrendt af turister – præcis som man har set det i den spanske storby Barcelona. Modsat vil det være en redning for dagligvare- og detailbutikker, der kæmper en fortsat kamp om overlevelse som følge af danskernes stigende onlinehandel. På samme måde vil restauranter, cafeer og barer have kronede dage med flere turister i byerne. »Tilpasningen til klimaforandringer kommer også til at skabe muligheder for dansk erhvervsliv til at skabe grønne løsninger, der kan afsættes internationalt,« siger Martin Kruse. Også de dele som ikke er direkte forbundet med turister, der kommer hertil. Ifølge boligøkonom i Nordea Kredit, Lise Nytoft Bergmann, er det ikke utænkeligt, at klimaforandringerne fremadrettet kan få større betydning for danskernes sommerhuskøb. Både i forhold til danskernes egne feriemønstre og i forhold til antallet af turister.Fold sammenLæs mereFoto: Henning Bagger/Ritzau Scanpix. Han fremhæver blandt andet byggebranchen, som kommer til at blive en absolut nødvendig sektor, når det kommer til løsninger, der kan håndtere den mængde nedbør og de mere ekstreme vejrforhold, der følger med temperaturstigninger. »Inden for byggeriet vil der være mange muligheder, som danske virksomheder kan tjene penge på. Branchen skal være med til at redesigne og bygge mere fleksible byggerier, der tjener flere formål. Det kunne være en skateboardbane, der også afleder vand under voldsomme skybrud. Samtidig skal der indtænkes helt nye forretningsmodeller i ejendomsbranchen, der tillader en større udnyttelsesgrad af eksisterende byggemasse,« siger Martin Kruse. Og så er der medicinalvirksomheder, som står til at tjene på en mere »skæv udvikling«, som Martin Kruse forklarer: »Med temperaturstigninger følger mere fugtighed i luften om vinteren og færre helt kolde dage med flot vintervejr – altså blå himmel, men isende koldt. Det bliver mere gråt i Danmark, og alt andet lige burde det føre til flere vinterdepressioner, som medicinalvirksomhederne jo vil vinde på. I hvert fald økonomisk.« Selvom flere københavnere måske ikke ligefrem glæder sig til at dele byen med et væld af turister, så kan de samme turister være flere danske byers redning. Blandt danskere har Bornholm allerede status som en populær feriedestination. Både blandt dem, der ikke længere gider rejse sydpå, og dem, der vil opleve den danske klippeø og alle dens attraktioner. »Tilflugtssteder for turister som Klitmøller, Skagen og Bornholm er med til at holde byerne omkring i live. Udkantsdanmark er ramt af urbaniseringen. Flere turister skaber muligheder for de byer, som ellers er presset af aktivitetsnedgang og færre mennesker i den arbejdsdygtige alder, selvom det skaber sæsonbyer,« siger fremtidsforsker Martin Kruse. Bornholm har de senere år som eksempel haft nogle aflandets største prisstigningerpå boliger. Har Lolland potentialet til at blive Nordeuropas Lanzarote? »Lolland kommer med garanti til at få flere turister på grund af Femern Bælt-forbindelsen. Men hvis Udkantsdanmark skal have gavn af flere turiststrømme, kræver det nok, at man anlægger nye flyruter, der kan bringe turisterne tættere på de områder,« siger Martin Kruse. Og så skal de turister have et sted at bo. Det attraktive ved Danmark i sommersæsonen er blandt andet vores lange kyststrækninger. Så hvis man gerne vil holde ferie ved vandet, er Danmark ikke et helt dumt bud.Fold sammenLæs mereFoto: Henning Bagger. Der er allerede rift om at leje danske sommerhuse. For interessen for at leje danske sommerhuse har været enorm de seneste år. I 2022 blev der slået rekord i antal overnatninger. Det kan være med til at holde hånden under sommerhuspriserne i et marked, der ellers er gået ned i gear i kølvandet på coronakrisens boligboom, hvor næsten 40.000 sommerhuse fik ny ejer. Og ser man på markedet for sommerhuse, er priserne i over halvdelen af sommerhuskommunernefaktisk højere nu end på samme tid sidste år. »På bare to et halvt år steg priserne på landsplan med 38 procent, og i nogle dele af landet var prisstigningen endnu vildere. Det seneste år har renterne været væsentlig højere, men alligevel er sommerhuspriserne kun faldet med to procent og dermed væsentligt mindre end prisen på helårsboliger,« siger Lise Nytoft Bergmann, der er boligøkonom i Nordea Kredit. Dermed er mange sommerhusejere sluppet gennem det seneste års boligkrise. Og spørgsmålet er, om de varmere temperaturer i Norden og derfor også Danmark er med til at forlænge de gode tider – måske endda tage dem til usete højder. Det er svært at forudse, hvad klimaforandringerne kommer til at betyde for det danske sommerhusmarked, er Arbejdernes Landsbank cheføkonom, Jeppe Juul Borre, hurtigt til at slå fast. »Men vi kan allerede nu se, at det er blevet populært at holde ferie i Danmark. Tyskerne valfarter hertil og booker sommerhuse som aldrig før,« siger han. En af grundene til, at markedet for sommerhuse har klaret sig væsentligt bedre end andre dele af boligmarkedet, er ifølge Jeppe Juul Borre netop muligheden for udlejning. »Inflation, stigende renter og de generelle følger af krig i Europa har presset danskernes budgetter – og det kunne måske få nogle til at skille sig af med deres sommerhuse. Men når efterspørgslen på at udleje har været så stor, har det for flere været en supplerende indtægt,« siger cheføkonomen. Han forklarer, at antallet af til salg-skilte har været og fortsat er enormt lave, siden markedet blev støvsuget under coronapandemien. Så hvor udbuddet er steget for både huse og lejligheder sidste år, er udviklingen udeblevet for sommerhuse. Det danske sommerhusmarked er også afskærmet fra omverdenen ved, at udlændinge som hovedregel ikke må købe. Ved udgangen af juni var der omkring 4.200 sommerhuse til salg. I 2019 var det tal over 10.000, når man tager højde for sæson. Ifølge Lise Nytoft Bergmann er det ikke utænkeligt, at klimaforandringerne fremadrettet kan få større betydning for danskernes sommerhuskøb. Både i forhold til danskernes egne feriemønstre og i forhold til antallet af turister. »Det er dog værd at huske på, at det er forholdsvis nemt at udleje et velholdt sommerhus i højsæsonen, hvorfor sommerhusejerne allerede i dag kan få en fin ekstraindtægt. Hvis der kommer flere turister til landet, vil efterspørgslen stige, og det vil alt andet lige afspejle sig i udlejningspriserne, og give sommerhusejerne en større avance,« siger hun. Det attraktive ved Danmark i sommersæsonen er blandt andet vores lange kyststrækninger. Så hvis man gerne vil holde ferie ved vandet, er Danmark ikke et helt dumt bud. At landet ovenikøbet ligger nordpå kan måske ligefrem vise sig at være en fordel, såfremt klimaet bevæger sig i retning af hollandske og franske tilstande. Derfor er det ikke utænkeligt i Jeppe Juul Borres øjne, at vi kommer til at se flere og flere udenlandske nummerplader på de danske veje, når sommeren nærmer sig. Den lange, danske kyststrækning forsvinder ikke over natten, og derfor har Jeppe Juul Borre og kollegerne i Arbejdernes Landsbank altså ikke en forventning om, at attraktiviteten ved Danmark stopper her. Men hvordan og hvorledes markedet ser ud om 20 til 30 år, er svær at forudse, understreger han endnu engang. Derfor har Jeppe Juul Borre og Lise Nytoft Bergmann samme anbefaling: At man først og fremmest køber sommerhus med eget brug for øje.",
        "metadata": {
            "source": "https://www.berlingske.dk/oekonomi/hedeboelger-og-skovbrande-kan-klimaet-vaere-sommerhusmarkedets-gyldne",
            "image_url": "https://berlingske.bmcdn.dk/media/cache/resolve/image_x_large_vertical/image/169/1698687/24484945-sommer-august-2020.jpg",
            "publication_time": "Torsdag d. 27. juli 2023, kl. 08.31",
            "author": "Signe Westermann Kühn",
            "related_links": [],
            "attachments": []
        }
    }
}