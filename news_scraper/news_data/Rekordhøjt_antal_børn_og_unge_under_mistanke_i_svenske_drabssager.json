{
    "version": "1.0",
    "document": {
        "id": 4969,
        "title": "Rekordhøjt antal børn og unge under mistanke i svenske drabssager",
        "content": "Tal fra den svenske anklagemyndighed viser, at 395 unge i alderen 15-17 år var mistænkt i drabsefterforskning i 2024. Det skriver det svenske medieSVT. Ifølge anklagemyndigheden er det et rekordhøjt antal – og en markant stigning i forhold til 2022 og 2023, hvor henholdsvis 138 og 262 unge under 18 år var mistænkt for samme forbrydelse. I 2021 var tallet 111. Det er en statistik, der ikke alene dækker over drab, men også anstiftelse til drab, forberedelse, forsøg, medvirken og sammensværgelse. »Det er, som om de lever i en fantasiverden eller en fiktiv verden. Så bagefter indhenter virkeligheden dem, og så er de bare små børn igen, krøllet sammen i fosterstilling og fortryder, hvad de har gjort,« udtaler Max Åkerwall, vicepolitichef for Stockholm Syd til det svenske medie.  De senere par år er det blevet beskrevet, hvordan banderbevidst rekrutterer børn og unge teenageretil at begå vold og dødelige forbrydelser, da de slipper med mildere domme. Berlingske hartidligere kunnet fortælle, hvordan børn og unge i Sverige lokkes og trues af svenske bagmænd til at dræbe fremmede i bandekrige, som de ikke selv er en del af. En tendens, der i løbet af foråret sidste år også skyllede ind over det danske bandemiljø – især i København. Helt unge svenskere, nogle af dem børn efter straffelovens definition, dukkede op i København med skydevåben og håndgranater, som blev brugt mod ofre og bygninger, som de overhovedet ingen forbindelse havde til. Da justitsminister Peter Hummelgaard kom tilbage fra sommerferie, kunne han efter et møde med rigspolitichefen og National enhed for Særlig Kriminalitet (NSK) rasende konstatere, at der havde været 25 tilfælde af svenske »børnesoldater« i København. Flere af dem var blevet taget af politiet i opløbet, mens andre havde formået at affyre våben eller bringe granater til sprængning. Senest er en16-årig svensk teenagerblevet idømt seks et halvt års fængsel for drabsforsøg på dansk grund. Han har anket dommen til landsretten. I Danmark blev fem børn og teenagere mellem 15 og 19 år kendt skyldig i manddrab eller forsøg herpå i 2023. Det viser tal fraDanmarks Statistik. Tallene viser ikke – ligesom de svenske tal gør – antallet af børn og unge, der er mistænkt i drabsefterforskning.",
        "metadata": {
            "source": "https://www.berlingske.dk/internationalt/rekordhoejt-antal-boern-og-unge-under-mistanke-i-svenske-drabssager",
            "image_url": "https://berlingske.bmcdn.dk/media/cache/resolve/image_x_large_vertical/image/190/1900873/24911881-sverige-har-et-stort-problem-med-meget-voldelige-b.jpg",
            "publication_time": "Mandag d. 17. marts 2025, kl. 08.40",
            "author": "Ditte-Marie Sandberg",
            "related_links": [],
            "attachments": []
        }
    }
}