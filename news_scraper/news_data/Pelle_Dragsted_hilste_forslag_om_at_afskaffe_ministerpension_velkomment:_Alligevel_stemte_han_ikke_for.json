{
    "version": "1.0",
    "document": {
        "id": 2854,
        "title": "Pelle Dragsted hilste forslag om at afskaffe ministerpension velkomment: Alligevel stemte han ikke for",
        "content": "Når et borgerforslag opnår 50.000 underskrifter, skal det behandles i folketinget. Det var lige præcis,hvad der sketemedforslaget om afskaffelse af ministerpension og pension til ministerbørn, der blev stillet 23. marts og hurtigt opnåede stor popularitet på hjemmesidenborgerforslag.dk. I morges blev forslaget behandlet i folketinget. 55 stemte imod, 44 stemte hverken for eller imod, mens ingen stemte for. 80 var fraværende. Dermed blev forslaget ikke vedtaget. Det regnede forslagsstilleren Niels Frederik Mathiasen Nielsen dog heller ikke med, da han stillede forslaget. »Der er ingen tvivl om, at de her borgerforslag er ren provokation. Det tvinger politikerne til at tage stilling til nogle ting, som er unfair, men jeg er godt klar over, at ingen af de her forslag har en kinamands chance for at komme igennem nogen steder,«sagde han i marts til Berlingske. FAKTAMinisterpensionMinistres pensionsudbetalinger afhænger af, hvor mange år man har været minister. Et enkelt år som minister giver ret til livslang pension. Har man har varetaget en ministerstilling i et til to år, kan man se frem til en pension svarende til, hvad en statstjenestemand på skalatrin 49 får efter ni års ansættelse. Det svarer til 78.191 kroner om året, medmindre ministeren vælger at få udbetalt pensionen fra efterlønsalderen. I så fald gives et tillæg, så ministerens udbetaling kommer op på 88.750 kroner.Efter det andet år som minister stiger pensionen. Sådan fortsætter det, indtil man har været minister i otte år eller mere. Her får man pension svarende til, hvad en statstjenestemand med 37 års ansættelse får. Det vil sige 282.979 kroner om året efter pensionsalderen og 326.389 før pensionsalderen.Kilde:Giv ministre samme pensionsvilkår som pædagoger: Nyt borgerforslag samler tusindvis af underskrifter på få døgnFOLD UD Ministres pensionsudbetalinger afhænger af, hvor mange år man har været minister. Et enkelt år som minister giver ret til livslang pension. Har man har varetaget en ministerstilling i et til to år, kan man se frem til en pension svarende til, hvad en statstjenestemand på skalatrin 49 får efter ni års ansættelse. Det svarer til 78.191 kroner om året, medmindre ministeren vælger at få udbetalt pensionen fra efterlønsalderen. I så fald gives et tillæg, så ministerens udbetaling kommer op på 88.750 kroner. Efter det andet år som minister stiger pensionen. Sådan fortsætter det, indtil man har været minister i otte år eller mere. Her får man pension svarende til, hvad en statstjenestemand med 37 års ansættelse får. Det vil sige 282.979 kroner om året efter pensionsalderen og 326.389 før pensionsalderen. Kilde:Giv ministre samme pensionsvilkår som pædagoger: Nyt borgerforslag samler tusindvis af underskrifter på få døgn Trods skepsissen dengang, så bød Enhedslistens erhvervsordfører Pelle Dragsted forslaget velkomment. Men pålisten over afstemningsresultatetfremgår det, at han endte med at stemme »hverken for eller imod« forslaget. Pelle Dragsted, hvordan kan det være du ikke stemte for, når du tidligere har givet udtryk for at være for forslaget? »Forslaget var lidt uklart, men vi har sagt, at vi støtter idéen om, at politikere skal have en arbejdsmarkedspension, der er opsparingsbaseret, og det har vi skrevet i betænkningen til lovforslaget. Så vi forpligter os til at gå videre med det, men vi synes, det var svært at stemme for forslaget, når der var nogle ting i det, som var i strid med fakta,« siger han. Han forklarer, at der uklarheder omkring pensionen til ministerbørn samt en arbejdsmarkedspension, som følger pædagogernes, da de har flere forskellige pensioner. »Det interessante ved det var faktisk, at flere partier gav udtryk for, at der skal kigges på det her. Men der vil nok være nogle, der mener, at det så skal kombineres med højere løn. Men vi vil blive ved med at arbejde med de her spørgsmål om urimelige privilegier for politikere,« afslutter Pelle Dragsted (EL).",
        "metadata": {
            "source": "https://www.berlingske.dk/samfund/pelle-dragsted-hilste-forslag-om-at-afskaffe-ministerpension-velkomment-alligevel",
            "image_url": "https://berlingske.bmcdn.dk/media/cache/resolve/image_x_large/image/4/44172/21133615-fgjkfhkhdk.jpg",
            "publication_time": "Mandag d. 04. juni 2018, kl. 19.23",
            "author": "Sebastian Persson",
            "related_links": [],
            "attachments": []
        }
    }
}