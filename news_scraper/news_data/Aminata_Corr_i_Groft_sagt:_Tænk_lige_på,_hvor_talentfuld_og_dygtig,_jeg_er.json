{
    "version": "1.0",
    "document": {
        "id": 10621,
        "title": "Aminata Corr i Groft sagt: Tænk lige på, hvor talentfuld og dygtig, jeg er",
        "content": "Hvis jeg skal være helt ærlig, måtte jeg lige google, hvad TV 2 Zulu i dag er for en størrelse. Bevares, jeg husker da dagene i 00erne, hvor der var social kapital forbundet med at være ajour med »Zulu Comedy Fight Club«, og hvor man kunne slå eftermiddagene ihjel med maraton af »Venner« eller »Kongen af Queens«. Tiden før Heino Hansen var folkelig nok til melodunde (Melodi Grand Prix), og før Anders Stjernholm blev religiøs omkring ikke at være religiøs. Det er ikke meget, jeg har set til TV 2 Zulu siden dengang. I sig selv ganske ukontroversielt, da årene jo helt af sig selv fører individer som mig ud af befolkningsgruppen »unge« og dermed også ud af Zulus målgruppe. Men min overfladiskegooglesøgningafslørede altså, at Zulus gennemsnitlige seer i dag er 48 år. Så noget er der da sket. Mest af alt er noget nok sket i samfundet i bred forstand. Som journalist på Dagbladet Information Rasmus Elmelund bemærkede på hystademediet Twitter, så er det svært ikke at trække på smilebåndet over den kamp, Zulu-kanalen troede, den stod i epicentret af i år 2000: Kampen mod politisk korrekthed. Hvor skulle de bare have vidst dengang.  Navnet på den nye kanal TV 2 Zulu blev i 2000 kritiseret af Sydafrikas ambassadør i Danmark. Kanalchef Palle Strøm afviste og sagde, at »den tid med politisk korrekthed« var »forbi«. Ha. Du skulle bare vide, Palle ...https://t.co/87HNp9fGdlpic.twitter.com/k7X03uF8nf Zulu-navnet var nemlig dengang – altså i 2000 – faldet den sydafrikanske ambassadør i Danmark Themba M.N. Kubheka for brystet. Han er selv af zuluoprindelse og brød sig ikke om karikaturen. Til det sagde den daværende Zulu-kanalbestyrer Palle Strøm tilBerlingske25. Oktober 2000: »Jeg synes, det er for langt ude, hvis nogle tager anstød af det, bortset fra tre gymnasielærere, der ryger pibe. Den tid er forbi med den politiske korrekthed, hvor man hele tiden er bange for at sige noget ondt på andres vegne.« Hahahahaha. Hahah. Hahahahahaha. Åh, hvor skulle Palle Strøm dog bare vide, hvor vi står i 2023. I virkeligheden er det jo mærkeligt, at Zulu ikke er blevet cancelled for længst. »Vores kulturminister er blevet feminist,« skriver Aminata Amanda Corr.Fold sammenLæs mereFoto: Søren Bidstrup (arkiv). Vi har fået en feministisk kulturminister. Eller lad mig omformulere: Vores kulturminister er blevet feminist. Jakob Engel-Schmidt er taget på en slags turné for at vise os alle, at han altså er en vaskeægteally(en, der anerkender sine egne privilegier og instrumentaliserer disse til at bakke op om mennesker, der oplever ulighed). Det er kommet til udtryk iDeadline på DR2og ikke mindst i Berlingskes egnedebatspalter, hvor kulturministeren skriver følgende: »Jeg går ind for ligestilling og mangfoldighed i det danske samfund. Man skal have de samme muligheder for at udfolde sig og få succes, uanset ens køn, eller om man har den ene eller anden hudfarve. Det har man ikke i dag.« Og hvis vi nu lige går med på hans præmis, blot som et tankeeksperiment, så tænk lige på, hvor talentfuld og dygtig, jeg er. Jeg er både kvinde og fejlfarvet, og alligevel har jeg tilkæmpet mig en plads i solen, som enhver kulturformidler kun kan drømme om. Tænk engang. Hurra for mig og mit talent. Men ro på. Når tankeeksperimentet er slut og mit storhedsvanvid har lagt sig, så kan vi alligevel lære noget af det. Vi kan lære noget om, hvad Jakob Engel-Schmidt kan bruge sin alliance med feminismen til: Alle kvinder i kulturlivet kan nemlig lave samme tankeøvelse. De kan konkludere egen ufejlbarlighed og rygrad til at tilkæmpe sig en plads på trods. Vel vidende at de nu også har den intersektionelle, feministiske blåstempling fra Kulturministeriets side. Halleluja! Og ved I, hvad kulturlivet er overbefolket med? Kulturradikale kvinder. Og ved I, hvordan man får kulturradikale kvinder over på sin side, når man er en hvid, privilegeret, ciskønnet, semiborgerlig, magtfuld mand? Det gør man ikke. Så man må gå over på deres. Ellers bliver man en upopulær kulturminister, og det vil man altså ikke være. Bare spørge Joy Mogensen. Jakob Engel-Schmidt formår med andre ord bare at efterleve den devise, enhver mandlig RUC-studerende kender forlæns, baglæns og i søvne: Hvis du skal have noget som helst held i sprøjten til fredagsbaren i løbet af dine tre-fem år på uni, må du melde dig under de feministiske faner. Ellers er der lukket. »Altså har Esat Sentürk sat sig for at agere Erdogans nyttige idiot,« skriver Aminata Amanda Corr.Fold sammenLæs mereFoto: Murat Cetinmuhurdar/Reuters/Ritzau Scanpix. En viceborgmester fra Høje-Taastrup Kommune fandt tirsdag al mulig grund til fejring. Syntes han selv. På Facebook lagde han et billede op af sig selv med en slags fødselsdagsflag for at fejre, »at der er grænser for, hvad man kan sige i Danmark.«  Viceborgmesteren hedder Esat Sentürk og er selvfølgelig fra De Radikale, og så har han altså tilsyneladende alt muligt tilovers for, at mennesker trues med vold til at klappe i. Han refererer selvfølgelig til Rasmus Paludan, som angiveligt ikke længere vil modtage samme beskyttelse, såfremt han fortsat vil demonstrere foran den tyrkiske ambassade. Altså har Esat Sentürk sat sig for at agere Erdogans nyttige idiot. Aminata Amanda Corr er journalist og kommentator ",
        "metadata": {
            "source": "https://www.berlingske.dk/groft-sagt/aminata-corr-i-groft-sagt-taenk-lige-paa-hvor-talentfuld-og-dygtig-jeg",
            "image_url": "https://berlingske.bmcdn.dk/media/cache/resolve/image_x_large/image/165/1652029/24361085-.jpg",
            "publication_time": "Fredag d. 03. marts 2023, kl. 12.00",
            "author": null,
            "related_links": [],
            "attachments": []
        }
    }
}