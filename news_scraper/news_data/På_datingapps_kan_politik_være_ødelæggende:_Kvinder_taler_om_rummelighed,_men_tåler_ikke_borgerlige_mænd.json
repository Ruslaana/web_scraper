{
    "version": "1.0",
    "document": {
        "id": 7091,
        "title": "På datingapps kan politik være ødelæggende: Kvinder taler om rummelighed, men tåler ikke borgerlige mænd",
        "content": "»Hej, jeg kan mærke, vi er langt fra hinanden politisk – og derfor giver det ikke mening at fortsætte herfra.« De fleste borgerlige mænd kan nok genkende denne besked, hvis de har været på en datingapp. Som mand kan man med god grund frygte at blive valgt fra alene, fordi kvinden mener, at borgerlighed er endealbreaker. Værdier er vigtige – og nogle er essentielle for at kunne bygge en sund relation. Men er der gået inflation i værdierne? Vores samfund er mere polariseret, end vi har oplevet tidligere –de unge kvinderflokkes på venstrefløjen i SF, ogde unge mændnærmest springer til LA. Det er som om, vi er begyndt at sidestille vores person med det parti, vi identificerer os med. Entendens, som man klart har kunnet betragte i USA, og som næsten slynges i hovedet på os i disse tider med Donald Trump. I USA er der mange, der identificerer sig som enten demokrat eller republikaner, og derfor ønsker man ikke at date uden for, hvad man næsten kan kalde for en moderne »stamme«. Denne tribalisme er usund og lever desværre også i Danmark. I hvert fald i nogle henseender. Og på datingapps som Tinder eller Hinge, bliver tendensen indlysende. Vi vælger hinanden til og fra på objektive og overfladiske karaktertræk. Selvfølgelig vil præferencer have en prominent placering, når vi forsøger at finde en partner, men hvilke træk er det, vi kigger efter? Og – måske mere interessant –hvorfor? Vi oplever, at politiske ståsteder kan blive opfattet som stopklodser. I stedet for at vi i højere grad accepterer hinandens forskelligheder, som man ser på andre parametre, er vi politisk blevet meget mere snævre i forhold til, hvad vi vil acceptere. Det er nemt at prædike accept, men det er noget andet at efterleve det. Det er nemmere at vælge det lette til, end at skulle forholde sig til et parforhold med friktion. Uenigheder i parforhold ses ikke længere som et sundhedstegn. Det er i stedet blevet noget, der dømmer forholdet til at gå galt. »I stedet for at vi i højere grad accepterer hinandens forskelligheder, som man ser på andre parametre, er vi politisk blevet meget mere snævre i forhold til, hvad vi vil acceptere.«Fold sammenLæs mereFoto: Signe Goldmann/Ritzau Scanpix. Man hører ofte politikere og forskere kaste om sig med bemærkninger om, at vores samfund er blevet merepolariseret– og samtidig hører man feminister sige, at vi er blevet langt mere ligestillet. Forfatteren Emma Holten går så langt som at sige, at der i dag kun findes feminister og sexister (citat parafraseret fra Museet KØN i Aarhus). Men kan der i så fald gå sexisme i dating? Ja, hvis man fravælger en potentiel partner ud fra en stereotyp forventning om, hvordan man som kvinde vil blive behandlet af en borgerlig mand. Måske er forventningen blevet til en fordom om en forældet mandetype, som engang var normen? Det er på tide, at kvinder lægger de forudindtagede forventninger på hylden. Der er opstået en uoverensstemmelse mellem, hvad ordet »ligestilling« betyder for kønnene, når det gælder dating. Vi oplever, at kvinder ønsker en ensartethed i deres relation, hvor man som partnere er helt enige om nogle værdimæssige holdepunkter, som anses som forudsætninger for det sunde og perfekte parforhold. Mænd, derimod, ser ligestilling som ønsket om at opnå en ligeværdighed i visse synspunkter. Er der en modsætning mellem hvad man siger, hvad man ønsker, og det, man reelt vil have ud af en relation? Lad os som eksempel antage, at en venstreorienteret kvinde møder en højreorienteret mand. Hun forestiller med det samme, at han er en patriarkalsk og fordømmende nejsiger, som man er blevet konditioneret til at sammenkoble med borgerlig, i stedet for den åbne og fællesskabssøgende jasiger, som borgerlige mænd også kan være - men som ofte sammenkædes med venstrefløjen. På sociale medier kan man nogle gange se kvinder, der beskriver deres drømmemand. Ofte ønsker de sig en mand, som er borgerlig - i job og sin i holdning til kønsroller - og at han samtidig har et ønske om at forkæle og næsten forgude sin partner. På samme tid ønsker kvinderne dog, at han skal have et brændende socialistisk hjerte, gå ind for ligestilling mellem kønnene og være progressiv. Det er da om noget en selvmodsigelse. Det er som at planlægge sit liv efter, at man vinder i Lotto. Ja, det sker for nogle, men det er hverken forventeligt eller realistisk. Det er en overromantiseret og falsk virkelighed, som kun kan fungere i romantiske komedier – og som man ikke kan tage med sig ind på datingmarkedet. Mænd går derimod til datingapps med en anden indfaldsvinkel, oplever vi. Uden det rosa-tonede blik fra populærkulturen, men med et ønske om at kultivere noget meningsfuldt. Mænd er mere åbne for ideen om at finde en partner, som de ikke nødvendigvis er enige med. Ikke kun i forhold til politiske holdninger, men en partner, de kan have lærerige og selvudviklende diskussioner med. Man kan derfor undre sig over, at vores datingliv er blevet så selvmodsigende. På den ene side prædiker vi rummelighed, men samtidig er det praksis, at vi vælger en partner fra lige så snart, at vi oplever en værdibaseret modstand. Og det pakkes ofte ind i »Du er virkelig sød – men jeg kan ikke se en fremtid for os«, fordi man i sit hoved har opfundet en skrækindjagende version af, hvordan den mulige partners værdipolitiske holdninger potentielt kunne udfolde sig. Det betyder, at man på Tinder og Hinge afviser en person, før man overhovedet har mødt personen i virkeligheden, fordi en afvisning simpelthen er nemmere end at håndtere forskellige værdier, så man kan opnå en relation, hvor man er ligeværdige – ikke ens. Nogle ville nok mene, at ønsket om at »smelte« sammen med sin partner stammer fra en holdning om, at der altid skal være gensidig tryghed i en romantisk relation. Ønsket stammer måske fra en opfattelse af, at grundlaget for en relation forudsætter et værdimæssigt grundlag, som hverken er nødvendigt eller muligt. I vores samtid findes der endnu ikke en opskrift på den perfekte relation eller på kærlighed i sig selv – hvor meget vi end ønsker det. Og det er måske netop dette naive ønske, vi bruger til at retfærdiggøre vores opførsel – og især til at vælge partnere fra på. Rigmor Højgaard Hansen er på sabbatår og medlem af Konservativ Ungdom, og Oliver Abildskov er byråds- og regionskandidat for Det Konservative Folkeparti ",
        "metadata": {
            "source": "https://www.berlingske.dk/kronikker/paa-datingapps-kan-politik-vaere-oedelaeggende-kvinder-taler-om",
            "image_url": "https://berlingske.bmcdn.dk/media/cache/resolve/image_x_large_vertical/image/191/1915787/24939870-regndrber-p-vindue-og-rdt-hjerte-i-hareskoven.jpg",
            "publication_time": "Torsdag d. 01. maj 2025, kl. 20.43",
            "author": null,
            "related_links": [],
            "attachments": []
        }
    }
}