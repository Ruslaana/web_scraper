{
    "version": "1.0",
    "document": {
        "id": 7200,
        "title": "Stemmeret til unge under 18 år? Her er de fem myter, som voksne bruger som modargumenter",
        "content": "Ad flere omgange er sænkning af valgretsalderen blevet diskuteret, siden den i 1978 sidst blev ændret. Dog uden held. Samtidig ser vi en ungdom, der i højere grad mistrives. Hver anden ung har lav demokratisk selvtillid, og demokratiet er på global plan truet. Vi har brug for en demokratisk indsprøjtning – helt konkret at inddrage de 16- og 17-årige i demokratiet. Lige nu står vi over for en åben dør i kraft af det kommende europaparlamentsvalg, hvor valgretsalderen kan sænkes uden grundlovsændring. Desværre står en masse forældede myter om ungdommen i vejen for, at dette kan realiseres: At give de 16- og 17-årige muligheden for at stemme nu, er altså ikke blot en fordel for de unge, men langsigtet investering i demokratiet og en fordel for hele samfundet. Unge bidrager på samme vis som ældre til statskassen ved at betale skat. Unge har pligt til uddannelse, beskæftigelse eller anden aktivitet, der har retning mod uddannelse. Unge kan blive straffet, hvis de ikke følger de love, som de stemmeberettigede har nedsat. De 16-17 årige har altså en række pligter i samfundet, men ingen formelle rettigheder til at ændre på dem. Valgretskommissionen fra 2011 anbefalede 16 års valgretsalder. Demokratikommissionen fra 2020 anbefalede et forsøg af 16 års valgretsalder til lokal- eller europaparlamentsvalg. Dansk Ungdoms Fællesråd og mange andre organisationer anbefaler 16 års valgretsalder. Erfaringer fra andre lande viser positive resultater ved 16 års valgretsalder. Hvor længe skal politikerne lukke øjnene, holde sig for ørene og hage sig fast i nogle forældede principper, der negligerer værdien af ungdommen i demokratiet? Smid de gamle myter om ungdommen i skraldespanden. Sænkelse af valgretsalder er demokratisk, det er inkluderende og det er en investering i fremtidens samfund. Sænk valgretsalderen til 16 år til det kommende europaparlamentsvalg. Elisabeth Kirstine From-Pedersen er forkvinde for Netværket af Ungdomsråd (NAU) ",
        "metadata": {
            "source": "https://www.berlingske.dk/synspunkter/stemmeret-til-unge-under-18-aar-her-er-de-fem-myter-som-voksne-bruger",
            "image_url": "https://berlingske.bmcdn.dk/media/cache/resolve/image_x_large/image/173/1733304/24566173-folk-strmmer-til-stemmeboksen-ved-kbenhavs-rdhu.jpg",
            "publication_time": "Mandag d. 06. november 2023, kl. 17.59",
            "author": null,
            "related_links": [],
            "attachments": []
        }
    }
}