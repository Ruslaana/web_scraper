{
    "version": "1.0",
    "document": {
        "id": 11142,
        "title": "Pensionen rykker nærmere for legendarisk jumbojet",
        "content": "»Skyernes dronning«, »Jumbojetten« og »Hvalen«.Det majestætiske Boeing 747-fly nærmer sig så småt sin pension. For selv om det ikoniske fly stadig flyver på især fragtruter, neddrosler Boeing kraftigt produktionen af flyet. Det meddelte Boeing sent i går aftes dansk tid. RELEASE: Boeing to reduce 747 production rate, recognize fourth-quarter charge:https://t.co/ADCpE6LcIY Dermed lakker det mod enden for flyet, der siden sluttresserne har været en af de mest ikoniske maskiner i flyvningens historie. Siden midten af 1960erne har Boeing leveret mere end 1.500 747ere, der er blevet lavet i en række forskellige udgaver. Det er dog langt fra første gang, at produktionen af flyet drosles ned.  3. juni 1969 blev Boeing 747 fremvist ved Paris Air Show. Økonomiklasse delen af flyet var med sine 45,7 meter længere end brødrene Wrights første flyvning på 36, 5 meter. AFP PHOTO/FILESFold sammenLæs mereFoto: -. Præsidentens nådeIfølge Financial Timesfortsætter produktionen formentligt kun af én årsag. Flyet fortsætter nemlig som en del af den flyflåde den amerikanske præsident har til rådighed. Her har flyet været kendt som legemliggørelsen af præsidentens fly Air Force One. Tidligere har Boeing meddelt, at der vil blive produceret et fly om måneden fra marts, men produktionen får altså endnu et nøk nedad. Den officielle forklaring på, at Boeing-fabrikken neddrosler produktionen, er, at der er faldende efterspørgsel på fragtmarkedet. »Den globale vækst i passagertrafik og efterspørgslen på fly forbliver stærk, men forbedringen i markedet for luftfragt, der begyndte i 2013, er bremset op i de seneste måneder og har mindsket efterspørgslen på 747-8 fragtfly,« siger Ray Conner, topchef i Boeings afdeling for civile fly. Se billedgalleriet: »Skyernes dronning« nærmer sig pensionsalderenDen forklaring er dog ikke helt dækkende, lyder det fra Richard Aboulafia, der er analytiker i firmaet Teal Group, hvor han rådgiver virksomheder i flyindustrien. Han mener, at det er svært at forestille sig, at der kan komme mange nye ordre på 747-fragtfly til Boeing. »Den rigtige årsag til, at de holder denne flytype i live er, så de kan bygge de få fly til Air Force One,«siger han til Financial Times. Uanset om Boeing-flyet er på vej på flykirkegården eller stadig har en fremtid, så vil det for altid være et af de mest ikoniske i industrien, vurderer luftfartsanalytiker hos Sydbank Jacob Pedersen. »Alting har en udløbsdato. 747eren har været et særkende i industrien, men der er noget, der tyder på, at udløbstiden om ikke er kommet, så i hvert fald er rykket nærmere. Man har fundet nye designs og mere attraktive modeller,« siger han.  747-programmet blev skudt i gang i 1966, da flyselskabet Pan Americanifølge CNNannoncerede en 525 millioner dollar stor ordre på 25 747-fly. Flyet fløj sin første passagerflyvning i 1970, der gik over Atlanten på ruten New York til London.Siden blev flere forskellige modeller introduceret som 747-100, 200 og 300. Den flytype, de fleste passagerer i dag rejser med, er 747-400. Produktionen af den model stoppede dog ifølge CNN allerede i 2009. TV: Champagnen flød på A380erens jomfrurejse  Giganternes knibeDet er dog 747, der er ramt af dalende efterspørgsel. IfølgeBusiness Insiderhar Boeing solgt 45 jumbojetter de seneste otte år, hvor de fleste har været fragtfly. Og nu skæres produktionen yderligere. Men også Airbus kniber med at få solgt deres gigantiske, toetagers, firemotors A380-fly. Siden Airbus fik en ordre på A380 fra Emirates har de ikke vundet en eneste ordre ifølge Business Insider. Og deres nærmeste konkurrent Etihad har afskrevet skyernes mastodonter med fire motorer, da selskabets topchef James Hogan blev spurgt af mediet, om de vil erhverve sig firemotors fly i fremtiden: »Nej. Vi er færdige,« sagde han til Business Insider og uddybede: »Vi tror bare på tomotorteknologi. De er langt mere effektive.\"  Produktionen af Boeing 747 bliver dog ikke lukket helt ned foreløbig. Boeing mangler stadig at levere 20 747-fly, der blev bestilt sidste år, skriver Financial Times. Boeing 747 har også været benyttet af danske SAS. Den blev sat i drift i 1971, men sendt på pension i 1985, oplyser SAS på sin hjemmeside. ",
        "metadata": {
            "source": "https://www.berlingske.dk/virksomheder/pensionen-rykker-naermere-for-legendarisk-jumbojet",
            "image_url": "https://berlingske.bmcdn.dk/media/cache/resolve/image_x_large/image/13/133543/12078860-france-aviation-air-france-plane.jpg",
            "publication_time": "Fredag d. 22. januar 2016, kl. 11.30",
            "author": "Jakob Chor",
            "related_links": [],
            "attachments": []
        }
    }
}