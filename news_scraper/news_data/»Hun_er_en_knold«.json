{
    "version": "1.0",
    "document": {
        "id": 16756,
        "title": "»Hun er en knold«",
        "content": "- Christine O'Donnell gør grin med det at stille op. Hun har ingen historie og ingen succes med nogen former for forretning - og det sender bare et budskab til min generation om, at man ud af det blå kan stille op til senatet, uanset manglen på erfaring. Sådan lød meldingen fra 26-årige Meghan McCain på den amerikanske tv kanal ABC søndag.  Hun er datter af den republikanske senator John McCain, der var partiets kandidat ved præsidentvalget i 2008. Hun blev kendt for sin blog om hverdagslivet omkring sin fars mislykkede præsidentkampagne, og hun er aktuel med bogen 'Dirty Sexy Politics', skriver Reuters. Chokerende nominering Christine O'Donnell er en af frontfigurerne i den amerikanske folkebevægelse 'Tea Party', der er stærkt imod Præsident Obamas linje. Flere kandidater fra Te-bevægelsen har væltet moderate republikanere af pinden i de netop overståede primærvalg, og Christine O'Donnell chokerede partiet, da hun vandt nomineringen som senator i staten Delaware over Mike Castle. Han er langtids-medlem af Repræsentanternes Hus og har været guvernør i to sammenhængende perioder. - Det skræmmer mig af mange årsager. Jeg ved, at blandt mine venner, står folk af på hende, fordi hun er en knold, siger Meghan McCain om Christine O'Donnells nye position.",
        "metadata": {
            "source": "https://www.berlingske.dk/internationalt/hun-er-en-knold",
            "image_url": "https://berlingske.bmcdn.dk/media/cache/resolve/image_x_large/image/44/444794/3191224-us-fifth-annual.jpg",
            "publication_time": "Mandag d. 18. oktober 2010, kl. 19.24",
            "author": "Sisse Katrine Andreasen",
            "related_links": [],
            "attachments": []
        }
    }
}