{
    "version": "1.0",
    "document": {
        "id": 3153,
        "title": "Er danskerne firstmovers eller nyttige idioter? Noget tyder desværre på det sidste",
        "content": "De årsrapporter, som cirka 80 af Danmarks største virksomheder sender på gaden i disse dage, indeholder EUs særlige regler for grøn rapportering. CSRD hedder de og indeholder op til 1.144 punkter, som virksomheder skal rapportere om, hvis de finder dem væsentlige. Det betyder konkret, at rapporterne er vokset med op til 300-400 sider. EU-regler er jo noget, vi her til lands, i modsætning til andre, overholder, og det gælder også her. Spørgsmålet er så, om vi i dette tilfælde er en flok dygtige firstmover-dukse, som hjulpet frem af revisionsbranchens stærke hovedkontorer går i front med EUs bæredygtighedsarbejde. Eller ligner vi mere et land af nyttige idioter, som illustrerer, hvorfor EUs bæredygtige rapportering næppe gør EU til et fyrtårn for grøn og social omstilling. Vi har lavet en lynanalyse af de to første rapporter fra Tryg og Netcompany, og den tyder desværre mest på det sidste. Lad os, med forbehold for at det kun er to rapporter, se på, hvad der går galt, og hvad der bør gøres bedre, når EU kommer med deres forenklinger om tre uger. Vi har lavet en lynanalyse af de to første rapporter om danskerne og EUs bæredygtighedsrapportering fra Tryg og Netcompany, skriver Lotte Hansen. Her ses ceo for Netcompany, André Rogaczewski.Fold sammenLæs mereFoto: Asger Ladefoged. »Building strong, sustainable societies«står der på Netcompanys hjemmeside, et udtryk, jeg vil mene er i strid med Forbrugerombudsmanden seneste anvisninger for brug af det ord, og særlig når virksomheden ikke dokumenterer, at den vil lave fremskridt. Tillykke til virksomheder, der i god tro har investeret i dataindsamlingsløsninger og til konsulenter og revisioner, der har knoklet for, at Danmark kunne blive klar. Lad ikke dette blive et EU-opgør med rapportering. Lad os i stedet bruge lejligheden til at stramme reglerne, så rapporterne viser, hvad der batter, og ikke hvad der pynter. Det sidste er en politisk hasteopgave. I kan ikke være bekendt, at 2.500 danske virksomheder står og venter. Lotte Hansen er partner i Hansen & Ersbøll Agenda ",
        "metadata": {
            "source": "https://www.berlingske.dk/kommentatorer/er-danskerne-firstmovers-eller-nyttige-idioter-noget-tyder-desvaerre",
            "image_url": "https://berlingske.bmcdn.dk/media/cache/resolve/image_x_large_vertical/image/188/1887826/24887003-formand-for-golden-days-lotte-hansen-taler-ved-ma.jpg",
            "publication_time": "Tirsdag d. 11. februar 2025, kl. 15.56",
            "author": "Lotte Hansen",
            "related_links": [],
            "attachments": []
        }
    }
}