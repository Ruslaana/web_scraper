{
    "version": "1.0",
    "document": {
        "id": 16650,
        "title": "5 oplevelser i VM-byen",
        "content": "1. Ud i slummen Hvad:Personligt besøg iKnysnas townshipHvor meget:240 kr. for tre timers guidet tur Begrebet township blev opfundet i midten af 1900-tallet under Apartheid iSydafrikasom det sted, man stuvede de sorte iSydafrikahen, og er også den dag i dag der, man oftest finder bunden af det sydafrikanske samfund. Og det er det, der gør en tur til et township interessant – muligheden for at blive klogere på den side af Sydafrika, der ikke handler om udsigter og dejligt vejr. Med Emzini Tours får man ikke bare en rundtur i slum og støv, krydret med glimt af håb og glæde i bl.a. den lokale bar, hvor et af Sydafrikas store bryggerier under VM stiller en storskærm op. Man får også og især en meget personlig og rørende historie ind imellem de mange stop ved vigtige steder, for bag Emzine Tours står to bemærkelsesværdige kvinder, hvor især den ene gør den berømte forskel. Ella er sort, er selv vokset op i et township under ringe vilkår, men driver i dag et suppekøkken for fattige børn og et kvindehjem for kvinder i townshippen, der vil væk fra deres voldelige mænd. Ella bor stadig selv i townshippen, selv om hun har mulighed for at flytte væk, og undervejs på den guidede tur besøger man hendes hjem og oplever hende synge og tromme i ægte urafrikansk stil. Uden at det er klichéagtigt turistet. Mere info:emzinitours.co.zaNæste:Sejltur i lagunen",
        "metadata": {
            "source": "https://www.berlingske.dk/rejser/5-oplevelser-i-vm-byen",
            "image_url": "https://berlingske.bmcdn.dk/media/cache/resolve/image_x_large/image/50/508748/6867276-rejseliv-imported-photo.jpeg",
            "publication_time": "Onsdag d. 09. juni 2010, kl. 12.07",
            "author": "Gitte Holtze",
            "related_links": [],
            "attachments": []
        }
    }
}