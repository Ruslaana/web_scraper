{
    "version": "1.0",
    "document": {
        "id": 1678,
        "title": "Aminata Corr Thrane: Tillad mig at fælde en knastør tåre for de faldne i slaget mellem LinkedIn-feminismen og morfluencer-feminismen",
        "content": "Det kan være så svært at afgøre, hvem det er allermest synd for i en verden, hvor det altid er synd for alle. Det måtte en række kvindeforkæmpende kvindepolitikere sande, da de inviterede til kvindearrangement på Christiansbrog for at sætte fokus på kvinders ulighed i sundhed: »The Health Gap«. Det gjorde de i samarbejde med kvindeskofirmaet Roccamore og dettes fremtrædende bagkvinde, Frederikke Antonie Schmidt, som må siges at være førende inden for LinkedIn-feminismens svære kunst. Som nævnt sælger Roccamore sko, men først og fremmest sælger de narrativer om stærke, rebelske kvinder, der ikke finder sig i noget. Seje kvinder, som overgår omverdenens ondskabsfuldt lave forventninger til dem. Frederikke Antonie Schmidt stiftede Roccamore tilbage i 2015.Fold sammenLæs mereFoto: Marie Hald. »At du ikke skammer dig«, »Tror du ikke du misforstod situationen? Det var sikkert ikke ment så slemt …\", »Jeg kan ikke tage dig seriøst klædt i pink. Det er uprofessionelt«, »Du har alt for mange meninger«, »Du har jo kun succes, fordi du ikke har børn«. Ovenstående er alt sammen udsagn, Frederikke Antonie Schmidt, ifølge hende selv, er blevet mødt med i hendes kamp for at gøre verden bedre for kvinder en glimmersko ad gangen. Alt sammen penslet ud over diverseLinkedIn-opslagog altid fulgt op af en stærk, tapper og rebelsk personlig fortælling om, hvorfor hun ikke lod sig slå ud af det. Med ved arrangementet på Christiansborg om manglende forskning i kvinders sundhed – hvor jeg personligt har svært ved at se, hvordan en skoiværksætter har relevans – gik det altså galt for Frederikke Antonie Schmidt. For her blev hun mødt af en anden slags selvretfærdig offerfeminisme, som viste sig stærkere end hendes egen: morfluencer-feminismen. Blandt publikum var mor-influenceren Julie Esebeth med et larmende barn på armen. Og da Frederikke Antonie Schimdtbad hende omat tage sit forstyrrende barn med ud af lokalet, gav hun Julie Elsebeth den største gave, man kan give en mor-influencer: en anledning til at græde. Julie Elsebeth skrev efterfølgende i et opslag på Instagram, at hun havde »grædt hele togturen« efter at være blevet smidt ud af »et feministisk rum« og »som nybagt mor«. Selvom LinkedIn-feministerne og morfluencer-feministerne langt hen ad vejen opererer inden for den samme økonomi af offerselviscenesættelse og forloren tapperhed, så er der markante forskelle på deres væren i verden. Hvor LinkedIn-feministen trods alt skal bevare et niveau af værdighed, selvkontrol og en eller anden form for succes, er morfluenceren fri af den slags.  A post shared by Julie-Elsebeth Der er intet, der afholder morfluenceren fra at blive så stakkels. For morfluenceren er alle former for uduelighed en force – er du ude af stand til at binde dine sko? Eller tørre dig bagi? Eller læse et rum, hvor dit barn indlysende saboterer al aktivitet? Så har du blot fundet 1, 2, 3 nye tabuer, du kan bryde – modigt og tappert til dine sårbarhedshungrende følgere. LinkedIn-feminismen er anderledes hæmmet af en professionalisme og en kapabilitet, som morfluencerne ikke lider under. Morfluenceren kan ublu sætte sig til at tage billeder af sig selv flæbende i det offentlige rum. Så lavt kan en iværksætter som Frederikke Antonie Schmidt ikke synke, hvorfor hun tabte slaget. Tillad mig at fælde en knastør tåre for de faldne på begge sider. Men hvem var det så mest synd for? Først blæste sympatien i retning af Julie Elsebeth, som på sit Instagram-opslag blandt andet fikopbakningfra influencere som Mascha Vang, Stephanie Fisker og Michella Meier-Morsi, og mest opsigtsvækkende fra Moderaternes Monica Rubin, som var medarrangør af arrangementet: »Jeg kan love dig for, at det var første og sidste gang, vi har lavet noget med den virksomhed. Undskyld igen …,« skrev hun blandt andet. Men stemningen vendte relativt hurtigt, da deltagere fra arrangementet begyndte at dele deres oplevelse af situationen og det faktum, at Julie Elsebeths barn måske faktisk havde larmet lidt mere, end hvad godt var. »Influencere har for meget magt og for lidt moral,« konkluderede en skribent i en flittigt delt kommentar i medietPOV International, hvor en sympati for den stakkels iværksætter Frederikke Antonie Schmidt pludselig var at mærke. For mig at se er de egentlige ofre de kvinder, der lider af sygdomme, der ikke bliver forsket tilstrækkeligt i. Og som ingen tilsyneladende er blevet klogere på den forgangne uge. Lektien bør dermed være, at mennesker, der lever af at stjæle enhver dagsorden for egen vindings skyld, ikke behøver inviteres ind i alle samtaler om alting altid. ",
        "metadata": {
            "source": "https://www.berlingske.dk/kommentatorer/aminata-corr-thrane-tillad-mig-at-faelde-en-knastoer-taare-for-de",
            "image_url": "https://berlingske.bmcdn.dk/media/cache/resolve/image_x_large_vertical/image/190/1903310/24916597-ny-tvrpolitisk-alliance-for-kvinders-sundhed-skal.jpg",
            "publication_time": "Tirsdag d. 25. marts 2025, kl. 09.46",
            "author": "Aminata Corr Thrane",
            "related_links": [],
            "attachments": []
        }
    }
}