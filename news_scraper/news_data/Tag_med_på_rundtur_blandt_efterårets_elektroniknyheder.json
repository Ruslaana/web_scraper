{
    "version": "1.0",
    "document": {
        "id": 19676,
        "title": "Tag med på rundtur blandt efterårets elektroniknyheder",
        "content": "Elektronikkens verden er omfattende og til tider overraskende. SelvomEuropas største forbrugerelektronikmesse, IFA, som i disse dage holdes i Berlin, ikke er fuldt oppe på omdrejningshøjde med førcoronatiden, er det stadig et tusindtalligtsortiment af efterårets og julens elektronikprodukter, der vises frem. Berlingske vandrede adskillige kilometer i de lange og mange messehaller for at finde et beskedent udpluk. Foto: Thomas Breinstrup/Berlingske. Den klassiske grammofon og den klassiske LP-vinylplade har igen kronede dage – selvsagt ikke i fuldt samme omfang som for nogle årtier siden, før nogen fandt på at opfinde cd'en og siden MP3-musikformatet og streamingtjenester, men dog så meget, at det kan ses i statistikkerne. Og Lencos udvalg af pladespillere fortæller ganske godt, at det ikke er et helt lille marked, der er blomstret op. Her er grammofoner i klassisk design og mere moderne udgaver, som netop også kan klare at overføre musikken til digitale medier, hvis man alligevel skulle være til det. Foto: Thomas Breinstrup/Berlingske. Mange har set de ganske små Smartcar-biler, som især er populære som bybiler – måske fordi de kan parkeres på tværs mellem to ellers normale biler, altså mellem parkeringsbåsene. Her er så Citytransformer, som er endnu smallere end Smartcar-bybilen. Denne bil er kun bred nok til en chaufføren bag rattet, til gengæld kan passageren så sidde bagi. Det burde give endnu flere parkeringsmuligheder på tværs, hvis det kniber. Foto: Thomas Breinstrup/Berlingske. Den digitale billedramme er på ingen måde en saga blot. For mange år siden kunne man sætte et fotokort ind bagi med et begrænset antal billeder, som så skiftede efter et vist antal sekunder. I dag findes fotorammer fra masser af producenter i alle former for design og med langt større hukommelse, ja, nogen henter billederne direkte fra en mappe på nettet og skifter så mellem motiverne. Designet er også blevet noget mere virkelighedstro i forhold til de »ægte« fotorammer af træ med et enkelt papirbillede bag glasset. Foto: Thomas Breinstrup/Berlingske. Det bliver stadig mere besværligt at finde ud af atkøbe en ny fladskærm til hjemmet, fordi producenterne oversvømmer markedet med sære forkortelser, der ideelt set burde vejlede køberen i, hvilken skærm der reelt er bedst. MiniLED er det senest tilkomne, og det slår blandt andet den kinesiske elektronikproducent TCL op som sin favorit til topposten. Selv mange producenter siger – dog ikke til citat – at det også for dem er vanskeligt at se forskel, medmindre man sætter flere skærme op ved siden af hinanden. Bundniveauet for fladskærme er nemlig særligt de seneste år hævet betydeligt, så stort set alle leverer fremragende billeder. Så bedøm selv ved at stå foran skærmene og sammenligne. TCL har i alle tilfælde en 98-tommer stor MiniLED-skærm med i Berlin, hvilken angiveligt er den hidtil største af slagsen. Foto: Thomas Breinstrup/Berlingske. Alle kender en airbag fra bilen, hvor den beskytter mod alvorlige skader ved at blæse en beskyttende luftpude op. Men professionelle arbejdere kan også beskyttes med en airbag, hvis de skulle falde ned fra en stige eller et stillads. Her pustes luftpuden så op og beskytter hoved, nakke, bryst samt både den øvre og nedre del af rygsøjlen. Foto: Thomas Breinstrup/Berlingske. OLED-skærme er de glasklare skærme, som mange kender fra større fladskærmsfjernsyn eller fra nyere smartphones og smarture. OLED gør det muligt at fremstille skærmen utroligt tynd. Dermed kan man faktisk lave skærme, der kan rulles sammen, hvilket den sydkoreanske elektronikgigant LG har et fjernsyn, der kan. Men LG udnytter også den tynde skærm på en helt anden måde. Den kan nemlig bruges som gennemsigtig skærm. Man kan altså se tv/film på skærmen, samtidig med at man kan se igennem den og – som demonstreret her – faktisk se den potteplante, der er placeret bagved. Mange af disse ting er eksperimenterende modeller. Man kan selv overveje brugsmulighederne, og det gør LG med vished også. Foto: Thomas Breinstrup/Berlingske. På en stor elektronikmesse handler det om at skabe opmærksomhed. Det sker ofte med lys, lyd, blink, dyt og båt og dermed masser af støj og flimmer. Men man kan også bare skabe noget stort, som virkelig falder i øjnene – trods manglen på både lys og lyd. Danske LEGO har bygget denne røde Ferrari i klodser, bare for at vise, at man kan. Og skaber det opmærksomhed om de danske klodser? Gæt selv. Foto: Thomas Breinstrup/Berlingske. En fladskærm er ikke alene … flad. Den er også altid vandretliggende, altså med et bredt billede. Men hvorfor egentlig det? Som det efterhånden er vist på mange nye mobiltelefoner, kan man i lodret position have flere ting åbne på skærmen samtidig, for et typisk billede, en film eller en tv-kanal fylder jo kun ud i bredden, ikke i højden. Altså kan pladsen bruges til noget andet. Den sydkoreanske elektronikgigant Samsung, der er verdens største producent af fladskærmsfjernsyn, har derfor gjort det muligt at rotere skærmen mellem vandret og lodret position med fjernbetjeningen. Det kræver så lidt mere plads på væggen, hvor fladskærmen hænger. Foto: Thomas Breinstrup/Berlingske. Den ligner en mellemting mellem en temmelig moderne bordlampe og en lille højttaler. I virkeligheden er Freestyle en tv- og filmprojektor. Dimsen, som elektronikgiganten Samsung står bag, står i cirka 7.500 kroner men kan så kaste billedet op på en bar væg i en størrelse på helt op til 100 tommer. Freestyle sørger selv for at rette billedet op, så det er ægte rektangulært. Projektoren har indbygget smart-tv, så man herfra gennem apps (hvis den er koblet til det trådløse net, naturligvis) kan tilgå for eksempel streamingtjenester. Den har også indbygget højttaler med 360-graders lyd. Foto: Thomas Breinstrup/Berlingske. Elektronikproducenterne arbejder konstant med at forbedre fladskærmsteknologien på både billed- og lydsiden. Mange af skærmene er blevet så gode, at det efterhånden er vanskeligt at se forskellene, medmindre man sætter to skærme op ved siden af hinanden, for også sidste og forrige års modeller fik dengang et løft opad. Den sydkoreanske elektronikgigant LG har valgt at genoptage et gammelt koncept, som ingen dog har set noget til i mange år. Takket være de supertynde OLED-skærme har LG nu en skærm klar, som med en motor monteret bagpå kan ændre skærmen fra flad til buet. Skærmen kan simpelt hen med fjernbetjeningen bøje i 20 trin, så man helt frit kan beslutte, hvornår billedet står helt rigtigt, uanset om man vil se tv eller spille spil. Foto: Thomas Breinstrup/Berlingske. Man kunne forledes til at tro, at det var et mindre køleskab, når man ser det udefra. Men der er tale om et skoskab, som frisker fodtøjet op, så sur lugt forsvinder, og skoenes overflade får det bedre ved at få et hurtigt dampbad. Samsung satser på, at der kan blive plads til skoskabet i mange hjem, fordi det ikke fylder nær så meget som de køleskabsstore dampskabe, hvor skjorter og jakker kan få en genopfriskning. FAKTAElektronik for alle pengeneEuropas største forbrugerelektronikmesse, IFA (Internationale Funkausstellung), holdes 2.- 6. september i Berlin. Her er produkter til det europæiske marked i fokus, hvor verdens største forbrugerelektronikmesse – Consumer Electronics Show (CES) – i Las Vegas i USA til januar byder på et endnu bredere sortiment.Messen, der er åben for offentligheden, holdes i det 161.200 kvadratmeter store messeområde i Messegelände Berlin. I 2020 blev IFA afviklet i et meget begrænset fysisk omfang med vægt på digitale præsentationer efter i 2019 at have sat rekord med 2.000 udstillere og 245.000 besøgende. Messen i 2021 blev helt aflyst på grund af corona.IFA er ikke alene en udstilling af alt det nye, som er på vej, men er også en kæmpe handelsmesse, hvor kontrakter for mange millioner indgås.I 2024 fejrer IFA-messen 100-års-jubilæum.Th.FOLD UD",
        "metadata": {
            "source": "https://www.berlingske.dk/virksomheder/tag-med-paa-rundtur-blandt-efteraarets-elektroniknyheder",
            "image_url": "https://berlingske.bmcdn.dk/media/cache/resolve/image_x_large/image/158/1587886/24191654-pix-ifa-ovn.jpg",
            "publication_time": "Lørdag d. 03. september 2022, kl. 10.00",
            "author": "Thomas Breinstrup",
            "related_links": [],
            "attachments": []
        }
    }
}