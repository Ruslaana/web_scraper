{
    "version": "1.0",
    "document": {
        "id": 1733,
        "title": "Business-overblik: De vigtigste markeder for udenlandsk arbejdskraft tørrer ud",
        "content": "God morgen, godt nytår og velkommen til det første Business-overblik i 2025. Vi er på banen hver morgen på hverdage. I dag runder vi blandt andet: Men vi begynder hos »de andre« med udsigten til mangel på udenlandsk arbejdskraft. God læselyst, og følg med dagen igennem påBerlingske Business! De vigtigste markeder for udenlandsk arbejdskraft tørrer ud Der bliver stadig færre i den erhvervsaktive alder i to af de lande, som Danmark henter allermest udenlandsk arbejdskraft fra, Polen og Rumænien. »Det er en voldsom udfordring, som dansk erhvervsliv og økonomi står overfor,« siger Erik E. Simonsen, vicedirektør i Dansk Arbejdsgiverforening (DA)til Børsen. I september 2024 var der 404.635 udenlandsk ansatte i Danmark, 200.000 flere på ti år. Af dem var 48.307 polakker og 32.280 rumænere, altså sammenlagt hver femte udenlandsk ansat i Danmark. 75 procent af udlændinge, der arbejder i Danmark, er 25-49 år. I Polen vil der i 2040 være 26 færre og i Rumænien 24 procent færre i denne alder. Derfor står danske virksomheder, offentlige institutioner og den danske velfærd med »en meget stor udfordring«, mener Dansk Arbejdsgiverforening. 1.Slut med russisk gas gennem Ukraine Efter fem årtier er det slut med at lade russisk gas flyde genne Ukraine. En femårig aftale udløb onsdag morgen, og EU-landene mister nu omkring fem procent af gasimporten,skriver Financial TimesogBloomberg. Gasledningen er en af de sidste to, der stadig bringer russisk gas til Europa næsten tre år efter den russiske invasion af Ukraine. Lukningen betyder ifølge Bloomberg, at Rusland mister indtægter for seks milliarder dollar (42,9 milliarder kroner) årligt, mens Ukraine mister indtægter fra aftalen. 2. Biogaskomet: Direktør er ikke fyret Der er tumult i topledelsen i den danske biogaskoncern Biocirc. Tirsdag oplyste selskabet, at bestyrelsen havde fyret den administrerende direktør, Bertel Maigaard. Onsdag skriver Biocirc på sin hjemmeside, at Bertel Maigaard ikke på noget tidspunkt er fyret, men at »det er blevet bestluttet, at bestyrelsesformanden Michael Haaning for Biocirc vil blive afsat ved den kommende ekstraordinære generalforsamling og er blevet bedt omgående om at træde tilbage,«skriver FinansogBørsen. 3. Audi indleder 2025 med nye prisfald Den tyske bilproducent Audi indleder 2025 med prissænkninger på tværs af Q4 e-tron-modellerne. Rabatterne når op til 67.000 kroner, så startprisen nu begynder under 400.000 kroner,skriver Jyllands-Posten. Q4 e-tron er den tredjemest udbredte Audi i Danmark. Startmodellen Progress er faldet 20.000 kroner og koster nu 399.990 kroner, men udgaverne med firhjulstræk oplever de største prisfald.   1. Hver femte store virksomhed har ingen kvinder i bestyrelsen Siden 2012 har de store danske virksomheder skullet søge at nå kønsbalance i toppen. Men i 49 ud af de 250 største, danske virksomheder er der ingen kvinder i bestyrelsen, viser en undersøgelse, som tænketanken Equalis har lavet for Berlingske. Det professionelle bestyrelsesmedlem Julie Galbo fortæller, at hun får flere tilbud om bestyrelsesposter fra udlandet end fra Danmark.Læs historien her. 2.Det var et forkølet år for danske aktier. Men aktiechef mener, at de ser »sindssygt interessante ud« Det har været et kedeligt år for det danske C25-indeks. Men der kan være bedre tider på vej. For selvom indekset har haft en pil nedad, så er den underliggende indtjening steget. Og det gør danske aktier attraktive, mener aktiechef hos et af landets største pensionsselskaber.Læs historien her. De europæiske våbenproducenter har været aktieraketter de seneste år – med Trump kan der komme yderligere krudt i tønden De europæiske forsvars- og våbenaktier har de seneste år gået sejrsgang på aktiemarkedet. Og med Donald Trump som kommende amerikansk præsident er der hældt yderligere benzin på det bål. For han kræver mere af Europa. Mens analytikerne er begejstrede, er der dog mere skepsis hos investorerne.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.20: Tak, fordi du læste med, og rigtigt god torsdag!",
        "metadata": {
            "source": "https://www.berlingske.dk/business/business-overblik-de-vigtigste-markeder-for-udenlandsk-arbejdskraft",
            "image_url": "https://berlingske.bmcdn.dk/media/cache/resolve/image_x_large_vertical/image/187/1874245/24862309-femern-blt-forbindelsen-er-et-af-de-steder-i-danm.jpg",
            "publication_time": "Torsdag d. 02. januar 2025, kl. 07.22",
            "author": "Thomas Breinstrup",
            "related_links": [],
            "attachments": []
        }
    }
}