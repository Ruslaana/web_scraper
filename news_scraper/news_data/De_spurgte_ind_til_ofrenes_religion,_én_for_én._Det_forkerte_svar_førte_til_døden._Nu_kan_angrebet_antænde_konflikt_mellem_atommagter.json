{
    "version": "1.0",
    "document": {
        "id": 20831,
        "title": "De spurgte ind til ofrenes religion, én for én. Det forkerte svar førte til døden. Nu kan angrebet antænde konflikt mellem atommagter",
        "content": "Det var som enhver anden dag i den lille ferieby. og hundredvis af turister var samlet på en eng i byens udkant, hvis skønhed har fåetde lokaletil at døbe stedet »lille Schweiz«. Hvad ingen vidste var, at bevæbnede mænd lurede i skovbrynet. Mændene rettede deres våben mod de skrækslagne turister, der én efter én blev udspurgt om deres religiøse tilhørsforhold. Sikkerhedsstyrker har her taget opstilling i området ved Pahalgam i Kashmir-regionen, hvor terrorister angreb tirsdag.Fold sammenLæs mereFoto: Tauseef Mustafa/AFP/Ritzau Scanpix. Var de hinduer, blev det deres dødsdom, og da massakren var overstået, var 26 mejet ned,skriver mediet The Scroll. Blandt ofrene var et nygift par på bryllupsrejse, manden var officer i den indiske flåde, samt en forretningsmand, der blev henrettet foran sin kone og børn,skriver BBC. Gerningsmændene er fortsat på fri fod. Terrorangrebet tirsdag i byen Pahalgam i Kashmir-provinsen har bragt Indien i choktilstand, og nu slår internationale analytikere alarm. »Jeg tror, at det er sandsynligt, at vi vil se et indisk militærangreb på Pakistan i de kommende uger,« skrev forsvarsredaktør Shashank Joshi fra The Economist efterfølgendepå Bluesky. Landet gør klar til et indisk angreb,vurderer The New York Times, på baggrund af lokale medier.  At angrebet kan få så store konsekvenser, skyldes blandt andet dets voldsomhed. Terrorangrebet er det største i Indien i seks år, ogstik mod normaltramte det desuden turister,skriver Times of India. Angrebet skete desuden dagen efter, at Indiens premierminister, Narendra Modi, havde holdt møde med USAs vicepræsident, J.D. Vance, i New Delhi, hvor de diskuterede et styrket samarbejde landene imellem. Angrebet blev derfor et ansigtstab for den kontrolfikserede Modi, der hårdnakket har påstået, at al terrorisme er ophørt i Kashmir-regionen,skriver The Scroll. J.D. Vances besøg i Indien begyndte 21. april.Fold sammenLæs mereFoto: Kenny Holston/AFP/Ritzau Scanpix. Angrebet har nu ført til en heftig diskussion om, hvem der har ansvaret for, at det kunne gå så galt. Blot to uger før angrebet kom militante i ildkamp med indiske styrker i området, så hvorfor opdagede ingen terroristernes plan? Den indiske opposition giver sædvanen tro BJP-regeringen skylden, mens Modis modsvar er løfter om at slå hårdt tilbage. Dermed kan konflikten i Kashmir genopblusse, og allerede nu har det fået konsekvenser for en af verdens farligste relationer: Det elendige forhold mellem de to atombevæbnede rivaler Indien og Pakistan. For at forstå hvorfor, må vi først forstå situationen i Kashmir. Forsimplet fortalt har Kashmir i årtier været et fikspunkt i opgøret mellem Indien, hvor flertallet er hinduer, og det muslimske Pakistan. De to lande var engang ét, som en del af det britiske imperium, men i 1947 blev de opdelt. Det førte til flygtningestrømme, brutal vold og uenigheder om grænserne, særligt i Kashmir. De uenigheder består, og bedre bliver det ikke af, at også Kina gør territorielle krav i området. I alt tre ud af fire indisk-pakistanske krige har indtil nuhandletom Kashmir, og så sent som i 2019 blev et terrorangreb på indiske tropper besvaret med et indisk luftangrebmod træningslejre i Pakistan. Derfor bliver frygten for krig atter vakt til live, og den politiske udvikling har kun gjort det værre. Et af de mest omtalte ofre for terrorangrebet i Pahalgam var Vinay Narwal, en indisk flådeofficer. Her bliver hans lig båret rundt af en folkemængde i den nordlige stat Haryana i Indien onsdag.Fold sammenLæs mereFoto: Bhawika Chhabra/Reuters/Ritzau Scanpix. Indtil 2019 havde den indisk-kontrollerede del af Kashmir delvis autonomi. Mendetafskaffede den hindunationalistiske premierminister, Narendra Modi, og hans parti, Bharatiya Janata Party (BNP), der lige siden har slået modstand ned med en jernnæve. Set som enkeltstående begivenhed var terrorangrebet tirsdag derfor blot en uhyrlig handling, der slap gennem Modis brandmur. Men perspektivet er langt større. Allerede kort efter angrebet tog gruppen The Resistance Front ansvaret for uhyrlighederne. På sociale medier skriver den, at den protesterer mod, at 85.000 personer »udefra« har slået sig ned i regionen. The Resistance Front mener, at det skubber i retning af en »demografisk forandring«. Indiens premierminister og hans parti, Bharatiya Janata Party (BJP), står for en hindunationalistisk linje. Det betyder, at de ønsker et Indien, der er styret og præget af hinduisme, fremfor det multietniske Indien, oppositionspartiet Indian National Congress dyrker.Fold sammenLæs mereFoto: Harish Tyagi/EPA/Ritzau Scanpix. Ifølge BBChar The Resistance Front forbindelsertil den militante organisationLashkar-e-Taiba, der har hjemme i Pakistan og stod bag det voldsomme terrorangreb i Mumbai i 2008, der blev et nationalt traume. Indiens myndigheder har endnu ikke bekræftet, om de mener, at The Resistance Front har været involveret. Men det står klart, at de kigger i retning af Pakistan. 166 mennesker mistede livet i Mumbai i 2008, da den pakistansk-baserede organisation Lashkar-e-Taiba udførte et omfattende terrorangreb.Fold sammenLæs mereFoto: David Guttenfelder/AP/Ritzau Scanpix. Indien har lukket en del af grænsen mod Pakistan, mens pakistanske diplomater og officerer er blevet udvist af landet. Torsdag sen eftermiddag lokal tidmeddelte Indiens regering, at samtlige pakistanske visa bliver suspenderet. De fleste fra søndag, resten fra næste uge. I praksis bliver alle pakistanere dermed smidt ud af Indien eller forment adgang til landet. Indien har samtidig opfordret indere i Pakistan til at forlade landet, mens indiske militærattacheer er også blevet trukket hjem fra den pakistanske hovedstad, Islamabad,skriver Hindustan Times. En aftale om adgang til Indus-floden er dertil annulleret, skriver The Scroll. Den store avis Times of India til at peger samtiidg på, at Pakistans indflydelsesrige general Asim Munir den 16. aprilkaldteKashmir for Pakistans »halspulsåre«, ligesom han svor at støtte »Kashmirs kamp«. Nu har den indiske regering krævet, at Pakistan på »troværdig vis« stopper støtten til terrorisme. Men Pakistans regeringafviserog har svaret hårdt igen. De ønsker ikke konflikt og siger, at der er tale om et internt indisk problem. Torsdag suspenderede de indiske visa, annullerede indiske flyvetilladelser og har aflyst al samhandel som modsvar. Muslimer udgør det klare flertal af indbyggerne i Kashmir. Ligesom i det øvrige Indien fører det til spændinger mellem den indiske regering, der fører en hindunationalistisk politik, og den muslimske befolkning. Her ses en scene fra fejringen af ramadanen i Kashmir i marts.Fold sammenLæs mereFoto: Farooq Khan/EPA/Ritzau Scanpix. Nu raserindiske medierover det, de mener er manglende pakistansk fordømmelse af terrorhandlingen, mens landets indbyggereforbereder sigpå det værste. Hvordan konflikten udvikler sig, lader nu til at være op til Modi. Eskalerer situationen, kan det ikke alene få konsekvenser for Pakistan og Indien, men altså også for både USA, der i årevis har nærmet sig Indien, samt Kina, der har egne territoriale interesser, men også forholdet til både Pakistan og Indien på spil. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/de-spurgte-ind-til-ofrenes-religion-en-for-en-det-forkerte-svar",
            "image_url": null,
            "publication_time": "Torsdag d. 24. april 2025, kl. 12.57",
            "author": "Alexander Sjöberg",
            "related_links": [],
            "attachments": []
        }
    }
}