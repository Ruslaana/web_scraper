{
    "version": "1.0",
    "document": {
        "id": 4759,
        "title": "Volden fortsatte i kvindearresthuset, indtil der blev fuldstændig stille. Og sådan et sted er stilhed aldrig godt",
        "content": "Der er ikke noget mere farligt end en kvinde, der ikke er bange for at dø. Disse ord rungede i hele verden, da Jina Mahsa Amini blev symbol på verdens største og første igangværende revolution anført af kvinder. Hendes skæbne fangede ikke kun Iran, men også hjertet af alle kvinder og mænd verden over. For præcis et år siden blev min navnesøster fra min fødeby brutalt myrdet. Jina Mahsa Amini hed hun. Jina var en ung kurdisk-iransk kvinde på 22 år, som blev arresteret af moralpolitiet, fordi hun ikke bar sit tørklæde korrekt. En skæbne, som de fleste iranske kvinder er bekendt med, og jeg har hørt utallige rystende historier fra iranske kvinder, om hvad der sker i de såkaldte »moralvogne.« Jina blev kørt til et kvindearresthus, hvor hun blev mishandlet og banket af moralpolitiet. Pålidelige kilder tæt på Jina har fortalt, at de kunne høre hendes skrig og lyden af slag, mens hun var i vognen. Volden fortsatte i kvindearresthuset, indtil der blev fuldstændig stille. Og stilhed er aldrig godt sådan et sted. Jina blev udsat for så brutal vold, at hun endte i koma i tre dage og afgik veddøden16. september 2022. Jinasbegravelsei min hjemby, Saqqez, i det kurdiske område i Iran, var langt fra en almindelig begravelse. Kvinder hev deres tørklæder af og viftede med dem og råbte »kvinde, liv, frihed«, mens mænd klappede og råbte: »Død over Den Islamiske Republik Iran«. Sådan startede Kvinde, liv, frihed-revolutionen i Iran, hvor det over 40 år gamlekurdiske sloganbredte sig som ringe i vandet over hele Iran – og senere til resten af verden. Uanset sociale lag, religiøs overbevisning, seksualitet, ideologi og generation gik iranerne på gaden efter mordet på Jina. Deres budskab var klart: »Død over Den Islamiske Republik Iran.« Verdenssamfundet fordømte og sanktionerede præstestyret, mens eksiliranere opfordrede politikerne til at tage yderligere skridt. Sikkerhedsstyrkerne (IRGC) slog brutalt ned på enhver form for protest. De skød demonstranter ned på åben gade, imetrostationerog endda i deres hjem. Kvinder og piger bliver fortsat udsat forseksuelle overgrebifængslerne. En demonstrant med et foto af Mahsa Amini under protestbølgen i landet i kølvandet på den unge kvindes død i moralpolitiets varetægt. Cliff Owen/Ritzau ScanpixFold sammenLæs mere Officielle tal siger, at over20.000blev arresteret, herunder kunstnere, politiske aktivister, menneskerettighedsforkæmpere og endda børn. Sikkerhedsstyrkerne skød efterkvinders øjne, bryster og livmoder, som et symbol på ødelæggelse af skønheden og livet, mens offentlige henrettelser af mænd og drenge ved daggry blev udført med Koranen som kulisse.Imenslå jeg vågen klokken 03.30 dansk tid hver eneste nat af frygt fornye henrettelser. Det er tidspunktet, hvor solen står op i Iran. Sådan var og er livet for eksiliranere fortsat over hele verden. Præstestyret fortsætter med at skrue op for ressourcerne imoralpolitietog har for nyligt indført endnu strengere regler for påklædning i det offentlige rum, som et forsøg på at standse protesterne. Men mullaherne har et problem: Præstestyret har mistet sin legitimitet, og muren af frygt, som tidligere var en barriere for iranerne, er nu totalt nedbrudt. Kvinder går uden tørklæde, klæder sig, som vi gør herhjemme, og udfordrer dagligt moralpolitiet og politiet med deres mobilkamera som våben – selvom konsekvenserne kan være voldtægt i fængslerne og selve livet. Kun fantasien sætter grænser for præstestyrets brutalitet. Franovember til aprilblev flere tusinde primært piger og unge kvinder udsat for gasangreb i de iranske folkeskoler, gymnasier og universiteter. Videooptagelser af forældre, der desperat forsøgte at redde deres børn, spredte sig som en steppebrand på sociale medier. Videoer af mødre, som trodsede sikkerhedsstyrkerne, fik hårene til at rejse sig. Jeg talte med en mor, som fortalte, at hun ikke havde mere at miste, og at hun er villig til at sætte sit eget liv på spil. Det fik mig til at indse, hvor frygtløse kvinderne i Iran er. De er parate til at stå ansigt til ansigt med døden i deres søgen efter frihed. Der ER virkelig ikke noget mere farligt end en kvinde, der ikke er bange for at dø. Prisen for frihed er høj. Op til årsdagen for mordet på Jina Mahsa Aministruer præstestyret familierne til de dræbte, ødelægger deres hjem, stjæler deres ejendele og kidnapper aktive familiemedlemmer i et forsøg på at forhindre de kommende massive protester i forbindelse med årsdagen. Som svar på trusler og ødelæggelser har Jina Mahsa Aminis far bedt iranerne om at fejre årsdagen med ordene:»Vi kan ikke længere tillade, at flere mødre sørger i fængslerne. Indtil den dag Iran er fri, er hemmeligheden bag vores sammenhold og styrke »kvinde, liv, frihed«. Det er på trods af, at familien er under massivt pres og trusler samt under total kontrol, hvilket kun siger noget om, at iranerne ikke har mere at miste. »Kvinder hev deres tørklæder af og viftede med dem og råbte »kvinde, liv, frihed«, mens mænd klappede og råbte: 'Død over Den Islamiske Republik Iran'. Sådan startede Kvinde, liv, frihed-revolutionen i Iran,« skriver kronikøren. Billedet er fra en demonstration i Berlin i september 2022.Fold sammenLæs mereFoto: Markus Schreiber/AP/Ritzau Scanpix. Danske og europæiske politikere bør nøje overveje, hvilken side af historien de vil være på, og hvilken pris vores demokratiske principper skal have.81 procent af iranerneønsker regimets fald, og før eller siden vil regimet falde. Et regime, der i øjeblikket søger permanent ophold i Venezuela og overfører penge til forskellige lande i tilfælde af, at regimet falder. Fordømmelser af regimet og sympati med iranske kvinder er ikke længere nok. Jeg håber, at politikerne forstår, at Iran ikke kun er en trussel mod iranere eller landene omkring Iran, de er en trussel mod os og vores værdier. Iranernes budskab er klart: »Enten er I med os, ellers er I imod os.« Det gælder også den danske regering, når den står over for trusler og krav fra regimet. Jina betyder »livet« – poetisk betyder det frihed. Det er præcis, hvad iranere kæmper for at genskabe. De kæmper for et værdigt liv. De kæmper for alle de smukke sind, der er fængslede, for løfterne om paradis, for fremtidens generationer. De kæmper for deres tid, for kvinde, for livet, for frihed. Jino Victoria Doabi er statskundskabsstuderende og medlem af Radikale Venstre",
        "metadata": {
            "source": "https://www.berlingske.dk/kommentarer/volden-fortsatte-i-kvindearresthuset-indtil-der-blev-fuldstaendig",
            "image_url": "https://berlingske.bmcdn.dk/media/cache/resolve/image_x_large_vertical/image/171/1715650/24525936-02-october-2022-berlin-demonstrators-hold-signs.jpg",
            "publication_time": "Lørdag d. 16. september 2023, kl. 16.55",
            "author": null,
            "related_links": [],
            "attachments": []
        }
    }
}