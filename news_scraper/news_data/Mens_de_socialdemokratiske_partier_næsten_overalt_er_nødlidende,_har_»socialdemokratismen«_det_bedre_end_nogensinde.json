{
    "version": "1.0",
    "document": {
        "id": 4494,
        "title": "Mens de socialdemokratiske partier næsten overalt er nødlidende, har »socialdemokratismen« det bedre end nogensinde",
        "content": "Det tyske forbundsvalg forrige søndag var ethistorisk nederlagfor de tyske Socialdemokrater. Det store gamle arbejderparti SPD endte med16,4 procentpå sit dårligste valgresultat siden 1887, en ydmyg tredjeplads efter CDU/CSU og Alternative für Deutschland, og kun et mulehår større end De Grønne. Nu kommer man i bedste fald med i en koalitionsregering med en konservativ kansler. Situationen herhjemme ser ikke meget anderledes ud. Hvor socialdemokraterne i størstedelen af det 20. århundrede næsten altid kunne være sikre på 32-46 procent af stemmerne, har partiet ved folketingsvalgene efter 2001 i gennemsnit kun fået 26 procent. Under tiden har man i meningsmålinger været helt nede på 17-18 procent, og siden dannelsen af SVM-regeringen har partiet ligget til en gennemsnitlig tilslutning på kun cirka 21 procent. Indkasserede man dét ved et folketingsvalg, ville det være partiets laveste siden 1903 – altså dengang hvor størstedelen af befolkningen ikke havde stemmeret. Det er ikke isolerede fænomener, men illustrereren større tendensi de fleste vestlige demokratier. Tager man valgresultaterne for 27 vestlige lande i efterkrigsperioden, lå de socialdemokratiske partier i perioden fra 1950erne til cirka 2010 stort set altid på gennemsnitligt 30-40 procent af stemmerne. Den andel er nu faldet til cirka 24 procent. »Meget få vælgere og endnu færre partier udfordrer i dag den grundlæggende socialdemokratiske tilgang til statens rolle som én, der skal sørge for »tryghed fra vugge til grav« og med omfattende social omfordeling og skattetryk på op mod halvdelen af borgernes indkomster.«Fold sammenLæs mereFoto: Thomas Lekfeldt. De tider, hvor socialdemokratiske partier var dominerende og de eneste naturligt regeringsbærende, er forbi. Nu er man som regel blot et af flere mellemstore partier, der konkurrerer ligeværdigt om magten – eller som i for eksempel Frankrig næsten udslettet. Det ses også af, at socialdemokrater i dag kun er ved magten i lidt mere end en håndfuld europæiske lande. Bortset fra Norge, Spanien, Portugal, Malta, Albanien, Rumænien og Storbritannien er alle andre europæiske regeringer nu ledet af liberale, konservative eller uafhængige. Men selv dér er man langt fra storhedstiden, og Storbritannien er ikke rigtigt en undtagelse. Her kom Labour ganske vist i 2024 tilbage til regeringsmagten efter 14 år ude, og man har solidt mandatflertal. Men det var på baggrund af en yderst beskeden fremgang og skyldtes reelt kun en blanding af valgsystemet og en nedsmeltning for det konservative Tory-parti. Reelt var den folkelige opbakning til Labour blandt de svageste for nogen ny britisk regering siden Anden Verdenskrig, og siden har de styrtblødt i meningsmålingerne. Hvad skyldes tilbagegangen for de tidligere så dominerende socialdemokratier? Denmest åbenlyseforklaring er, at den stærke tendens i det 20. århundrede til, at vælgerne stemte efter social baggrund, er forhistorie. Dengang kunne man for eksempel i Norden være sikre på, at 80-90 procent af lønmodtagerne ville stemme på et rødt parti. Det mønster er ovenpå årtiers postindustrialisme og generel velstandsstigning helt væk nu, hvor et flertal af lønmodtagerne ofte stemmer til højre. Samtidig er der opstået nye skillelinjer, som vejer tungere og gør, at vælgerne stemmer anderledes end ud fra »klasse«: Uddannelsesbaggrund og holdninger til indvandring har været med til at flytte vælgergrupper til henholdsvis venstre og højre. »Enhedslisten, der oprindeligt var en fusion af kommunistiske partier, er i dag så reformerede og så indflydelsessøgende, at deres partileder Pelle Dragsted sågar i en bog har omklamret den nordiske velfærdsstat.«Fold sammenLæs mereFoto: Søren Bidstrup. Murens fald og globalisering har uden tvivl også opblødt tidligere vælgerloyaliteter. Konsekvensen er, at de fleste demokratier i dag har langt flere mere holdningsmæssigt snævre politiske partier i parlamenterne – og de har alle taget en luns af socialdemokraternes vælgermasser. Så er verden blevet mindre socialdemokratisk? Partipolitisk er det ubetvivleligt. Men samtidig står man over for et paradoks: Mens de socialdemokratiske partier næsten overalt er nødlidende, har »socialdemokratismen« – med lille s – det måske bedre end nogensinde. Meget få vælgere og endnu færre partier udfordrer i dag den grundlæggende socialdemokratiske tilgang til statens rolle som én, der skal sørge for »tryghed fra vugge til grav« og med omfattende social omfordeling og skattetryk på op mod halvdelen af borgernes indkomster. Som regel handler det om marginaler i de offentlige budgetter eller hvilke mindre opgaver, staten skal eller ikke skal varetage. Det ses også herhjemme, hvor stort set alle partier i dag er socialdemokratiske i nuancer. Enhedslisten, der oprindeligt var en fusion af kommunistiske partier, er i dag så reformerede og så indflydelsessøgende, at deres partileder Pelle Dragsted sågar i en bog har omklamret den nordiske velfærdsstat. Nogethans aldrende marxistiske læremestreville have afvist som klasseforræderisk reformisme. Og på den borgerlige side, hvor man helt op til cirka 1960 afviste tanken om socialstaten, har man de seneste årtier generelt opgivet alt andet end at forsøge at gøre velfærdsstaten mere effektiv. I stedet bekræfter man dagligt de gamle ord om, at en borgerlig er én, der til sin død vil forfægte det, som hans fader til sin død ville bekæmpe. På den måde kan man med en omskrivning af den tidligere LO-formand Thomas Nielsensberømte ordsige, at socialdemokraterne har sejret sig selv i knæ. Peter Kurrild-Klitgaard er professor og ph.d. ved Københavns Universitet ",
        "metadata": {
            "source": "https://www.berlingske.dk/kommentatorer/mens-de-socialdemokratiske-partier-naesten-overalt-er-noedlidende",
            "image_url": "https://berlingske.bmcdn.dk/media/cache/resolve/image_x_large_vertical/image/189/1896979/24904588-de-tider-hvor-socialdemokratiske-partier-var-dom.jpg",
            "publication_time": "Torsdag d. 06. marts 2025, kl. 19.50",
            "author": "Peter Kurrild-Klitgaard",
            "related_links": [],
            "attachments": []
        }
    }
}