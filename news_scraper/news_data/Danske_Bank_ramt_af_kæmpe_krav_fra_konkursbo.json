{
    "version": "1.0",
    "document": {
        "id": 7106,
        "title": "Danske Bank ramt af kæmpe krav fra konkursbo",
        "content": "329 millioner kroner. Så stort et beløb rammer nu fire finansielle virksomheder, efter at konkursboet Pihl & Søn har stævnet dem. Det skriverfinans.dk. De fire virksomheder, der er blevet ramt af kravet er Danske Bank, Tryg Forsikring, Atradius og Euler Hermes. Forklaringen på stævningen er ifølge Pihl & Søn, at man mener, de fire virksomheder uretmæssigt har sat sig på for stor en del af værdierne i den krakkede byggevirksomhed.  »Det har ikke været muligt at forhandle et forlig på plads, og derfor stævnede vi i fredags de fire finansielle parter for 329 millioner kroner,« siger Henrik Sjørslev til finans.dk. Han er partner i advokatfirmaet Lett og er en af de tre kuratorer i Pihl & Søns konkursbo. Hverken Atradius, Euler Hermes eller Tryg vil kommentere sagen, og også hos Danske Bank er underdirektør Ole Jørgensen fåmælt. »Vi har ikke været enige i kurators konklusioner, og derfor bliver det så retten, der må træffe en afgørelse,« siger han til finans.dk. ",
        "metadata": {
            "source": "https://www.berlingske.dk/oekonomi/danske-bank-ramt-af-kaempe-krav-fra-konkursbo",
            "image_url": "https://berlingske.bmcdn.dk/media/cache/resolve/image_x_large/image/30/300238/11156404-pihl-konkurs-kan-tage-flere-firmaer-med-i-faldet.jpg",
            "publication_time": "Tirsdag d. 27. oktober 2015, kl. 06.00",
            "author": null,
            "related_links": [],
            "attachments": []
        }
    }
}