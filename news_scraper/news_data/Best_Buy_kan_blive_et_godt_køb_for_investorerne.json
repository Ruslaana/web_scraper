{
    "version": "1.0",
    "document": {
        "id": 12538,
        "title": "Best Buy kan blive et godt køb for investorerne",
        "content": "Kæden fik i kvartalet et justeret resultat af fortsættende aktiviteter på 0,57 dollar mod ventede 0,43 dollar, fremgår det af Bloomberg News. Og omsætningen i perioden maj, juni og juli steg med 0,8 pct., hvor analytikerne havde ventet et fald på 0,6 pct. Samlet solgte kæden for 8,53 mia. dollar tablets, computere, laptops og andet elektronisk udstyr mod ventede 8,39 mia. dollar. Og det stopper ikke her. Best Buy venter, at omsætningen vil vokse med 1 pct. i tredje kvartal.  Resultatet kan være med til at forny tilliden til, at koncernens administrerende direktør, Hubert Joly, kan får kæden op at køre igen efter nogle år med ringe vækst. Det er blandt andet salget online, der har sat pres på Best Buy - og Joly har stået bag frasalg af udenlandske divisioner og besparelser. Aktien stiger med 15,1 pct. i formarkedet.  ",
        "metadata": {
            "source": "https://www.berlingske.dk/virksomheder/best-buy-kan-blive-et-godt-koeb-for-investorerne",
            "image_url": "https://berlingske.bmcdn.dk/media/cache/resolve/image_x_large/image/17/172809/14480117-bestbuy-results.jpg",
            "publication_time": "Tirsdag d. 23. august 2016, kl. 13.49",
            "author": null,
            "related_links": [],
            "attachments": []
        }
    }
}