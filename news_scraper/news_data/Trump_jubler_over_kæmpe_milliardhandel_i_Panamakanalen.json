{
    "version": "1.0",
    "document": {
        "id": 2720,
        "title": "Trump jubler over kæmpe milliardhandel i Panamakanalen",
        "content": "Da Donald Trump natten til onsdag holdt tale i Kongressen, kunne den amerikanske præsident dele en markant nyhed med tilhørerne i salen. Fra talerstolen fortalte han, hvordan »et stort amerikansk firma« tidligere på dagen havde annonceret en potentiel milliardhandel. En handel, der blandt andet involverer to havne i hver sin ende af Panamakanalen. Og en handel, der i den grad flugter med den amerikanske præsidents ambitioner om at øge indflydelsen i den menneskeskabte sejlrute, der forbinder Stillehavet og Atlanterhavet. Som Trump triumferendeerklærede i sin tale: »For yderligere at styrke vores nationale sikkerhed vil min regering tage Panamakanalen tilbage, og vi er allerede begyndt at gøre det.« Balboa-havnen ved Panamakanalen.Fold sammenLæs mereFoto: Enea Lebrun/Reuters/Ritzau Scanpix. Den potentielle milliardhandel blev som bekendtannonceret tidligere samme dag. Her blev det meldt ud, at den amerikanske kapitalforvaltningsgigant BlackRock sammen med et konsortium af medinvestorer har i sinde at købe to havne i hver sin ende af Panamakanalen. Sælgeren er det Hongkong-baserede selskab CK Hutchison, grundlagt af mangemilliardæren Li Ka-shing, der hører til blandt verdens rigeste personer. I handlen vil BlackRock og dets medinvestorer bruge22,8 milliarder dollar, svarende til små 160 milliarder kroner, på havnene Balboa og Cristobal i hver ende af Panamakanalen. Som del af aftalen, der beskrives som en»principaftale«, vil BlackRocks konsortium også købe hovedparten af CK Hutchisons andel i 43 andre havne fordelt over 23 lande.  Donald Trump har flere gange erklæret, at han havde i sinde at tage Panamakanalen tilbage. Han har erklæret, at den blev givet til Panama af amerikanerne, men at han er bekymret over kinesiske selskabers tilstedeværelse i området. Som han sagdei sin tale natten til onsdag: »Vi gav den ikke til Kina. Vi gav den til Panama, og vi tager den tilbage.« Selskabet CK Hutchison ejes ikke af den kinesiske regering, men det har base i Hongkong, og det betyder, at det er underlagt kinesiske love,skriver BBC. USA førte tilsyn med bygningen af kanalen, der blev åbnet i 1914, men gav den fulde kontrol tilbage til det mellemamerikanske land i 1999. Trump har kaldt overdragelsen en »fejltagelse«. Balboa-havnen ved Panamakanalen.Fold sammenLæs mereFoto: Enea Lebrun/Reuters/Ritzau Scanpix.",
        "metadata": {
            "source": "https://www.berlingske.dk/business/trump-jubler-over-kaempe-milliardhandel-i-panamakanalen",
            "image_url": null,
            "publication_time": "Onsdag d. 05. marts 2025, kl. 14.22",
            "author": "Thomas Søgaard Rohde",
            "related_links": [],
            "attachments": []
        }
    }
}