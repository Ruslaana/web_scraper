{
    "version": "1.0",
    "document": {
        "id": 7304,
        "title": "Danmarks største kvindelige sangere havde ingen chance. Helt ærligt, Smukfest, hvad havde I regnet med?",
        "content": "Søndag aften satte Smukfest 2024 punktum for sig selv i form af et 90 minutter langt afslutningsshow på Bøgescenerne. Her blev publikum præsenteret for»17 af de mest markante sangerinder i dansk musik«, der hver især gik på scenen og sang et af deres hit fra fortiden. Selvfølgelig akkompagneret af et orkester, der udelukkende bestod af kvinder. Showet havde fået den passende, men også temmelig tandløse titel »Stærke Stemmer«. Hanne Boel var blandt de stærkeste stemmer, da Smukfests afslutningsshow, »Stærke Stemmer«, løb af stablen søndag aften på Bøgescenen.Fold sammenLæs mereFoto: Helle Arensbak/Ritzau Scanpix. Desværre viste det sig også, at den musikalske afslutning på »Smukfest 2024« manglede bid. De inviterede sangerinder, heriblandt Anne Linnet, Hanne Boel,Ida Laurberg,Tessa,Medinaog Oh Land, gav den gas og gjorde, hvad de kunne for at skabe noget magisk. Ingen tvivl om det. Men lige lidt hjalp det. Og hvorfor så det? Fordi det var søndag, og klokken var mange. Publikum var simpelthen trætte, og dem, der havde lidt energi tilbage i tanken, var ikke i feststemning. Bevares! Folk hyggede sig og sang da nogenlunde med på samtlige numre, men den halvanden time lange hitparade kom aldrig i nærheden af at være den folkefest, som Smukfest uden tvivl havde sat næsen op efter. Men hvad havde arrangørerne egentlig regnet med? End ikke en Tessa i fuld vigør kunne skabe en mindeværdig fest, da Smukfest 2024 søndag aften satte punktum for sig selv med afslutningsshowet »Stærke Stemmer«.Fold sammenLæs mereFoto: Helle Arensbak/Ritzau Scanpix. Far og mors fulde folkefest sluttede jo et eller andet sted mellem lørdag aften og lørdag nat. Men det er det, der er med Smukfest. Festivalen slutter altid på en søndag. Og selvom traditioner er gode at klamre sig til, så er det måske heller ikke så tosset med lidt fornyelse. »Stærke stemmer« blev i hvert fald et svagt »farvel og tak« for denne gang. FAKTAHvem de »Stærke Stemmer« var – og hvad de sangMedina: »Velkommen Til Medina / Kun For Mig«Lis Sørensen: »Mine Øjne De Skal Se«Pil: »Dronning Af Månen«Tessa: »Ben«Ericka Jane: »I Say Stupid Things«Pauline: »Noget For Nogen«Sanne Salomonsen: »Hvis Du Forstod«Oh Land: »White Nights«Pernille Rosendahl: »Hold Dit Hjerte Varmt«Mina Okabe: »Every Second«Aura Dione: »Geronimo«Ida Laurberg: »Terrier«Hanne Boel: »I Wanne Make Love To You«Anna David: »Fuck Dig«Saint Clara: »Oh My God«Ida Corr: »Let Me Think About It«Anne Linnet: »Glor På Vinduer«Fællessang: »Smuk & Dejlig«FOLD UD Medina: »Velkommen Til Medina / Kun For Mig« Lis Sørensen: »Mine Øjne De Skal Se« Pil: »Dronning Af Månen« Tessa: »Ben« Ericka Jane: »I Say Stupid Things« Pauline: »Noget For Nogen« Sanne Salomonsen: »Hvis Du Forstod« Oh Land: »White Nights« Pernille Rosendahl: »Hold Dit Hjerte Varmt« Mina Okabe: »Every Second« Aura Dione: »Geronimo« Ida Laurberg: »Terrier« Hanne Boel: »I Wanne Make Love To You« Anna David: »Fuck Dig« Saint Clara: »Oh My God« Ida Corr: »Let Me Think About It« Anne Linnet: »Glor På Vinduer« Fællessang: »Smuk & Dejlig« Stærke Stemmer – afslutningsshow. Bøgescenerne. Smukfest 2024.",
        "metadata": {
            "source": "https://www.berlingske.dk/musik/danmarks-stoerste-kvindelige-sangere-havde-ingen-chance-helt-aerligt",
            "image_url": "https://berlingske.bmcdn.dk/media/cache/resolve/image_x_large/image/182/1825002/24770309-strke-stemmer-med-ikoniske-sangerinder-gennem-fem.jpg",
            "publication_time": "Mandag d. 12. august 2024, kl. 06.41",
            "author": "Jakob Genz",
            "related_links": [],
            "attachments": []
        }
    }
}