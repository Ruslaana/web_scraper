{
    "version": "1.0",
    "document": {
        "id": 9921,
        "title": "Business-overblik: Verdenskendt skuespiller køber sit andet hus i København gennem særlig finte",
        "content": "Godmorgen og velkommen til tirsdag morgens hurtige Business-overblik. I dag runder vi blandt andet: Men vi begynder med et spektakulært ejendomsopkøb. God læselyst, og følg med dagen igennem påBerlingske Business! Verdenskendt skuespiller anskaffer sig sit andet hus i København gennem særlig finte Skuespilleren Lily Collins, der særligt er kendt for sin rolle i Netflix-serien »Emily in Paris«, har nu anskaffet sig sit andet hus på Østerbro,skriver Ekstra BladetogFinans. I alt har hun og hendes ægtemand brugt knap 30 millioner kroner på to rækkehuse på hver 135 kvadratmeter i kartoffelrækkerne på Østerbro. Første køb skete i december 2022, nummer to – som er naboejendommen – i oktober 2023. Og fordi køb af ejendomme i Danmark kan være vanskeligt som udlænding, har parret benyttet sig af en særlig finte. Parret har stiftet et dansk selskab, Case Study Copenhagen, hvis formål ifølge CVR-registret er at »drive virksomhed inden for medieproduktion, ejendomsinvestering samt boligudlejning og anden i forbindelse hermed stående virksomhed«. 1. Det billigere boliglån kan belaste det daglige budget mere 4-procentlånet stormer frem med kursvind i sejlene, og kurstabet er nu begrænset til kun tre point, hvilket gør det til en bedre økonomiske løsning med 5-procentlånet.  Men pas på den skjulte fælde: Selvom de månedlige ydelser falder, belaster det den daglige likviditet med et ekstra 500 kroner pr. million lånte kroner,skriver Finans. Realkredit Danmarks cheføkonom, Christian Hilligsøe Heinig, insisterer på 5-procentlånet som det toneangivende, fordi flest vælger det, men medgiver, at på lang sigt kan 4-procentlånet være billigere. 2. Regeringen: Bomstærk beskæftigelse klinger lidt af Dansk økonomi styrer mod »en blød landing«, lyder forventningen fra regeringen i prognosen Økonomisk Redegørelse, som præsenteres tirsdag.Ifølge Børsenventes beskæftigelsen at falde med 9.000 personer næste år og 21.000 i 2025, fordi mange virksomheder vil skære ned som følge af den faldende indenlandske efterspørgsel. Økonomiministeriet regner fortsat med en økonomisk vækst på 1,2 procent i år og 1,4 procent i 2024, mens privatforbruget ventes at stige med 1,6 procent i 2024 og 1,5 procent i 2025. Inflationen forventes at være 2,8 procent i 2024. 3. Minister undrer sig over ugyldige frimærker fra nytår Transportminister Thomas Danielsen (V) forstår ikke Postnords udmelding om, at frimærker fra 1. januar ikke længere kan bruges på breve til adresser i Danmark. Fra årsskiftet kan alle nuværende frimærker kun bruges på breve til udlandet. Postnord henviser til, at der 1. januar skal betales mom af frimærker. »Der er ikke noget i postloven, der tilsiger, at de skulle være værdiløse efter årsskiftet. Hvis Postnord vil, kan de bare fortsætte med at bruge frimærkerne,« siger ministerentil DR. Man kan så bare sætte et ekstra frimærke på. Thomas Danielsen opfordrer til, at Postnord lader danskerne kunne indløse eller ombytte deres ubrugte frimærker.   1. Forsvarere hævder, at Sanjah Shah ikke kan gå en retfærdig rettergang i Danmark 14 gange i alt har danske ministre, en statsadvokat, en ambassadør og et folketingsmedlem offentligt på forhånd stemplet den britiske forretningsmand som skyldig i sagen om svindel med udbytteskat. Det mener hans forsvarere, der derfor vil have sagen afvist. En juridisk blindgyde, siger ekspert.Læs historien her. 2. Det handler slet ikke om en svensk arbejdsplads. Teslakonflikten er meget større Konflikten mellem Tesla og den svenske fagforening IF Metall bliver løbende udvidet med sympatistrejker på tværs af landegrænserne. For begge sider i konflikten er der langt mere på spil end organiseringen af en lille svensk arbejdsplads. Det handler om fremtiden. Om fremtidens samfundsstruktur.Læs historien her. Jeg er holdt op med at være min yndlingsost utro Inflationskrisen tvang mig til at være min yndlingsost utro. Nu er jeg tilbage på dydens smalle sti – næsten.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.00: Tak, fordi du læste med! Venlig hilsenThomas Breinstrup, Business-journalistRasmus Ove, Business-journalist",
        "metadata": {
            "source": "https://www.berlingske.dk/business/business-overblik-verdenskendt-skuespiller-koeber-sit-andet-hus-i",
            "image_url": "https://berlingske.bmcdn.dk/media/cache/resolve/image_x_large/image/174/1744613/24592127-phil-collins-datter-lily-som-mange-kender-fra-n.jpg",
            "publication_time": "Tirsdag d. 12. december 2023, kl. 07.12",
            "author": "Thomas Breinstrup",
            "related_links": [],
            "attachments": []
        }
    }
}