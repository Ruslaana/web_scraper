{
    "version": "1.0",
    "document": {
        "id": 19854,
        "title": "Formand for Kultur- og Fritidsudvalget i Rudersdal Kommune skærer igennem: Her er sandheden om Gl. Holtegaard",
        "content": "Debatten om kunsthallen på Gl. Holtegaard er desværre præget af politisk spin og mangel på fakta. Vi skulle have væretsyv månederom at svare kulturministeren, og atkunsthallen må lukkepå grund af kommunalt fokus på at spare, er blot nogle af de seneste eksempler. 1)Rudersdal Kommune hverken ejer Gl. Holtegaard eller driver kunsthallen. Det gør Breda Fonden. Kunsthallen lukker, fordi fonden har brugt sin formue – ikke på grund af kommunens sparefokus. 2)Der har været årlige underskud på driften på fire til fem millioner kroner, så langt øjet rækker tilbage. Alle aktiver i fonden er blevet afhændet. Herunder for eksempel en liebhaverejendom med 60 lejligheder med havudsigt i Hellerup.Solgt til lejernefor blot 60 millioner kroner i 2012. 3)Rudersdal Kommune har siden 2016 dækket op til 3,8 millioner kroner af de årlige underskud mod pant i ejendommen. Pantet på cirka 30 millioner kroner overstiger nu ejendommens værdi. Den usædvanlige støttemodel må derfor slutte. 4)Gl. Holtegaards hovedbygning er fredet. Hele ejendommen hører under Søllerød-fredningen. Der kan ikke ske væsentlige udbygninger eller ændringer. 5)Fonden har på trods af fredningen ansøgt større nationale fonde om støtte til at udvide kunsthallen for 116 millioner kroner. Fondene har givet afslag. De siger, at der ikke er behov for en kunsthal. 6)Udvidelsesplanen lagde til grund, at kunsthallen ikke er bæredygtig med få gæster (cirka 12.000 årligt), et for lille udstillingsareal (besøgsoplevelse på blot tre til fem minutter) og et meget lille genbesøg. 7)De årlige entréindtægter er cirka en halv million kroner. Blot 15 procent af gæsterne er fra Rudersdal. Besøgstallet har i 2023 været større end normalt. Det ændrer ikke på de grundlæggende misforhold. 8)Fonden har – i stedet for selv at tage ansvar og udarbejde en plan – hyret lobbyvirksomheden Geelmuyden Kiese til at gennemføre en lobbykampagne for at bevare kunsthallen. Medarbejderne har som et led heri lavet en redningsplan. Rudersdal Kommune har gjort klart for kulturminister Jakob Engel-Schmidt (M) (her afbildet), at kommunen ikke ønsker at overtage driften af Gl. Holtegaard.Fold sammenLæs mereFoto: Søren Bidstrup. Redningsplanen angiver, at kommunen skal overtage ansvaret for kunsthallens økonomi, som nu pludselig blot kræver et årligt offentligt tilskud på 2,4 millioner kroner. Det forudsættes også, at Rudersdal Kommune skal overtage alle øvrige omkostninger ved drift af Gl. Holtegaard. Det er desværre mere politisk kommunikation end en egentlig plan. 9)Regningen for at fortsætte kunsthallen vil mindst være på fire til fem millioner kroner om året, og det vil i sig selv koste Rudersdal Kommune mindst 50 millioner kroner at overtage ejendommen. 10)Der har skam været dialog med kulturministeren. De seneste syv måneder er der skrevet frem og tilbage otte gange. Det er 12. februar 2024 gjort tydeligt på skrift for ministeren, at et flertal i Rudersdal Kommune ikke ønsker at yde økonomisk støtte til kunsthallen, og at en eventuel realitetsdrøftelse af kunsthallen skal ske på baggrund af en plan fra ejeren (Breda Fonden), som ikke er kommet endnu. Vi er taknemmelige for ministerens tilsagn om at bidrage med én million. Men vi ønsker en bæredygtig og langsigtet varig løsning. Den tidligere borgmester og mangeårige formand for Breda Fonden siger, at det hele tiden har været hans plan, at kommunen på et tidspunkt skulle tage over, når fonden var tømt for værdier. Men en sådan aftale eksisterer ikke. Vi holder alle af Gl. Holtegaard, som er en fantastisk kulturarv. Vi vil dog hellere prioritere vores børn og ældre end at overtage kunsthallen fra Breda Fonden. Knud Skadborg er formand for Kultur- og Fritidsudvalget i Rudersdal Kommune for Det Konservative Folkeparti ",
        "metadata": {
            "source": "https://www.berlingske.dk/synspunkter/formand-for-kultur-og-fritidsudvalget-i-rudersdal-kommune-skaerer",
            "image_url": "https://berlingske.bmcdn.dk/media/cache/resolve/image_x_large/image/181/1817502/24753061-gl-holtegaard-er-lukningstruet-efter-kommunen-har.jpg",
            "publication_time": "Lørdag d. 20. juli 2024, kl. 19.47",
            "author": null,
            "related_links": [],
            "attachments": []
        }
    }
}