{
    "version": "1.0",
    "document": {
        "id": 14830,
        "title": "Københavns Lufthavn har vækst med flere langdistanceruter",
        "content": "Helt præcist rejste 2,48 mio. passagerer gennem lufthavnen i oktober, hvilket var en fremgang på 6,2 pct. i forhold til samme måned året før. Den internationale trafik voksede med 7,1 pct., oplyser selskabet i en meddelelse til fondsbørsen. Københavns Lufthavne, som er selskabet bag lufthavnen i Kastrup og Roskilde, nævner blandt andet, at SAS har åbnet to ekstra ugentlige afgange til Shanghai samt seks ekstra til New York.  Derudover har Norwegian åbnet ruter til blandt andet Las Vegas og Puerto Rico. Ser man på hele 2015, har 22,6 mio. passagerer rejst gennem lufthavnen i København. Det er 2,5 pct. flere end i de første ti måneder af 2014.",
        "metadata": {
            "source": "https://www.berlingske.dk/virksomheder/koebenhavns-lufthavn-har-vaekst-med-flere-langdistanceruter",
            "image_url": "https://berlingske.bmcdn.dk/media/cache/resolve/image_x_large/image/26/263656/11318427-lufthavn.jpg",
            "publication_time": "Onsdag d. 11. november 2015, kl. 10.56",
            "author": null,
            "related_links": [],
            "attachments": []
        }
    }
}