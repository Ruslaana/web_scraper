{
    "version": "1.0",
    "document": {
        "id": 3591,
        "title": "En ganske anderledes mediemogul",
        "content": "Et nyt navn er ved at træde ind i rækken af såkaldte mediemoguler, og Randall L. Stephenson er bestemt ­ikke på hjemmebane. Men det er han ikke så bange for. Randall L. Stephenson er topchef for den amerikanske telegigant AT&T, som en overgang ejede danske TDC under sit tidligere navn SBC. Han lagde for nylig 85,4 milliarder dollar på bordet for at overtage mediegiganten Time Warner, der bl.a. ejer streamingtjenesten HBO, nyhedskanalen CNN og filmselskabet Warner Bros. Googles og Facebooks dominans skal brydes på onlineannoncemarkedet, mener han. Den 56-årige AT&T-topchef fra Oklahoma, som nyhedsbureauet Associated Press og ­dataselskabet Equilar i maj ranglistede som den femtehøjest betalte topchef i techverdenen med en årsløn på 22,6 millioner dollar, er økonom men også dybt engageret i bevægelsen »Black Lives Matter«, som bekæmper ­racisme i USA. Han blev i sommer national præsident for de amerikanske drengespejdere, og så støtter han Republikanerne og driver en af Washingtons største lobbyorganisationer. Han er ikke på de sociale medier. FAKTABlå bog: Randall L. StephensonÉn mand – ét firmaHan er født 22. april 1960.Han fik i 1982 sit første job hos Southwestern Bell Telephone i Oklahoma. Sideløbende læste han. I 1984 fik han en bachelor i regnskab ved University of Central Oklahoma og i 1986 en mastergrad i regnskabsføring fra University of Oklahoma. Herfra arbejdede han sig opad i økonomiafdelingen.Undervejs tog han springet og rykkede familien til Mexico i 1992, hvor han blev AT&Ts ansvarlige for finanserne. Her indledte han hver dag med to spansktimer hos en privatlærer. Men alle omkring ham talte stadig engelsk til ham, så til sidst forbød ham dem at bruge andet end deres modersmål – og i dag taler han flydende spansk.I juli 2001 rykkede han tilbage til USA som koncernfinansdirektør for det daværende SBC. Her lykkedes det på tre år at skære gælden på 30 milliarder dollar væk.I 2004 blev han koncerndirektør med ansvar for den daglige drift, hvilket han fortsatte med, da SBC købte AT&T i 2005. To år senere overtog han topchefstolen.Han sidder siden februar i år med i flyselskabet Boeings bestyrelse.Randall L. Stephenson er gift med sin tidligere gymnasiekæreste, Lenise, som han har to døtre med.Fritiden bliver brugt på golf.  Th.FOLD UD Han er født 22. april 1960. Han fik i 1982 sit første job hos Southwestern Bell Telephone i Oklahoma. Sideløbende læste han. I 1984 fik han en bachelor i regnskab ved University of Central Oklahoma og i 1986 en mastergrad i regnskabsføring fra University of Oklahoma. Herfra arbejdede han sig opad i økonomiafdelingen. Undervejs tog han springet og rykkede familien til Mexico i 1992, hvor han blev AT&Ts ansvarlige for finanserne. Her indledte han hver dag med to spansktimer hos en privatlærer. Men alle omkring ham talte stadig engelsk til ham, så til sidst forbød ham dem at bruge andet end deres modersmål – og i dag taler han flydende spansk. I juli 2001 rykkede han tilbage til USA som koncernfinansdirektør for det daværende SBC. Her lykkedes det på tre år at skære gælden på 30 milliarder dollar væk. I 2004 blev han koncerndirektør med ansvar for den daglige drift, hvilket han fortsatte med, da SBC købte AT&T i 2005. To år senere overtog han topchefstolen. Han sidder siden februar i år med i flyselskabet Boeings bestyrelse. Randall L. Stephenson er gift med sin tidligere gymnasiekæreste, Lenise, som han har to døtre med. Fritiden bliver brugt på golf.  Th. Om Stephenson får lov til at blive mediemogul, afgør de amerikanske konkurrencemyndigheder. I givet fald takker Time Warners topchef, Jeff Bewkes, så af. De to har arbejdet tæt sammen om overtagelsen. Randall L. Stephenson har arbejdet i tele­giganten AT&T siden 1982, hvor han skiftede magnetbånd på de store mainframecomputere. Det var hans storebror, som stadig er tekniker hos AT&T, der skaffede ham jobbet. I juni 2007 blev han topchef. Fire år senere forsøgte han forgæves at købe sin tyskejede konkurrent T-Mobile men fik et blåt øje af konkurrencemyndighederne. Sidste år blev AT&T med købet af DrecTV for 48,5 milliarder dollar USAs største betalings-TV-selskab. Time Warner vil gøre AT&T til et egentligt medie­imperium, som er meget forskelligt fra det klassiske teleselskab. AT&T, stiftet i 1875 og med 281.000 ansatte, er verdens 12.-største børsnoterede selskab målt på markedsværdi. Den er på 234,2 milliarder dollar. Hovedkontoret ligger i Dallas i Texas.  Randall L. Stephenson er ikke bange for at indrømme, at han er i ukendt terræn – det har han prøvet før gennem tidligere opkøb. Og det går ifølge ham fint i spænd med hans kamp mod racisme, som også handler om at bevæge sig ind på et nyt område: »At være tolerant kræver intet af én ud over at være stille og ikke lave bølger men holde tæt med sine synspunkter og vurderinger uden at blive udfordret. Så tolerér ikke hinanden. Ryk ind på områder, hvor I ikke føler jer hjemme, og forstå hinanden,« lød hans budskab efter uroligheder i Dallas i juli, hvor flere sorte blev skudt.",
        "metadata": {
            "source": "https://www.berlingske.dk/virksomheder/en-ganske-anderledes-mediemogul",
            "image_url": "https://berlingske.bmcdn.dk/media/cache/resolve/image_x_large/image/7/79151/15389266-billede.jpeg",
            "publication_time": "Torsdag d. 10. november 2016, kl. 06.35",
            "author": "Thomas Breinstrup",
            "related_links": [],
            "attachments": []
        }
    }
}