{
    "version": "1.0",
    "document": {
        "id": 3648,
        "title": "Festen er forbi for P. Diddy – men for sagens anden hovedperson er den lige begyndt",
        "content": "Det tegner til at blive en af de mest spektakulære retssager i nyere tid. Sean »Diddy« Combs, også kendt som P. Diddy – eller før det Puff Daddy – skal mandag for første gang for retten i en sag om tvungen prostitution. Retssagen ventes at tage mere end ti uger. Centralt i anklagerne er P. Diddys berygtedewhite parties.Dekadente fester, der engang var samlingssted for hele den amerikanske underholdningsindustri, og  som var berømt for at ende i såkaldtefreak-offs. Altså efterfester, der i enhver forstand var ude af kontrol. Ifølge anklageskriftet involverede særligt efterfesterne prostituerede, der deltog i orgier og seksuelle aktiviteter. Ofte uden samtykke, fremgår det. Ud over de prostituerede var gæstelisterne til Diddys famøse fester en sand stjerneparade: Verdensberømtheder som skuespilleren Leonardo DiCaprio, køkkendronningen Martha Stewart, rapperen Jay-Z og hans hustru, superstjernen Beyoncé, var blandt deltagerne. A-listen var faste gæster ved festerne, der altid blev holdt hjemme hos Diddy selv. Han ejer flere luksusejendomme iLos Angeles, Miami og New York. Diddy var stor, og det var hans fester også. Som han selv formulerede det i et interview i 2001 tilThe Independent: »Om jeg har læst »Den store Gatsby«? Jegerden store Gatsby!« Tilsvarende stor er den nedtur, der finder sin foreløbige kulmination ved retssagen, der nu går sin gang på Manhattan. Her risikerer den 55-årige rapper og musikproducerat blive sendt bag tremmerresten af livet. Om det går så galt, afhænger især af én mand: Den mest prominente af Diddys forsvarsadvokater, Brian Steel. Advokaten Brian Steel fik den Grammy-vindende rapper Young Thug frikendt i en enorm retssag, der strejkede sig over to år. Det har givet ham en stjernestatus, som Diddy har noteret sig.Fold sammenLæs mereFoto: Adam Gray/AFP/Ritzau Scanpix. De kommende uger vil verdens øjne hvile på ham, når han forsøger at få Sean Combs frigjort af lovens lange arm. Han har allerede bevist, at han kan vinde svære sager. Blandt andet da han fik den Grammy-vindende rapper Young Thug frikendt i en retssag, der er gået over i historien som den længste nogensinde i storbyen Atlanta. Young Thug, hvis rigtige navn er Jeffery Lamar Williams, blev anholdt i 2022 og anklaget for at stå bag en mafialignende ring af kriminelle i Atlanta. Gruppen var blandt andet tiltalt for at stå bag et uopklaret mord fra 2015, og Thug kunne ende 40 år i fængsel. Sådan gik det ikke. Brian Steelsikrede Young Thug en betinget dom, forudsat at han ikke begår kriminalitet de næste 15 år og holder sig væk fra Atlanta. Siden har Brian Steel ageret tøjmodel for Young Thugs eget tøjmærke, modtaget anerkendelse fra hiphopmiljøet og fået en sangopkaldt efter sigaf Drake. Den stjernestatus har Diddy noteret sig. Det er ikke mange måneder siden, at Diddy specifikt efterspurgte sorte, kvindelige forsvarsadvokater. Han mente dengang, at en kvinde kunne have en blødgørende effekt på juryen i en sag, der især handler om seksuelle overgreb og vold mod kvinder. Det gør han ikke længere. I stedet har han satset sin fremtid på Brian Steel. Retssagens første dage vil vise, hvad Brian Steel og Diddys forsvar i retten vil være. Men allerede efter et forberedende retsmøde står det klart, hvad strategien formentlig bliver. Diddy har takket nej til en såkaldtplea deal,et forlig, der ville kunne sikre ham en mildere straf end den, han risikerer, hvis han bliver dømt. Og så er der et udsagn, der formentlig vil genlyde i retten: at Diddy er swinger. En del af forsvaret bliver efter alt at dømme, at Diddy – på grund af sin swingerstatus – finder den seksualitet normal, som han nu er tiltalt for. Forsvaret står dog i skarp kontrast til anklagerne, der omfatter tvungen prostitution, tvangsarbejde, kidnapning, brandstiftelse, bestikkelse og hindring af politiets arbejde. Diddy var – før sin kontrovers – allevegne. Han blev inviteret til at alle de største kulturelle begivenheder, fester og filmpremierer. Den tid er for alvor slut nu for superstjernen.Fold sammenLæs mereFoto: Mark Ralston/AFP/Ritzau Scanpix. Anklagemyndigheden mener derudover, at Diddy opbyggede og styrede en kriminel organisation, hvor ansatte og det, der beskrives som »nære samarbejdspartnere«, hjalp ham med at udføre det, han er anklaget for. Anklager, som Diddy og hans hold af forsvarsadvokater afviser. Anklagemyndigheden har dog tunge beviser, blandt andet en video, hvor Diddy tæsker sin ekskæreste Cassie Ventura, da hun forsøgte at flygte fra et hotel i 2016. I videoen ser man, hvordan Diddy indhenter hende ved hotellets elevator, sparker hende, trækker hende i håret og kaster genstande efter hende. Den voldsomme video, som blev lækket til CNN, var afgørende for, at sagen mod Diddy blev en realitet, og at mange års rygter materialiserede sig i en retssag. Selve detcivilesøgsmål, som Cassie Ventura anlagde mod ekskæresten, blev løst ved et hemmeligt forlig. Anklagerne lød på flere års vold, intimidering og voldtægt. Sean »Diddy« Combs og hans ekskæreste Cassie Ventura. Parret var sammen i næsten et årti, men endte forholdet endegyldigt i 2018. Siden er Cassie Ventura kommet frem med anklager om vold og voldtægt.Fold sammenLæs mereFoto: Chris Delmas/AFP/Ritzau Scanpix. Men nu indhenter anklagerne alligevel rapperen. Videoen med Cassie Ventura igangsatte en dominoeffekt. Anklagerne om seksuelle overgreb kom vrimlende, nogle fra mænd, mange fra kvinder, og nogle går helt tilbage til 1991. Diddy har derfor – ud over den store føderale sag, der kører i New York – en række civile søgsmål, der venter i horisonten. Brian Steel kommer altså på hårdt arbejde den kommende tid. Han skal blandt andet overbevise juryen om, at det ikke var et særlig usædvanligt fund, politiet gjorde, da det en tidlig eftermiddag i marts ransagede to af Diddys hjem – det ene i Miami, det andet i Los Angeles. Her fandt politiet blandt andet våben, ammunition, 1.000 flasker med babyolie og glidecreme. Politiet ransagede tre af Diddys hjem i marts 2024. Under ransagningen fandt politiet blandt andet omtrent 1.000 flasker babyolie.Fold sammenLæs mereFoto: Giorgio Viera/AFP/Ritzau Scanpix. I en dokumentar på HBO fortæller Diddys tidligere personlige assistent, at de enorme mængder af babyolie angiveligt blev brugt til hiphopstjernens sexfester. Flere af Diddys voldtægtsofre har ligeledes fortalt, at han smurte dem ind i babyolie, før han voldtog dem. En anden af Brian Steels udfordringer bliver at bevise, at Diddy ikke styrede en organisation, der stod bag organiseret kriminalitet og udnyttede kvinder på det groveste. Brian Steel skal overbevise juryen om, at Diddy blot var en grænsesøgende swinger, der kom galt afsted. Sagen mod Diddy ventes at blive mødt med gigantisk opmærksomhed. Den sammenlignes med de store #metoo-sager mod Harvey Weinstein og Jeffrey Epstein.  Det er knald eller fald for den tidligere rapstjerne, der rent musikalsk især er kendt for det bedagede hit »I'll Be Missing You« – men som i den amerikanske musikindustri især er kendt som manden, der kunne sikre unge artister en glorværdig karriere. Det er den position, han ifølge anklageskrifter har udnyttet. Skulle retssagen ende i en frifindelse for Diddy, vil Brian Steel formentlig blive sammenlignet medO.J. Simpsons advokathold, det såkaldtedream team, der fik den tidligere atlet frikendt for mordet på hustruen, Nicole Brown Simpson. Men der er lang vej derhen. Diddy med tre af sine forsvarsadvokater under en høring før retssagens begyndelse.Fold sammenLæs mereFoto: Jane Rosenberg/Reuters/Ritzau Scanpix. Brian Steel gjorde forleden sit yderste for at fremstille sig selv som en mand, der ikke er bange for det svære, da han for nylig gav et stort interview tilThe New Yorker: »Jo mere udfordrende sagen er, desto mere sandsynligt er det, at jeg vil tage den.« Uanset hvordan det ender, er sagen enden på en æra. Det er længe siden, at P. Diddy i en sang udnævnte sig selv til »bad boy for life«. Festen er slut, Diddys white parties er ovre, og lyset er slukket i hans enorme villaer. Diddy er nu et stykke popkulturel historie. For Brian Steel er festen kun lige begyndt. De kommende ti uger vil sikre ham en berømmelse, der er de færreste advokater forundt.",
        "metadata": {
            "source": "https://www.berlingske.dk/kultur/festen-er-forbi-for-p-diddy-men-for-sagens-anden-hovedperson-er-den-lige",
            "image_url": null,
            "publication_time": "Mandag d. 05. maj 2025, kl. 13.32",
            "author": "Ines Kajkus",
            "related_links": [],
            "attachments": []
        }
    }
}