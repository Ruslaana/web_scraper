{
    "version": "1.0",
    "document": {
        "id": 9100,
        "title": "Russisk rigmand får ophævet sanktioner. Nu håber han, »kujonerne« i den russiske elite gør oprør: »De må vælge en stol at sætte sig på«",
        "content": "Oleg Tinkov gør ikke noget med små armbevægelser. Han er lige så kendt for sine provokerende udtalelser som sine forretningsmæssige bedrifter. Da hans fødeland sidste år invaderede Ukraine, var han såskarp i sin kritikaf Ruslands præsident, Vladimir Putin, at han efter eget udsagn blevtvunget af Kreml til at sælge sin russiske bank, Tinkoff Bank, og rykke i eksil. Hanopgav sit russiske statsborgerskabog meldte det ud med vrede opslag på sociale medier. Det forhindrede dog ikke, at han blevramt af sanktioneri Storbritannien – trods protester over at blive kaldt en »oligark« med forbindelser til Putin. »Jeg kan og vil ikke associeres med et fascistisk land, der har startet en krig med sin fredelige nabo,« skrev Tinkov på Instagram, da han i oktober 2022 slog et foto op af det officielle papir på, at han opgav sit russiske statsborgerskab.  A post shared by Oleg Tinkov (@olegtinkov) Men nu har den 55-årige russiske forretningsmand fået overbevist de britiske myndigheder. Oleg Tinkov ertaget af sanktionslisten igen– som foreløbig den eneste russer. I et interview medFinancial Timesudtrykker han håb om, at det vil inspirere flere af »kujonerne« i den russiske elite til at gå imod krigen i Ukraine. Altså hvis Vesten er villig til at ophæve sanktioner mod oligarker, der tager klarere afstand fra krigen, end de fleste har gjort. Kun få har udtrykt kritik af Putin. »De må vælge en stol at sætte sig på. At sidde mellem to stole, som de har gjort de seneste 30 år, med hus i Belgravia og ven med Putin, det duer ikke længere,« siger Oleg Tinkov om andre russiske velhavere. Belgravia er et af de eksklusive boligkvarterer i London, der har været populære blandt velhavende russere og med til at give den britiske hovedstad tilnavnet »Londongrad«. Sanktionerne har betydet, at mange af dissevelhaverboliger er blevet beslaglagt. Ifølge Financial Times siger flere russiske velhavere til avisen, at de ville gå hårdere imod krigen, hvis det åbnede for at ophæve sanktioner mod dem. Tinkoff Banks hovedsæde i Moskva. Det var Ruslands første netbank og er i dag en af landets største private banker.Fold sammenLæs mereFoto: Alexander Nemenov/AFP/Ritzau Scanpix. Imens holder andre oligarker sig på god fod med Putin for blandt andet at udnytte Kremls overtagelse af vestlige virksomheders aktiviteter i Rusland. Det er senestsket med Carlsbergs russiske bryggeri, Baltika. Disse oligarker har Oleg Tinkov ikke meget til overs for. »Min sibirske intuition siger, at også deres aktiver vil blive nationaliseret. Det er kun et spørgsmål om tid,« siger han til Financial Times. Selv menes han nu at bo i Schweiz, men han har tidligere opholdt sig i London, hvor han har været i behandling for leukæmi, og senest i Mexico. Oleg Tinkov (t.h.) med Bjarne Riis (t.v.) under Tour de France i 2014. Tinkov er stadig ivrig cykelrytter på amatørplan.Fold sammenLæs mereFoto: Nils Meilvang. I Danmark vil nogle genkende Oleg Tinkovs navn som tidligere sponsor for ogejer af Bjarne Riis’ cykelteam, Tinkoff-Saxo, fra 2013 til 2016. Han drømte selv om at blive professionel cykelrytter efter en ydmyg opvækst i Sibirien som søn af en minearbejder. I stedet slog han ind på sortbørshandel med mangelvarer i 1980ernes glasnost-periode. Siden Sovjetunionens sammenbrud har han stået bag en stribe forretninger, fra elektronik- og musikbutikker over frostvarer, bryggerier, restauranter og luksushoteller til Tinkoff Bank, i dag en af landets største private banker. Oleg Tinkov ejer også den sjældne isbryderlystbåd »La Datcha«, der omfatter helikopter og miniubåd og angiveligt kostede omkring 100 millioner dollar at bygge. Den menes primært at være lagt til kaj i Mexico.Fold sammenLæs mereFoto: Alejandro Zepeda/EPA/Ritzau Scanpix. Oleg Tinkov sammenligner sig ofte med den britiske forretningsmand Richard Branson, der har været en slags mentor. Begge har et fællestræk i at etablere virksomheder og sælge dem igen. Branson har ogsåstøttet Tinkovs anmodningom at ophæve de britiske sanktioner. Det samme har den faldne oligark Mikhail Khodorkovskij, der efter at være raget uklar med Putin-styret fik tvangsnationaliseret sit olieselskab og sad flere år i et russisk fængsel, før han fortrak til Storbritannien. Oleg Tinkov er ikke omfattet af sanktioner i USA eller EU. De britiske sanktioner varbegrundetmed, at Oleg Tinkov har draget fordel af forbindelser til den russiske stat, og at Tinkoff Bank tilhører en strategisk vigtig sektor. Banken blev børsnoteret i London i 2013. Tinkov har tidligerehævdet at have et »tæt« forhold til Putin, men så afvist det igen. Han fastholder, at han har skabt sin egen lykke uden at forgribe sig på statslige råvarer eller lukrere på Kreml-forbindelser. Hans koketteren med Putin-forbindelser er typisk flamboyant for russeren, der jævnligt lander i kontroverser. I 2021 måtte hanaf med over 500 millioner dollar i en skattesag i USA. Sidste år blev han sagsøgt af oligarken Oleg Deripaska for at kalde ham en »tyv« påInstagram, Tinkovs foretrukne sociale medie. »De fleste russiske forretningsfolk, der er ramt af sanktioner, fortjener det fuldstændigt,« skrev Tinkov i marts på Instagram.  A post shared by Oleg Tinkov (@olegtinkov) IfølgeForbeshar Tinkov mistet størstedelen af formuen, der er barberet fra 4,7 milliarder dollar i 2021 til under 700 millioner dollar. Han ejer stadig velhaverboliger samt verdens første isbryderyacht, La Datcha. Hans primære forretning er nu tilsyneladende eksklusive hotelvillaer i Mexico og Frankrig. I sit senesteopslagpå Instagram – med et billede fra sin lystbåd, omgivet af sin familie – skriver ham om de ophævede sanktioner: »I sidste ende sejrer sandheden, til forskel fra et autokrati, hvor kun én mand afgør, om du har ret eller ej og sidder i fængsel eller på en yacht.« FAKTABlå bog: Hvem er Oleg Tinkov?Alder: 55 år.Uddannelse: Tre års studier på det daværende Leningrads Mineinstitut. Marketingdiplom fra University of California at Berkeley.Nuværende job: Ejer hotelvillaer under navnet La Datcha i bl.a. Mexico og Frankrig. Frem til maj 2022 stifter og kontrollerende ejer af Tinkoff Bank, etableret som Tinkoff Credit Systems 2007. Bryggerier og restauranter under navnet Tinkoff etableret 1998, frasolgt 2005. Frostvareproducent Daria etableret 1998, frasolgt 2001. Musikkæden Music Shock etableret 1996, solgt 1998. Elektronikkæden Techno Shock etableret 1994, solgt 1997.Privat: Gift med en ester, tre børn. Ivrig cykelrytter. Ejer flere velhaverboliger.FOLD UD Alder: 55 år.Uddannelse: Tre års studier på det daværende Leningrads Mineinstitut. Marketingdiplom fra University of California at Berkeley.Nuværende job: Ejer hotelvillaer under navnet La Datcha i bl.a. Mexico og Frankrig. Frem til maj 2022 stifter og kontrollerende ejer af Tinkoff Bank, etableret som Tinkoff Credit Systems 2007. Bryggerier og restauranter under navnet Tinkoff etableret 1998, frasolgt 2005. Frostvareproducent Daria etableret 1998, frasolgt 2001. Musikkæden Music Shock etableret 1996, solgt 1998. Elektronikkæden Techno Shock etableret 1994, solgt 1997.Privat: Gift med en ester, tre børn. Ivrig cykelrytter. Ejer flere velhaverboliger.",
        "metadata": {
            "source": "https://www.berlingske.dk/business/russisk-rigmand-faar-ophaevet-sanktioner-nu-haaber-han-kujonerne-i-den",
            "image_url": "https://berlingske.bmcdn.dk/media/cache/resolve/image_x_large_vertical/image/169/1699880/24487615-ukraine-crisistinkov.jpg",
            "publication_time": "Mandag d. 31. juli 2023, kl. 10.56",
            "author": "Bibi Christensen",
            "related_links": [],
            "attachments": []
        }
    }
}