{
    "version": "1.0",
    "document": {
        "id": 753,
        "title": "Business-overblik: Markant mange danskere undgår amerikanske varer",
        "content": "Godmorgen og velkommen til det hurtige Business-overblik denne mandag i uge 12. I dag runder vi blandt andet: Men vi begynder med danskernes boykot af amerikanske varer. God læselyst, og følg med dagen igennem påBerlingske Business! Markant mange danskere undgår amerikanske varer Næsten hver anden dansker har bevidst undladt at købe amerikanske varer, siden Donald Trump blev indsat som præsident i USA. 47 procent har holdt sig væk fra produkter fra USA, viser en måling fra Megafonfor TV 2. Salling Group med Bilka, Føtex og Netto indførte i sidste uge en sort stjerne på prisskilte på varer fra Europa, mens flere end 80.000 nu er medlem af facebookgruppen »Boykot varer fra USA«. Samtidig ser otte ud af ti danskere mere eller meget mere negativt på Tesla, som ledes af Trumps kompagnon, multimilliardæren Elon Musk, og 77 procent har fået mindre eller meget mindre lyst til at besøge USA. »Den politiske forbruger boykotter for at løfte sin stemme, og der kigger man kun på det amerikanske varemærke, selvom det kan gå ud over danske arbejdspladser,« siger forbrugerøkonom Ann Lehmann Erichsen fra Sydbank. Danskernes boykot rammer nemlig også dansk erhverv som for eksempel Carlsbergs produktion af Coca-Cola, som er amerikansk af oprindelse, men »i høj grad dansk og lokalt«, siger Carlsberg. I USA slår Trumps handelskrig med verden nu også hårdere på amerikanerne. Forbrugerne skærer ned på deres indkøb. Detailsalget faldt i begyndelsen af marts med 4,3 procent, viser tal fra analysefirmaet RetailNextifølge Financial Times. Der er også målt færre besøg i varehuskæderne Walmart, Target og Best Buy gennem de seneste uger, og forbrugertillidsindekset fra University of Michigan viste i fredags det tredje månedlige fald på stribe og har ikke ligget lavere siden november 2022, samtidig med at flere forbrugere nu frygter stigende inflation. 1.Topøkonomer: Danmark går i gråt, og det kræver 88.000 flere offentligt ansatte Der bliver flere danskere over 60 år, men der bliver samtidig også endnu flere danskere over 80 år. Det vil skabe en meget stor omvæltning på arbejdsmarkedet og behov for tusindvis af flere varme hænder.Læs historien her. 2.De startede i hans forældres kælder og levede af rugbrød og havregryn. Nu lander 21-årige iværksættere millioninvestering En drengedrøm er ved at gå i opfyldelse for fire unge techiværksættere, der runder milepæl. Kapitalfond investerer et millionbeløb i virksomheden, der på få måneder har landet betalingsvillige kunder og skabt en millionomsætning.Læs historien her. Vil du tjene kassen på en bolig i København? Her er tre eksperters bud på, om du skal slå til nu Københavnere uden ejerboliger er gået glip af milliongevinster. Men er det nu, man skal slå til og tage sit første skridt ind på boligmarkedet? Tre eksperter giver deres bud.Læs historien her.   1.Grønne kollaps giver historisk store tab Den grønne krise med kollaps i virksomheder som solcelleudvikler Better Energy, brændselscelleproducent Blue World Technologies, elektrolyseanlægsproducent Green Hydrogen Systems og senest elbilbatterihåbet Northvolt giver »historisk store tab« hos Atradius, som forsikrer selskaber mod konkurser. Den danske landedirektør, Jesper Daugaard Faurby, sammenlignerover for Finanssituationen med finanskrisen og forudser »helt sikkert«, at »der vil komme flere konkurser«. Underdirektør Tom Vile Jensen fra forsikringsselskabernes brancheforening Forsikring & Pension oplever en trykket stemning blandt de store, institutionelle investorer i forhold til grønne selskaber. 2. Børssalg tvinger investorer til tab på 30 procent Børsselskabet Orderyoyo er ved at blive solgt til kapitalfonden Pollen Street Capital, men mens storaktionærerne jubler, raser mindre aktionærer over at skulle sælge deres ejerandele med en rabat på 30 procent til udbudskursen ved børsnoteringen i 2021. Detskriver Børsen. »Det er modbydeligt og amoralsk,« siger aktionær Jens Løgstrup. 91 procent af Orderyoyos aktionærer har sagt ja til købstilbuddet på 860 millioner kroner fra 4. marts. Dansk Aktionærforening er blevet bestormet, fordi »investorerne føler sig til grin, når man nu afnoterer til under udbudsprisen«, siger administrerende direktør Mikael Bak. 3. Supercomputer i Risø kan sikre alle danske data Samtlige danskeres data i det offentlige kan gemmes sikkert og brugbart i en danskbygget supercomputer i Risø ved Roskilde, så ikke en eneste oplysning om danskernes personlige forhold eller om drift af stat, regioner og kommuner behøver at blive gemt i datacentre kontrolleret af amerikanske selskaber. Detskriver Politiken. Ifølge direktør for DTU-supercomputeren Peter Løngreen køber Danmark for otte milliarder kroner cloudtjenester i 2025 – penge, der ifølge ham kunne bruges bedre på egne, store løsninger. Digitaliseringsminister Caroline Stage (M) er lydhør, men maner til forsigtighed, for »det er ikke uden risiko« at skifte hurtigt, selv om hun ønsker uafhængighed gennem europæiske alternativer. Aktier – indeks og udvikling i procent USA – lukkekurser fredag: Asien – indeks mandag kl. 7.20: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-markant-mange-danskere-undgaar-amerikanske-varer",
            "image_url": "https://berlingske.bmcdn.dk/media/cache/resolve/image_x_large_vertical/image/190/1900872/24911880-danskerne-gr-bevidst-uden-om-amerikanske-varer-n.jpg",
            "publication_time": "Mandag d. 17. marts 2025, kl. 07.21",
            "author": "Thomas Breinstrup",
            "related_links": [],
            "attachments": []
        }
    }
}