{
    "version": "1.0",
    "document": {
        "id": 19669,
        "title": "Køb et hangarskib til jul",
        "content": "Har du benzin i blodet, er der nu mulighed for at få en ualmindeligt massiv overdosis kubik. Den britiske hær har nemlig sat hangarskibet HMS Invincibletil salg på nettet, hvor interesserede kan byde på den omfangsrige sag. Skibet sælges som skrot, men leveres i ét stykke. Det kan dog desværre ikke nå at blive leveret inden jul. Auktionen på de 10.000 ton metal slutter nemlig først den 5. januar. Skibet sælges uden fly og besætning og den britiske hær håber at score omkring 1,5 mio. dollars for det,skriver Time. HMS Invincible er bygget i 1973 og har blandt andet deltaget i Falklandskrigen. Det fremgår dog ikke, om skibet leveres med skudhuller fra argentinske kugler. Ønsker køberen at bruge skibet til sejlads, skal det dog forsynes med nye motorer, da de gamle er pillet ud.",
        "metadata": {
            "source": "https://www.berlingske.dk/tech-viden/koeb-et-hangarskib-til-jul",
            "image_url": "https://berlingske.bmcdn.dk/media/cache/resolve/image_x_large/image/81/810262/3362141-skib.jpg",
            "publication_time": "Torsdag d. 02. december 2010, kl. 15.19",
            "author": "Mads Allingstrup",
            "related_links": [],
            "attachments": []
        }
    }
}