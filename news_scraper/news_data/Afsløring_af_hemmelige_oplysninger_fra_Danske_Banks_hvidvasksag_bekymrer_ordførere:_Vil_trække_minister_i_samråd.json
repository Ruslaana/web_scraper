{
    "version": "1.0",
    "document": {
        "id": 21687,
        "title": "Afsløring af hemmelige oplysninger fra Danske Banks hvidvasksag bekymrer ordførere: Vil trække minister i samråd",
        "content": "SFs Lisbeth Bech-Nielsen har siden den første artikel om Danske Banks hvidvasksag i 2017 været en af bankens hyppigste kritikere. Finansordføreren er blevet anklaget for at bruge skandalen til at score billige point hos vælgerne ved at lange hårdt ud efter det store pengeinstitut. Men mandag i denne uge følte hun sig atter bekræftet i, at hendes mavefornemmelse hele tiden har været rigtig. Berlingske kunne her afsløre, atvæsentlige oplysningerfra Danske Banks egen advokatundersøgelse om hvidvasksagen aldrig blev delt med offentligheden. Herunder oplysninger om daværende topchef Thomas Borgens viden om sagen. Oplysningerne blev med andre ord udeladt af den rapport, som advokatfirmaet Bruun & Hjejle offentliggjorde 19. september 2018, på trods afDanske Banks løfte om, at intet ville blive fejet ind under gulvtæppet. »De eksempler, I beskriver i artiklen, er jo ikke ligegyldigheder. Det er ikke detaljer. Det er substantielt. Det er ting, der er tilbageholdt om, at Thomas Borgen er blevet advaret ad flere omgange om den estiske filial,« siger Lisbeth Bech-Nielsen.  De nye oplysninger viser blandt andet: Lisbeth Bech-Nielsen agter at indkalde erhvervsminister Morten Bødskov (S) til et samråd om de nye oplysninger – og hun bakkes op af flere oppositionspartier. »Han var selv kritisk dengang,« siger Lisbeth Bech-Nielsen om Morten Bødskovs tidligere kritik af bankens ageren under sagen, da han var erhvervsordfører for Socialdemokratiet. »Men nu er han minister, og så må man jo se, om det har ændret sig. Jeg vil gerne spørge, om det virkelig kan passe, at vi har et helt parallelt system for den finansielle sektor, hvor så vigtige oplysninger bare kan tilbageholdes, og om han mener de samme ting, som han mente i 2017 og 2018,« siger hun. Lisbeth Bech-Nielsen fra SF bakkes op af Dansk Folkepartis erhvervsordfører, Peter Kofod, der kalder samrådet for en »fin idé« og siger, at det er »ekstremt bekymrende«, at de føromtalte oplysninger ikke blev delt med offentligheden i 2018. »Det stiller banken i et helt andet lys. Vi har brug for, at alt kommer frem, og at man finder ud af, hvad pokker der er foregået,« siger Peter Kofod. »Danske Bank kan heller ikke leve med en situation, hvor man hver gang, man går forbi en af deres banker, tænker, om de har fået ryddet ordentligt op og i det hele taget har fortalt sandheden. Det håber jeg ikke, at Danske Bank og deres aktionærer kan leve med,« siger DFs erhvervsordfører, Peter Kofod.Fold sammenLæs mereFoto: Mathias Svold. Pelle Dragsted, Enhedslistens politiske ordfører, mener også, at et samråd om sagen er »en rigtig god idé«. Han siger, at de udeladte oplysninger »viser, at Danske Bank ikke er til at stole på i den her sag.« »Det er desværre ikke overraskende. Jeg har jo fulgt den tæt, og det er ikke første gang, Danske Bank først har sagt det ene og forsøgt at minimere sin rolle i sagen, og der bagefter er kommet oplysninger frem, som har vist, at ledelsen var velorienteret og kunne have handlet langt tidligere,« siger Pelle Dragsted. SFs Lisbeth Bech-Nielsen føler sig grundlæggende bekræftet i, at myndighederne under hvidvasksagens oprulning for godt syv år siden var for håndsky over for Danmarks største bank. Og også bekræftet i, at offentligheden ikke skulle have stillet sig tilfreds med en undersøgelse, som banken selv bestilte og betalte for. »Hvad banken selv ville gøre, det måtte de selvom, men for mig kunne det på ingen måde stå alene eller erstatte en offentlig undersøgelse,« siger hun. »Der er til dels stadig en aura af, at det er en særligt fin branche, hvor man kan undersøge sig selv. Men det giver for mig ikke mening i en så alvorlig sag som denne. Heller ikke i forhold til den påvirkning på Danmarks omdømme, det har haft, at en dansk bank er blevet brugt til hvidvask fra russiske oligarker og dybt kriminelle typer.« Der er jo ikke noget, der tyder på, at de relevante myndigheder, Finanstilsynet, politiet og anklagemyndigheden, ikke har haft de her oplysninger? »Det er rigtigt, men der kører jo også civile sager mod Thomas Borgen og banken, og der kommer de oplysninger jo ikke frem, medmindre myndighederne deler dem. Der er mange aktionærer – herunder helt almindelige mennesker – der har sat deres pension i aktier, og som er blevet straffet for det.« Bruun & Hjejle står jo på mål for redigeringen og siger, at det relevante blev lagt frem? »I den verden er det altid den, der betaler for festen, der bestemmer musikken. Du behøver ikke sige til et stort advokatfirma, at de ikke skal lægge det hele frem, fordi advokatfirmaet gerne en anden gang vil have en stor opgave. Man kan ikke sige, at nogen, der er afhængige af også at få kunder i fremtiden, har helt frie hænder til at agere, som de vil. Der er brug for uafhængige myndigheder til at foretage den slags ting.« Bruun og Hjejles rapport blev præsenteret på Tivoli Congress Center 19. september 2018 af seniorpartner Ole Spiermann (til højre). Til venstre ses daværende bestyrelsesformand Ole Andersen, der døde i 2020, og ved siden af ham Thomas Borgen. Begge stoppede i banken, selvom undersøgelsen frikendte dem.Fold sammenLæs mereFoto: Asger Ladefoged. Hvis banken selv betaler undersøgelsen, må de vel også vælge, hvad de bruger den til? »Ja, det er jo den juridiske vurdering. Det er også derfor, jeg prøver at sige, at Bruun & Hjejle sikkert har gjort deres arbejde. Min kritik er i virkeligheden mere rettet mod danske myndigheder, der lader sig forblænde af den her jakkesætsverden. Man ville jo aldrig lade en lille sparekasse undersøge sig selv på den måde.« Handler det her ikke bare om, at du og SF, igen, kan profilere sig på at gå hårdt til de store stygge banker? »Den kritik har jeg altid skullet høre på. Når jeg fokuserer så meget på kulturen, så er det også for at sige, at ja, der er måske ikke noget af det her, hvor der er en juridisksmoking gun, men jeg synes eddermame, at der er én i forhold til kulturen omkring den finansielle sektor,« siger Lisbeth Bech-Nielsen. I en skriftlig kommentar fra erhvervsminister Morten Bødskov lyder det, at »der skal ikke herske nogen tvivl om, at hvidvask er fuldstændig uacceptabelt«. »Når nogen ser stort på dansk lov, så slår vi hårdt ned. Derfor gennemførte Finanstilsynet i 2018 en omfattende undersøgelse af sagen, som resulterede i otte påbud og otte påtaler. Banken har også betalt en bøde på over 15 milliarder kroner – en af de største bøder i dansk erhvervshistorie. Så myndighederne har draget en række konsekvenser over for banken,« udtaler Morten Bødskov. Socialdemokratiets erhvervsminister påpeger desuden, at regeringen har skærpet lovgivningen på området og øget fokus på bekæmpelsen af hvidvask gennem samarbejder mellem myndigheder og finanssektoren. Berlingske har forelagt kritikken fra politikerne for Danske Bank, Bruun & Hjejle samt Thomas Borgen. De henviser til deres tidligere citater om afsløringerne. I skriftlige svar har de alle på forskellig vis påpeget, at myndighederne har været bekendt med det materiale, Berlingske nu kan beskrive. Derudover har Thomas Borgens advokat, Peter Schradieck, henvist til, at det ikke er muligt at kommentere de konkrete forhold på grund af den verserende erstatningssag. Thomas Borgen blev frifundet ved byretten for et erstatningskrav på 2,4 milliarder kroner rejst af bankens investorer for tab på Danske Bank-aktien under sagen, men afgørelsen er anket til landsretten. Thomas Borgen blev i 2022 ved Retten i Lyngby frikendt for et knap 2,5 milliarder kroner stort erstatningskrav rejst af investorer. Hans advokat, Peter Schradieck fra Plesner (th.), sagde, at sagen var »præget af betydelig opportunisme og kynisme« fra sagsøgernes side. Afgørelsen blev anket.Fold sammenLæs mereFoto: Niels Ahlmann Olesen. Om selve Bruun & Hjejles advokatundersøgelse påpeger seniorpartner Ole Spiermann, der ledte undersøgelsen, i en e-mail, at det ifølge ham tydeligt fremgik i den offentlige rapport, at den var et »resumé« af undersøgelsens fund. Han skriver også, at »centrale og kritisable« forhold blev lagt frem, og at forskellige juridiske hensyn også dengang påvirkede, hvad der kunne offentliggøres. »Vi står ved vores konklusioner og vurderinger. Selve undersøgelsesprocessen er foregået efter bogen. Alle individer blev behandlet lige og blev foreholdt faktuel kritik og juridisk bedømmelsesgrundlag i forbindelse med interviews og omfattende høringer,« skriver Ole Spiermann. Danske Banks pressechef, Stefan Kailay Wind, skriver dertil i en e-mail, at Danske Bank længe »har samarbejdet fuldt ud med myndighederne« og fortsat beklager sagen. FAKTALæs de fulde svar fra Borgen, banken og Bruun og Hjejle:Thomas Borgens advokat, Peter Schradieck, skriver i en e-mail:»I foråret 2018, mens Thomas Borgen stadig var administrerende direktør, foretog Finanstilsynet en udførlig undersøgelse af sagen og kom i den forbindelse frem til, at der ikke var grundlag for at rejse sager efter fit & proper-reglerne. Sagskomplekset, herunder det af Berlingske fremhævede materiale, har endvidere været meget grundigt behandlet af politiet og anklagemyndigheden i perioden 2019-2021. I den forbindelse blev anklagerne opgivet mod alle de sigtede, også Thomas Borgen.«»Der har endvidere verseret en erstatningssag mod Thomas Borgen siden 2020. Denne sag blev afgjort af tre dommere i Retten i Lyngby, der i 2022 meget klart frifandt Thomas Borgen. Sagen er anket af sagsøgerne til Østre Landsret, hvor den fortsat verserer og skal afgøres. Vi kan derfor ikke kommentere yderligere på sagen, udover at det i sagens natur fuldstændigt kan afvises, at Thomas Borgen skulle have haft indflydelse på undersøgelsens konklusioner.«Ole Spiermann, seniorpartner i Bruun & Hjejle, skriver i en e-mail:»Bruun & Hjejle er afskåret fra at kommentere den fulde interne rapport. Vi kan dog efter aftale med banken udtale følgende. Det fremgår tydeligt af den eksterne rapport, at rapporten er et resumé, og det har selvfølgelig medført redaktionelle valg og dermed forskelle mellem de fulde undersøgelser og resuméet. Derudover fremhævede vi i 2018 udtrykkeligt bankens fortrolighedsforpligtelser over for medarbejdere, kunder og myndigheder, ligesom vi fremhævede 'legal privilege'.«»Der var en høj grad af offentlighed om vores undersøgelse. Inden for de rammer medtog vi i den eksterne rapport de centrale og kritisable dele af hændelsesforløbet. Banken har samarbejdet fuldt ud med danske og udenlandske myndigheder, og konklusionerne i den interne og den eksterne rapport er de samme. Vi står ved vores konklusioner og vurderinger. Selve undersøgelsesprocessen er foregået efter bogen. Alle individer blev behandlet lige og blev foreholdt faktuel kritik og juridisk bedømmelsesgrundlag i forbindelse med interviews og omfattende høringer.«Danske Banks pressechef, Stefan Kailay Wind, skriver i en e-mail:»Vi er alle enige om, at hvad der foregik i denne sag aldrig skulle være sket. Det er en sag, som vi både dengang og nu beklager. Sagens omfang og alvor er gentagne gange fremhævet af både banken og medierne, der har dækket sagen. Vi har ikke nogen kommentarer til detaljerne tilbage fra 2018 og før da. Vi har samarbejdet fuldt ud med myndighederne om sagen, og det var på den baggrund, at vi indgik forligene med de danske og amerikanske myndigheder i 2022.«FOLD UD Thomas Borgens advokat, Peter Schradieck, skriver i en e-mail: »I foråret 2018, mens Thomas Borgen stadig var administrerende direktør, foretog Finanstilsynet en udførlig undersøgelse af sagen og kom i den forbindelse frem til, at der ikke var grundlag for at rejse sager efter fit & proper-reglerne. Sagskomplekset, herunder det af Berlingske fremhævede materiale, har endvidere været meget grundigt behandlet af politiet og anklagemyndigheden i perioden 2019-2021. I den forbindelse blev anklagerne opgivet mod alle de sigtede, også Thomas Borgen.« »Der har endvidere verseret en erstatningssag mod Thomas Borgen siden 2020. Denne sag blev afgjort af tre dommere i Retten i Lyngby, der i 2022 meget klart frifandt Thomas Borgen. Sagen er anket af sagsøgerne til Østre Landsret, hvor den fortsat verserer og skal afgøres. Vi kan derfor ikke kommentere yderligere på sagen, udover at det i sagens natur fuldstændigt kan afvises, at Thomas Borgen skulle have haft indflydelse på undersøgelsens konklusioner.« Ole Spiermann, seniorpartner i Bruun & Hjejle, skriver i en e-mail: »Bruun & Hjejle er afskåret fra at kommentere den fulde interne rapport. Vi kan dog efter aftale med banken udtale følgende. Det fremgår tydeligt af den eksterne rapport, at rapporten er et resumé, og det har selvfølgelig medført redaktionelle valg og dermed forskelle mellem de fulde undersøgelser og resuméet. Derudover fremhævede vi i 2018 udtrykkeligt bankens fortrolighedsforpligtelser over for medarbejdere, kunder og myndigheder, ligesom vi fremhævede 'legal privilege'.« »Der var en høj grad af offentlighed om vores undersøgelse. Inden for de rammer medtog vi i den eksterne rapport de centrale og kritisable dele af hændelsesforløbet. Banken har samarbejdet fuldt ud med danske og udenlandske myndigheder, og konklusionerne i den interne og den eksterne rapport er de samme. Vi står ved vores konklusioner og vurderinger. Selve undersøgelsesprocessen er foregået efter bogen. Alle individer blev behandlet lige og blev foreholdt faktuel kritik og juridisk bedømmelsesgrundlag i forbindelse med interviews og omfattende høringer.« Danske Banks pressechef, Stefan Kailay Wind, skriver i en e-mail: »Vi er alle enige om, at hvad der foregik i denne sag aldrig skulle være sket. Det er en sag, som vi både dengang og nu beklager. Sagens omfang og alvor er gentagne gange fremhævet af både banken og medierne, der har dækket sagen. Vi har ikke nogen kommentarer til detaljerne tilbage fra 2018 og før da. Vi har samarbejdet fuldt ud med myndighederne om sagen, og det var på den baggrund, at vi indgik forligene med de danske og amerikanske myndigheder i 2022.«",
        "metadata": {
            "source": "https://www.berlingske.dk/virksomheder/afsloering-af-hemmelige-oplysninger-fra-danske-banks-hvidvasksag",
            "image_url": "https://berlingske.bmcdn.dk/media/cache/resolve/image_x_large_vertical/image/189/1898947/24908233-lisbeth-bech-nielsen-finansordfrer-for-sf-erken.jpg",
            "publication_time": "Tirsdag d. 11. marts 2025, kl. 18.53",
            "author": "Emil Bo Rask",
            "related_links": [],
            "attachments": []
        }
    }
}