{
    "version": "1.0",
    "document": {
        "id": 6159,
        "title": "Italienske banker i bunden af Europa",
        "content": "Banca Populare de Milano Scarl, Banco Populare, Mediobanca, Banca Popolare dell'Emilia Romagne og Unicredit ligger i bunden med fald på mellem 4,6 og 3,5 pct. Baggrunden er til dels en artikel i den italienske avis Il Sole 24, der rapporterer, at en inspektion fra Den Europæiske Centralbanks side af Banco Populares lånebog finder, at der er en underbalance på 1-2 mia. euro. - eller sagt på en anden måde behov for yderligere hensættelser på 1-2 mia. euro.  Yderligere hensættelser vil være negativt for banken og kan give pres på aktiemarkedet, selv om det ifølge avisen ikke nødvendigvis vil betyde ny tilførsel af kapital. Banca Populare de Milano Scarl og Banco Populare er i gang med en sammenlægning, og med meldingen er der skabt tvivl om kreditkvaliteten i den nye bank. Det italienske aktieindeks - FTSE MIB-indekset - falder 1,2 pct. i Milano. Det er planen, at forfatningsreformen skal effektivisere det parlamentariske system og gøre det nemmere for Italien at lave det reformarbejde, der skal løfte landets vækstpotentiale og lette håndteringen af den store gældsbyrde. ",
        "metadata": {
            "source": "https://www.berlingske.dk/virksomheder/italienske-banker-i-bunden-af-europa",
            "image_url": "https://berlingske.bmcdn.dk/media/cache/resolve/image_x_large/image/3/39818/15546793-italy-finance-banking-unicredit-files.jpg",
            "publication_time": "Onsdag d. 23. november 2016, kl. 12.24",
            "author": null,
            "related_links": [],
            "attachments": []
        }
    }
}