{
    "version": "1.0",
    "document": {
        "id": 5251,
        "title": "Business-overblik: Hovedmistænkt for milliardsvindel med udbytteskat kan være på fri fod efter halv straf",
        "content": "Godmorgen! Det er blevet onsdag morgen. Efter langstrakte forhandlinger lykkedes det sent tirsdag aftenet flertal af partierne i Folketinget at indgå en ny hjælpepakke. Den kan dulæse mere om på Berlingske.dk. Her kan du til gengæld få et overblik over, hvad der ellers rører sig i dansk erhvervsliv på en onsdag morgen i oktober. Både Børsen og Finans har tirsdagens historiske tronskifte iindustrigiganten Grundfos, hvor stifterens barnebarn, Poul Due Jensen, bliver ny topchef, på forsiden, men bladrer man lidt, dukker der også andre nyheder op. For eksempel nyheden om, hvor længe den hovedmistænkte i sagen om svindel af milliarder af udbytteskattekroner rent faktisk ventes at skulle være i dansk fængsel, om effekten af obligatoriske coronatest på østarbejdere, og om danske virksomheder, der, modsat hvad man måske skulle tro, står godt rustet til at slå konkurrenterne midt under coronakrisen. Regeringens nye krav om obligatoriske coronatest for vandrende, udenlandske arbejdstagere vil ramme et stort antal østeuropæiske arbejdere, der er vitale for især bygge- og anlægssektoren og for landbrugets virksomheder. Det skriverBørsen. Lektor Jens Arnholtz fra forskningscentret Faos ved Københavns Universitet, der forsker i migrantarbejde, vurderer på baggrund af tal fra Beskæftigelsesministeriets database, at der alene i coronaåret 2020 har været 119.000 mennesker fra østlande i Danmark for at arbejde i enten kortere eller længere tid. »Det er en stor gruppe mennesker, der enten pendler jævnligt imellem Danmark og et østland, eller som blot arbejder i danske virksomheder og tager hjem engang imellem for at besøge familien. Hvis man skal føre coronakontrol med dem alle sammen, er der tale om en meget stor opgave, og man kan roligt fastslå, at livet bliver en del mere besværligt for mange ansatte og virksomheder,« siger Jens Arnholtz til Børsen. Det nye krav om en ren coronaattest for østarbejdere trådte i kraft mandag, men blev første gang nævnt af statsminister Mette Frederiksen (S) fredag. Formålet er at begrænse den smittespredning, der i flere omgang er set blandt udenlandske arbejdstagere. Selv om 2020 har budt på en lang række dystre prognoser, er de største danske selskaber kommet overraskende stærkt igennem coronakrisen, skriverBerlingske. Faktisk er danske selskaber sluppet langt mere nådigt gennem coronaproblemerne, end flertallet af europæiske virksomheder er. Det viser en ny temperaturmåling af de største danske selskaber, som landets fjerdestørste bank, Sydbank, står bag. »De store danske selskaber har klaret sig fremragende under coronakrisen. De har virkelig leveret varen og har udvist stor modstandsdygtighed, når vi kigger rundt i resten af Europa,« siger Jacob Pedersen, der er aktieanalysechef i Sydbank, til Berlingske. Aktuelt forventer analytikerne et indtjeningsfald på beskedne fire procent i år herhjemme mod 33 procent for sammenlignelige europæiske selskaber. Sidste uge lød det fra den hovedmistænkte i sagen om svindel med udbytteskat for 12,7 mia. kr., Sanjay Shah, at han i værste fald kun vil ende med at sidde i dansk fængsel i tre år. Det vakte en vis opsigt, men Shahs forventning kan vise sig at være tæt på sandheden, selv om strafferammen for svindel i denne størrelsesorden er op til otte år.Det skriver Børsen. Baggrunden er, at når udlændinge dømmes for alvorlig kriminalitet i Danmark, så prøveløslades de typisk efter at have afsonet halvdelen af straffen, hvis de derefter kan udvises. Og der er ikke meget, der taler for, at Sanjay Shah – hvis han bliver dømt – vil udgøre en undtagelse, vurderer flere eksperter over for Børsen. »Hvis han ellers kan finde ud af at opføre sig ordentligt og ikke kommer i karambolage med nogle af de forhold, der gør, at man vil vurdere det som utilrådeligt, så vil han blive prøveløsladt efter halv tid,« siger Linda Kjær Minke, der er professor ved Syddansk Universitet og blandt andet forsker i fængselsstraffe og løsladelser. Dette får nu ifølge Børsen Venstre til at kræve en redegørelse fra Justitsministeriet. Simon Kristiansen, senior investeringsstrateg i Nordea, har disse tre punkter stående på blokken: Aktier USA lukkekurser tirsdag Aktier Asien onsdag kl. 06.30",
        "metadata": {
            "source": "https://www.berlingske.dk/business/business-overblik-hovedmistaenkt-for-milliardsvindel-med-udbytteskat-kan",
            "image_url": "https://berlingske.bmcdn.dk/media/cache/resolve/image_x_large/image/135/1350044/23563376-pix-fngsel.jpg",
            "publication_time": "Onsdag d. 28. oktober 2020, kl. 06.55",
            "author": "Vibeke Lyngklip Svansø",
            "related_links": [],
            "attachments": []
        }
    }
}