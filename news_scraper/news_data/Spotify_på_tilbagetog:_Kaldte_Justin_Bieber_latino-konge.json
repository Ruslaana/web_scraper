{
    "version": "1.0",
    "document": {
        "id": 7141,
        "title": "Spotify på tilbagetog: Kaldte Justin Bieber latino-konge",
        "content": "Undskyld. Det er et af tidens mest efterspurgte ord, og det er ofte begrænset, hvad der skal til af krænkelser, før en undskyldning er påkrævet. Det har Streaming-sitet Spotify senest erfaret, efter at have kaldt Justin Bieber for »Latin King« i en reklame på internettet. Reklamen er nu trukket tilbage. Baggrunden er Justin Biebers optræden på Luis Fonsi og Daddy Yankees remix af hittet»Despacito«.  Langt fra et ukendt nummer i forvejen, men i udgaven med Justin Bieber er det blevet et rigtigt storhit, der har taget førstepladsen på Billboards Hot 100 list syv uger i træk, og også er det mest streamede på Spotify. Det fik streamingsitet til at lave en reklame med den kække canadiske popstjerne under rubrikken »Justin Bieber.  Now Latin King.« Det skulle de så ikke have gjort, for det varede ikke længe, inden shitstormen begyndte at blæse op på de sociale netværk. Dels var det jo faktisk de to latinoer, Luis Fonsi og Daddy Yankees nummer, dels er Justin Bieber som bekendt både hvid på den blonde måde og canadier, og dels var det kun en måned siden, han var blevet afsløret i, at teksten til det spansksprogede hit var ham ganske fremmed.  Ved en klub-optræden i New York i maj var de spanske ord udskiftet med »Blablablabla« og »I ate the burrito, I just want a burrito« med mere. Ordene passede på rytmen, men det passede langt fra til forventningerne fra publikum da en video kom ud, rapporterer blandt andrePeople.comog Justin Bieber blev allerede ved den lejlighed skydeskive for manglende respekt for de spansktalende. Så bedre blev det ikke af, at Spotify nu hædrer ham. Det fik for alvor latinoerne ud med protesterne. »Kære Spotify. Tag venligst dette ned. Det er respektløst,« skriver for eksempel Paletero Papi på vegne af »All Latinxs«, mens andre på Twitter taler om en »tonedøv musiktjeneste«.  dear@Spotify, take this down. this is disrespectful. I'm sure we all agree.-sincerely,ALL LATINXS.pic.twitter.com/GZ56lzHncn  Who would've thought a music streaming service would be so tone deaf?@Spotifydubbed@justinbiebera \"Latin King.\"https://t.co/X5hz53DUtR Mere tonedøv var Spotify dog ikke, end at reklamen nu er trukket tilbage. »Vi lavede en kreativ beslutning om at bruge Justin Bieber i vores annonce, fordi vi ønskede at fejre »Despacito« som en centralt kulturelt øjeblik, hvor musikgenrer krydser. Vi har indset, at dette kunne ses som kulturelt ufølsomt, så vi har nu trukkede annoncerne tilbage,« forklarer en talsperson for Spotify i en mail tilHuffington Post.En undskyldning til latinoerne er det dog ikke blevet til. Se og hør nummeret her: ",
        "metadata": {
            "source": "https://www.berlingske.dk/kultur/spotify-paa-tilbagetog-kaldte-justin-bieber-latino-konge",
            "image_url": "https://berlingske.bmcdn.dk/media/cache/resolve/image_x_large/image/5/52516/17691732-chile-music.jpg",
            "publication_time": "Tirsdag d. 27. juni 2017, kl. 14.37",
            "author": "Ivar Carstensen",
            "related_links": [],
            "attachments": []
        }
    }
}