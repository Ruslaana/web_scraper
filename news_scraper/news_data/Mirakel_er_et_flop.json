{
    "version": "1.0",
    "document": {
        "id": 18612,
        "title": "Mirakel er et flop",
        "content": "Det var både en historie med dyb identifikation og mange interessante temaer. Derfor hygger man sig de første minutter af »Big Miracle«, der er baseret på begivenhederne. Godt nok ser det hele forenklet ud, men man skyder det fra sig og tænker, at det er godt, at alle aldersgrupper kan se med. Efterhånden som forenklingerne og fokus på platte vittigheder frem for det ægte drama tager overhånd, bliver man dog alvorligt irriteret. »Gorby, it’s Ronny«, siger Ronald Reagan til Gorbatjov i telefonen. En hvalfangerdreng og en kameramand fra fjerde geled er med til et topmøde med en oberst og præsidentens rådgiver. Nej tak, det er for tykt. Konklusionen er, at det eneste store ord, man kan bruge om »Big Miracle«, er »flop«. Man vil til gengæld gerne se dokumentarfilmen om hele balladen, hvis nogen ellers gider gøre sig umage med at lave den.",
        "metadata": {
            "source": "https://www.berlingske.dk/filmanmeldelser/mirakel-er-et-flop",
            "image_url": "https://berlingske.bmcdn.dk/media/cache/resolve/image_x_large/image/67/679935/4888938-bigmiracle.jpg",
            "publication_time": "Onsdag d. 08. februar 2012, kl. 22.30",
            "author": null,
            "related_links": [],
            "attachments": []
        }
    }
}