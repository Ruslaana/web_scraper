{
    "version": "1.0",
    "document": {
        "id": 18376,
        "title": "Nørden triumferer igen",
        "content": "Det er da også hans formidabelt timede levering af den nørdede gymnasieelev Nick Twisp, der gør »Youth in Revolt« værd at se. Nick sukker efter noget, der bare ligner et sexliv, men da han møder drømmepigen Sheeni på en campingferie, må han se sig udkonkurreret af en sportstype, der skriver dårlige digte. Noget må der gøres. Sheeni er til franske film og ditto mænd, og voila, træder Nicks indre François Dillinger på banen, og han kan til Nicks egen overraskelse i den grad tænde pigerne. En sød, lidt rodet og harmløs komedie, der er helt og holdent Ceras men er pyntet med stjernedrys fra Ray Liotta og Steve Buscemi, som de mildest talt tvivlsomme faderskikkelser i Nicks liv.",
        "metadata": {
            "source": "https://www.berlingske.dk/filmanmeldelser/noerden-triumferer-igen",
            "image_url": "https://berlingske.bmcdn.dk/media/cache/resolve/image_x_large/image/85/859896/2693986-geek.jpg",
            "publication_time": "Onsdag d. 09. juni 2010, kl. 22.30",
            "author": null,
            "related_links": [],
            "attachments": []
        }
    }
}