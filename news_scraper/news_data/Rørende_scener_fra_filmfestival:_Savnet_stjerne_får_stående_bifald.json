{
    "version": "1.0",
    "document": {
        "id": 11464,
        "title": "Rørende scener fra filmfestival: Savnet stjerne får stående bifald",
        "content": "Brendan Fraser var en kæmpestjerne, der op gennem 90erne foldede sig ud i film som »Airheads«, »Forhekset« og »The Mummy«. SomGQbeskrev det i 2018: »Hvis du så film i slutningen af forrige århundrede, så du på Brendan Fraser«. Men efter at have været med i den ene film efter den anden, og ofte flere om året, forsvandt Fraser fra Hollywood og det store lærred. Det er en historie om en skilsmisse, operationer og et angiveligt seksuelt overgreb, som han var offer for, der tilsammen gik ud over hans krop, hans sind og hans pengepung, Den historie vender vi tilbage til efter nyheden. Nu er Brendan Fraser nemlig for alvor tilbage, og ved filmfestivalen i Venedig fik han en lang stående ovation for sin optræden i filmen »The Whale«. »The Whale« er instrueret af Darren Aronofsky, der er kendt for film som »Black Swan« og »Requiem for a Dream«. Filmen har indtil nu ellers mest fået opmærksomhed på grund af den makeup og de proteser, der får Brendan Fraser til at ligne den enorme mand, han spiller i filmen. Brendan Fraser med Maria Bello i forbindelse med premieren på »The Mummy: Tomb of the Dragon Emperor« i 2008. Filmen var den tredje og sidste The Mummy-film, Fraser var med i.Fold sammenLæs mereFoto: SCHROEWIG/CS/picture-alliance/dpa/AP Images. I »The Whale« spiller Brendan Fraser en voldsomt overvægtig skolelærer, der næsten ikke kan rejse sig fra sofaen, og som skal bruge et gangstativ for at komme på toilettet. Han underviser i engelsk via videokonference, men påstår, at hans kamera ikke virker, skriverThe Guardiani sin anmeldelse af filmen. Anmelderen giver i øvrigt kun to ud af fem stjerner, men roser alligevel Brendan Frasers skuespil. Brendan Fraser var som nævnt en af Hollywoods store stjerner, der med sin åbenbare facon spillede hovedrollen i den ene film efter den anden – ofte som en artfish out of water,altså den slags karakter, der ikke passer ind i omgivelserne og derved lader publikum se det normale med andre øjne. Men pludselig en dag var han væk. En lang række omstændigheder gjorde dels, at han fik det dårligt med sig selv, og dels, at folk begyndte at synes mindre om ham. Han var kendt som en stor mand, der lavede halsbrækkende stunt, og efterhånden blev hans krop så skadet, at den krævede flere operationer, blandt andet på rygsøjlen og på stemmebåndene. »Jeg følte mig som hesten fra »Kammerat Napoleon«, hvis job det var at arbejde og arbejde og arbejde. Orwell opfandt en figur, som, tror jeg, var proletar. Han (hesten,red.) arbejdede for almenvellet, han stillede ikke spørgsmål, han lavede ikke ballade, indtil det slog ham ihjel,« sagde Fraser til GQ i 2018. Siden blev Brendan Fraser skilt, og han gik nærmest fallit på grund af de store hustru- og børnebidrag, han skulle betale: Sammenlagt 559.000 kroner om måneden. Derudover døde hans mor, og han fik en depression. Men længe inden da, sagde han ligeledes til GQ, blev han i 2003 udsat for et seksuelt overgreb, som udløste en depression, blandt andet fordi han skammede sig. Senere skabte udtalelserne om overgrebet modstand fra Hollywood, der ikke kunne lide, at han var stået frem. Overgrebet blev ifølge Brendan Fraser begået af Philip Berk, der på det tidspunkt var magtfuld formand for The Hollywood Foreign Press Association (HFPA), der uddeler Golden Globe-priserne. Berk skal angiveligt have taget fat i Frasers skridt og bagdel ved en HFPA-middag. Philip Berk har selv benægtet overgrebet. Men nu er Fraser altså tilsyneladende for alvor tilbage, og fik forleden en seks minutter lang stående ovation, rapportererVariety. Klapsalverne fik den lidt forsigtige skuespiller til at bryde ud i gråd, og han hulkede i samtlige seks minutter, skriver branchemediet. På et tidspunkt blev det for meget for ham, så han ville forlade salen, men klapsalverne var så store, at han endte med at blive, til de var overstået. Dwayne »The Rock« Johnson, der ernærede sig som professionel wrestler, inden han blev actionstjerne og en af de mest velbetalte skuespillere i Hollywood, fik sit store, filmiske gennembrud i »The Mummy Returns«, hvor han spillede over for Brendan Fraser, og klapsalverne fra Venedig har også nået ham. Han skriver på Twitter: »Det gør mig så glad at se denne smukke ovation til Brendan. Han støttede, at jeg kom med i hans »Mummy Returns«-franchise til min første rolle nogensinde, hvilket startede min Hollywood-karriere. Jeg hepper på dig og din succes, bror!«  Man this makes me so happy to see this beautiful ovation for Brendan. He supported me coming into his Mummy Returns franchise for my first ever role, which kicked off my Hollywood career. Rooting for all your success brother and congrats to my bud Darren Aronofsky.#TheWhalehttps://t.co/SNBLPHHmEZ",
        "metadata": {
            "source": "https://www.berlingske.dk/kultur/roerende-scener-fra-filmfestival-savnet-stjerne-faar-staaende-bifald",
            "image_url": null,
            "publication_time": "Tirsdag d. 06. september 2022, kl. 15.09",
            "author": "Joachim Talbro Paulsen",
            "related_links": [],
            "attachments": []
        }
    }
}