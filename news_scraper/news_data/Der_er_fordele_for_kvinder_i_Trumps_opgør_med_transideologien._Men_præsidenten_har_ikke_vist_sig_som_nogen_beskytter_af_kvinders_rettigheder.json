{
    "version": "1.0",
    "document": {
        "id": 9012,
        "title": "Der er fordele for kvinder i Trumps opgør med transideologien. Men præsidenten har ikke vist sig som nogen beskytter af kvinders rettigheder",
        "content": "Hvilket sammensurium af rod køn udgør anno 2025. I England erHøjesteretfor eksempel i færd med at afgøre, hvad en kvinde er, og hvilke rettigheder den biologiske kvinde har for sig selv, hvis nogen, nu hvor en mand også kan være kvinde, omend en transkvinde. Det er dog en krusning på vandet ved siden af, hvad der netop er sket i USA, for i mandagslød beskeden, at der fremover kun er to køn, kvinde og mand, alene bestemt af biologien. Donald Trump var knapt blevet svoret ind som præsident, før han med underskrivelsen af etdekretpåbegyndte at få fjernet de love og vejledninger, transideologiens succes har udløst. Trumps forgænger, Joe Biden, var en såre insisterende korsridder udi troen på, at følelsen af køn kan ligestilles med biologi. Overskriften på det nye dekret – oversat til dansk – er »At forsvare kvinder mod kønsideologisk ekstremisme og genindføre den biologisk sandhed i det føderale styre«, men hvor omfattende dekretet er, kan måske bedst illustreres ved at overføre det til danske forhold. Det vil for eksempel være slut med at kalde kvinder forpersoner med livmodereogpersoner med kvindeligt brystvæv, som det i dag hedder i Sundhedsloven i relation til henholdsvis abort og scanning for brystkræft. Og det vil være slut med at sidestille køn med kønsidentitet, hvor kvinder har haft kønsbaserede rettigheder. Ingen vil kunne ændre køn i dåbsattest, pas eller kørekort. Retssystemet vil aldrig mere skulle tage stilling til, om en mand kan afsone i kvindefængsel, og ingen vil kunne straffes for at udtrykke, at en transkvinde er en mand. LGBT+ Danmark ville miste den del af skattekronerne, der bruges på transområdet, og det er slut med, at offentligt støttede daginstitutioner, skoler og efterskoler fremmer ideen om kønsidentitet – hvis de vil bevare støtten. Det amerikanske initiativ hyldes af kritikere af transaktivismen, også herhjemme, men inden kvinder hæver glasset og skåler for Trump, bør de måske skænke Republikanernes typiske kvindesyn en tanke. Tror de på Donald Trump, når han udråber sig til beskytter af kvinder? Minder han ikke mest om en mand af den art, der ved bedre end nogen kvinde, hvad der er godt for kvinder? Som følge af Trumps første præsidentperiode fik Republikanerne gjort kvindekroppen til partipolitisk krigsskueplads blandt andet gennem Højesterets afskaffelse afretten til fri abort. Trumps udnævnelser af to republikanske favoritter til dommere i Højesteret banede vejen, og flere republikanske stater har udnyttet situationen til at indføre grotesk strenge abortlovgivninger, der allerede harkostet kvindeliv. Trump ser,som selverkendt, kvinder som et tag-selv-bord og nedgør kvinder, hvad enten de beretter omhans overgreb, erpolitiske modstandere eller kvindelige journalister, der ikke æder af hans hånd. Og jovist, han nedgør også mænd, men ikke så ætsende. Donald Trump lagde kimen til, at kvinder har mistet den ret til fri abort, som USAs Højesteret sikrede i 1973.Fold sammenLæs mereFoto: Jose Luis Magana/AP/Ritzau Scanpix. Ved sin side har den 78-årige præsident den kun 40-årige J.D. Vance, altså blot pulsslag væk fra posten. Vance, der har en fortid som venturekapitalist og senator for Ohio, blevstøttet karrieremæssigthelt frem til vicepræsidentposten af tech-milliardærerne Peter Thiel og Elon Musk. De to er kritiske over demokratiet og ret så kolde i en vis legemsdel over for kvinders rettigheder. Det har i hvert fald ikke være muligt at finde indikationer på det modsatte. Under valgkampen blev Vance selv kendt for markante holdninger til kvinder. Tilbage i 2021 udtalte han, at det var skammeligt, at »a bunch of childless cat ladies«, barnløse kattedamer, var med til at lede landet, og det skete med henvisning til den daværende vicepræsident Kamala Harris. The New York Times fortæller, at han har kaldt barnløse for sociopater, ligeglade med landet, fordi de uden børn ikke har en aktie i landets fremtid. Ifølge ham har kvinder uden børn det miserabelt, og de hader derfor amerikanere, der vælger at få en familie. Han har også ytret, at hele formålet med kvinder, der har overstået overgangsalderen, er at passe børnebørn, men han har dog senere modereret sine udsagn i vist omfang. Så. Hvad er der mon i vente for kvinder? Nok er der store fordele for kvinder i det totale opgør med transideologien, men det er ubarmhjertigt for dem, der vitterligt lider af kønsubehag og aldrig har ønsket at krænke kvinders grænser. En mellemvej burde være at finde. Kvinder bør også lægge sig på sinde, at Trump-regimet gør op med krav om diversitet i det offentlige. Merit tæller alene, men kvinder savner meritten at være mand. Den kan ellers tælle,viser forskningen. For Trump er opgøret med transideologien imidlertid de lettest scorede point af alle, for han har størstedelen af amerikanerne i ryggen. Enopinionsundersøgelseforetaget i januar for The New York Times, viste, at otte ud af ti amerikanere siger nej til mandekroppe i kvindesport, og syv ud af ti siger nej til kønsskiftemedicinering og -kirurgi til børn og unge under 18 år. Desuden synes hver anden amerikaner, at samfundets tilpasning til transkønnedes ønsker er gået for langt. Den kritik overgår tilmed opfattelsen af indvandrere som en byrde for samfundet. I Danmark støtterkun seks procentaf befolkningen biologiske mænd i kvindesport, og60 procentfinder det helt eller overvejende uacceptabelt, hvis et barn vil skifte køn og påbegynde hormonbehandling. Det viste en Gallup-undersøgelse foretaget for Berlingske af Verian. Dorte Toft er journalist ",
        "metadata": {
            "source": "https://www.berlingske.dk/kommentatorer/der-er-fordele-for-kvinder-i-trumps-opgoer-med-transideologien-men",
            "image_url": "https://berlingske.bmcdn.dk/media/cache/resolve/image_x_large_vertical/image/188/1881338/24875514-us-president-donald-trump-gestures-while-holding.jpg",
            "publication_time": "Lørdag d. 25. januar 2025, kl. 16.32",
            "author": "Dorte Toft",
            "related_links": [],
            "attachments": []
        }
    }
}