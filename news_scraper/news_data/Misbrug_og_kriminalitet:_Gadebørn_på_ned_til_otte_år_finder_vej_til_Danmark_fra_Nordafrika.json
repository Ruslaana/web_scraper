{
    "version": "1.0",
    "document": {
        "id": 8870,
        "title": "Misbrug og kriminalitet: Gadebørn på ned til otte år finder vej til Danmark fra Nordafrika",
        "content": "De burde som så mange andre små drenge bygge med Lego, spille fodbold, lære at læse og glæde sig til fredagsslik. Men en lang række drengebørn og unge mænd fra ikke mindst Marokko og andre nordafrikanske lande lever i stedet et udsat liv som gadebørn rundt omkring i Europa og Danmark. Nogle af dem er ifølge nye oplysninger ikke mere end otte år, når de finder vej til Danmark for i perioder at bo på centre eller opholdssteder med særlige afdelinger for uledsagede mindreårige med såkaldt gadeorienteret adfærd. Det fremgår afet svarfra integrationsministeren til Udlændinge- og Integrationsudvalget i Folketinget. »Der har således i løbet af februar og marts 2019 været indkvarteret syv forskellige gadeorienterede uledsagede mindreårige i alderen 8-13 år på Børnecenter Sandholm. De pågældende er registreret som indkvarterede på centret i hver en-to perioder af 3-15 dages varighed i løbet af de to måneder,« hedder det. Børnecenter Sandholm bliver drevet af Røde Kors. Mange af de mindreårige fra udlandetmisbruger altfra hash til lim og lightergas. Stadig flere af dem bliver sat i forbindelse med menneskehandel, andre bliver udnyttet til at begå indbrud, distribuere stoffer og stjæle i det københavnske nattelliv. FAKTAUledsagede mindreårigeUledsagede mindreårige med gadeorienteret adfærd er børn og unge under 18 år. Mange af dem kommer fra Nordafrika, hvorfra de finder vej til Europa. Deres hverdag er præget af et liv på gaden samt kortere eller længere ophold på institutioner eller centre. Et liv, der for manges vedkommende bringer dem til flere lande i Europa. Deres antal skal på europæisk plan tælles i tusindvis. Mange af dem har, fra de var helt små, udviklet et misbrug og har været udsat for forskellige former for misbrug. De bliver sat i forbindelse med kriminalitet og prostitutionFOLD UD Uledsagede mindreårige med gadeorienteret adfærd er børn og unge under 18 år. Mange af dem kommer fra Nordafrika, hvorfra de finder vej til Europa. Deres hverdag er præget af et liv på gaden samt kortere eller længere ophold på institutioner eller centre. Et liv, der for manges vedkommende bringer dem til flere lande i Europa. Deres antal skal på europæisk plan tælles i tusindvis. Mange af dem har, fra de var helt små, udviklet et misbrug og har været udsat for forskellige former for misbrug. De bliver sat i forbindelse med kriminalitet og prostitution Således oplyser opholdsstedet Ask4US iet andet folketingssvar, at »de beboere, der tidligere har opholdt sig på centre på Sjælland, ofte beretter om, hvordan de med varierende metoder er blevet brugt til at arbejde i det københavnske natteliv, herunder til indbrud, tyveri, distribution af euforiserende stoffer mv.«. På samme måde beretter Tønder Kommune og AsylSyd om »adfærd hos gadeorienterede uledsagede mindreårige, der indikerer anden form for udnyttelse, herunder mindreårige, der pludseligt forsvinder eller tager til København efter at have modtaget et telefonopkald«. Berlingskehar tidligere beskrevet, hvordan gadedrenge fra Marokko på ned til 13 år har været på flere natlige tyvetogter i det nordsjællandske, til trods for at de er blevet taget af politiet og returneret til deres opholdscenter. Som det er i dag, er det kun muligt i særlige tilfælde eller i forbindelse med gentagende kriminalitet at tilbageholde drengene på bosteder eller centre om aftenen og natten. Svaret til Udlændinge- og Integrationsudvalget bekræfter ifølge Socialdemokratiets udlændingeordfører, Mattias Tesfaye, behovet for, at der bliver indført udgangsforbud for mindreårige under 18 år på asyl- og udrejsecentre og andre boformer. »Det er nyt, at der faktisk er uledsagede børn, der er så unge som otte år, i det danske asylsystem,« siger han: »Det understreger behovet for, at vi får det her på plads. Vi kan som samfund ikke være bekendt, at der render børn rundt, uden at staten træder ind og fungerer som forældre for dem.« FAKTABagom historienDenne artikel er baseret på en række svar til Folketinget fra udlændinge- og integrationsministeren med særligt fokus på et af svarene, hvoraf det fremgår, at der i løbet af i år har opholdt sig såkaldt gadeorienterede uledsagede mindreårige på ned til otte år på Center Sandholm. Det er således Berlingske selv, der har henvendt sig til kilderne i artiklen for at få efterprøvet og uddybet oplysningerne i svarene til Folketinget.FOLD UD Denne artikel er baseret på en række svar til Folketinget fra udlændinge- og integrationsministeren med særligt fokus på et af svarene, hvoraf det fremgår, at der i løbet af i år har opholdt sig såkaldt gadeorienterede uledsagede mindreårige på ned til otte år på Center Sandholm. Det er således Berlingske selv, der har henvendt sig til kilderne i artiklen for at få efterprøvet og uddybet oplysningerne i svarene til Folketinget. Derfor efterlyser han, at regeringen får indført en lov, der gør det muligt at indføre et udgangsforbud, så uledsagede børn og unge skal være hjemme om aftenen og natten. Indtil videre har han sammen med Dansk Folkeparti (DF) været inviteret til et enkelt møde om en lovændring. Siden er dertil hans store skuffelseikke sket yderligere. »Jeg synes, det er helt logisk, at hvis man kommer til Danmark, er under 18 og ikke har sine forældre med, ja så må staten træde til og tage ansvar for, at nu skal barnet være på sit værelse. Sådan som forældre bestemmer over deres børn,« siger han. Udlændinge- og integrationsminister, Inger Støjberg (V), »så meget gerne, at vi fik et udgangsforbud for mindreårige asylansøgere«, som hun siger i et skriftligt svar til Berlingske. »Men som jeg også har drøftet med både Socialdemokratiet og DF, er juraen bag et udgangsforbud mere kompleks end som så, og vi har endnu ikke fundet en juridisk gangbar løsning. Men mit mål er, at vi får et forbud, og vi arbejder videre med at undersøge mulighederne,« siger hun. Antallet af gadebørn under 18 år fra udlandet i Danmark er ukendt. Men i folketingssvaret hedder det, at »erfaringen viser, at der er relativt store udsving i antallet af gadeorienterede uledsagede mindreårige, der indrejser i Danmark«. »I perioder kommer der få eller ingen, mens der i andre perioder på kort tid kan komme flere, som ofte alene opholder sig i kort tid i indkvarteringssystemet,« fremgår det. Således kom der ifølge vurderinger mange af disse børn og unge til Danmark fra Sverige i 2017, da svenskerne besluttede sig for, at de fremover skulle bo på sikerede institutioner. Ligeledes fandt flere af dem vej hertil i 2017 fra Berlin, hvor de mødte lokal modstand. Gadebørnene er typisk asylansøgende eller får behandlet afslag på dansk asyl, mens de opholder sig her i landet. »Det primære formål med denne gruppes asylansøgninger er erfaringsmæssigt ikke at opnå asyl, men at kunne benytte sig af indkvarteringssystemet, mens de opholder sig i Danmark,« fremgår det afendnu et folketingssvar. Røde Kors har tidligere over for Berlingske beskrevet, hvordan flere hundrede drenge og mænd siden 2015 har været forbi en særlig afdeling på Center Sandholm for netop børn og unge med gadeorienteret adfærd. På opholdsstedet Ask4US er der otte døgnpladser til de allermest udfordrede af gadebørnene. Lige nu er fire af pladserne besat, to af dem af børn fra Nordafrika, oplyser lederen, Thomas Tholstrup. Han tilføjer, at de alleryngste gadedrenge på Ask4US har været 11-12 år. Udlændingestyrelsen oplyser til Berlingske, at der siden 2015 og frem til april i år blevet brugt omkring 60 millioner kroner på at huse de særligt udforderede gadebørn på Ask4US. Thomas Tholstrups oplevelse er, at så godt som alle drengene fra Nordafrika har et misbrug. Han beskriver dem som »tidligt skadet« med »en håbløs tilværelse«. Måske er de endt på gaden hjemme i Afrika som tre-fem-årige, siden er de begyndt at sniffe og misbruge i det små, og på et tidspunkt har de fundet vej til Europa og et liv med misbrug og kriminalitet. Thomas Tholstrups indtryk er, at nogle af drengene på den ene eller anden måde kommer i kontakt med det københavnske bandemiljø. Hans oplevelse er også, at mange af dem kender hinanden fra gaden lige fra Berlin til Barcelona, og at de holder kontakt med hinanden gennem sociale medier. Han understreger, at han og Ask4US ifølge udlændingelovens paragraf 702 i særlige tilfælde kan tilbageholde drengene, hvis det sker af hensyn til deres ve og vel. »Det har vi gjort,« tilføjer han. Røde Kors bekræfter, at uledsagede børn på otte år fra Nordafrika har opholdt sig på Sandholm. Røde Kors vurderer, at disse børn typisk er kommet til Danmark i selskab med ældre søskende, andre familiemedlemmer eller i grupper. Det, der primært adskiller dem fra de andre uledsagede børn, er deres lave alder. »Røde Kors oplyser, at et stigende antal gadeorienterede uledsagede mindreårige identificeres som menneskehandlede, særligt med henblik på at begå kriminelle handlinger,« fremgår det af et af folketingssvarene. I dag opholder de yngste af gadebørnene sig dog ikke på Center Sandholm, men på Børnecenter Østrup. Ifølge Berlingskes oplysninger er ingen af dem i øjeblikket så unge som otte år.",
        "metadata": {
            "source": "https://www.berlingske.dk/indland/misbrug-og-kriminalitet-gadeboern-paa-ned-til-otte-aar-finder-vej-til",
            "image_url": "https://berlingske.bmcdn.dk/media/cache/resolve/image_x_large/image/114/1148243/22833572-marokkanske-gadebrn-rb-plus-sverige-afstter-milliarder-til-m.jpg",
            "publication_time": "Søndag d. 05. maj 2019, kl. 21.15",
            "author": "Jens Ejsing",
            "related_links": [],
            "attachments": []
        }
    }
}