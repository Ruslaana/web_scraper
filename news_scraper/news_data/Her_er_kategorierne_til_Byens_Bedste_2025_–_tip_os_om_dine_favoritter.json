{
    "version": "1.0",
    "document": {
        "id": 20725,
        "title": "Her er kategorierne til Byens Bedste 2025 – tip os om dine favoritter",
        "content": "Klar! Parat! Start! Byens Bedste 2025 skydes nu i gang, hvor vi afslører årets kategorier. Ind er kommet et hold nye udvalgte, og en række kategorier holder en velfortjent pause. Men vi har brug for dit input – hvem er dine favoritter? Har vi overset din yndlingsperle? Er der hemmelige huler, vi gerne vil være medlem af? Byens Bedste hylder de københavnske steder, folk og institutioner, der sørger for, at København er ekstra eminent. Selve afstemningen og prisuddelingen finder sted senere på året, men vi har brug for din hjælp nu. Berlingskes redaktører i Byens Bedste-juryen ved, hvad der rører sig, men er der en skjult perle, vi endnu ikke har opdaget og prøvet, så tip os lige her, hvor du også kan læse om årets kategorier. Hvem fortjener en nominering? Giv os dit input lige her.  Her kan du indstille dine favoritter, inden Berlingskes Byens Bedste-jury vælger de endelige nominerede. Du kan indstille til og med søndag den 11. maj. Du kan læse om de forskellige kategorier herunder.   Det kræver stadig en velpolstret pengepung at spise ude i København. Så hvem siger nej til et godt spisested, hvor man virkelig får noget for pengene?   Byens madscene står aldrig stille, og de nyeste restauranter sætter barren højt. Vi har spist os igennem det nyeste, men hvad er det bedste?   De findes snart på hvert et gadehjørne, og maden bliver bedre og bedre. Men hvor får man den bedste pakke lige for tiden?   Man kan næsten ikke sige dansk frokost uden at sige smørrebrød. Selvom det er en klassiker, er der altid plads til udvikling, fornyelse og sprøde ideer.   Brød og kager når nye højder i København, og vi står gladelig i kø for det bedste. Men hvor finder man dem, der virkelig kan deres kram?   Kaffe er meget mere end en opkvikker om morgenen. Og hvem taler ikke lidt bedre over en virkelig god kop? Men hvilken kaffebar gør det allerbedst lige nu?   Glem to slatne skiver brød med fyld. Sandwichen har gjort comeback og er igen noget af det mest hippe, du kan spise. Hvor får man den bedste?   Museumsbesøget i dag rummer meget mere end kunsten alene. Det er stemning, atmosfære, café,talks, events og koncerter – kun fantasien sætter grænser. Hvem er bedst lige nu?   Midt i byens larm og tempo findes der steder, hvor pulsen falder, og tankerne får plads. Hvor er der små lommer af ro midt i byens travlhed?   De store byggerier sætter spor i byen og former vores fælles fremtid. Arkitektur er ikke bare nutid – det er noget, vi skal leve med i generationer. Så hvad fungerer bedst, når vi ser på helheden?   Der er oplevelser overalt i bybilledet, men nogle er ekstra særlige. Hvad enten det er på scenen, i gaderne eller til tonerne af livemusik, er der oplevelser, der venter.   Supermarkedet er måske hverdagens mest oversete sted, men det former, hvordan vi spiser og lever. Fra lokale specialiteter til hverdagens basisvarer. Hvor er det bedste?   Vi dater på livet løs i København. Hvad enten du er på første date eller sølvbryllupsdate, skal stedet være det helt rigtige. Er det biffen, vinbaren, en bænk eller et spisested?   København har vokseværk i højderne. Byens tage gemmer på skjulte perler, hvor udsigt og atmosfære går op i en højere enhed. Hvor er den bedste?   Der er altid nogen, der holder fast, når alt andet rykker sig – som insisterer på kvalitet, skønhed og tradition. Berlingske hylder de mennesker og steder, der holder København ægte og gør byen til noget særligt.",
        "metadata": {
            "source": "https://www.berlingske.dk/byens-bedste/her-er-kategorierne-til-byens-bedste-2025-tip-os-om-dine-favoritter",
            "image_url": null,
            "publication_time": "Mandag d. 05. maj 2025, kl. 21.35",
            "author": "Stine Hansen",
            "related_links": [],
            "attachments": []
        }
    }
}