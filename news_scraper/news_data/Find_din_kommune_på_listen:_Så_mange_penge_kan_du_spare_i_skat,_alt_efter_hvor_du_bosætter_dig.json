{
    "version": "1.0",
    "document": {
        "id": 4851,
        "title": "Find din kommune på listen: Så mange penge kan du spare i skat, alt efter hvor du bosætter dig",
        "content": "Der kan stå tusindvis af kroner mere på lønkontoen, hvis du flytter til en anden kommune. Omvendt kan du også få dig noget af et skattesmæk, hvis du pakker flyttebilen. Forskellen på, hvad landets kommuner opkræver i skat, er nemlig til at tage og føle på, og det kan have stor betydning for husholdningsbudgettet. Det viser en ny gennemgang af, hvad de kommunale skattesatser betyder for forskellige familietyper. Med udgangspunkt i tal fra den borgerlig-liberale tænketank CEPOSkan Berlingske fortælle, at skatten på Frederiksberg er steget med 1,77 procentpoint fra 2021 til 2025 og i dag er på 24,57 procent, mens den i samme periode er faldet med 0,30 procentpoint i København til 23,50 procent. Det har stor betydning for, hvad borgerne i de to hovedstadskommuner nu har i lønposen. Tænketanken CEPOS har samtidig udarbejdet en samlet opgørelse over, hvad de kommunale skattesatser i 2025 betyder for borgerne i landets kommuner. De tre familietyper er undersøgt ud fra følgende forudsætninger: Herunder kan du se, hvad de kommunale skattesatser betyder for de forskellige familietyper i landets 98 kommuner. ",
        "metadata": {
            "source": "https://www.berlingske.dk/metropol/find-din-kommune-paa-listen-saa-mange-penge-kan-du-spare-i-skat-alt-efter",
            "image_url": "https://berlingske.bmcdn.dk/media/cache/resolve/image_x_large_vertical/image/190/1904133/24918260-bydelsportrtter-fra-vesterbro-i-forbindelse-med-t.jpg",
            "publication_time": "Mandag d. 31. marts 2025, kl. 11.46",
            "author": "Jonas Stenbæk Christoffersen",
            "related_links": [],
            "attachments": []
        }
    }
}