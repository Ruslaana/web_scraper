{
    "version": "1.0",
    "document": {
        "id": 7921,
        "title": "TDC-konkurrent stemmer for fusion med nordjysk energiselskab",
        "content": "Ni ud af ti stemte for fusionen, der vil kombinere SE's 275.000 andelshavere med Nyfors' 45.000, fremgår det af en pressemeddelelse fra SE. - Vi ser utrolig store muligheder i en fusion mellem Nyfors og SE. Vi står over for et nyt elmarked med helt nye spilleregler, en ny regulering af de danske el-netselskaber og ikke mindst et tv- og bredbåndsmarked i hastig forandring, siger Jens Bahne Jørgensen, bestyrelsesformand for Syd Energi, i en meddelelse.  Han vurderer, at ændringerne i markedet rummer store muligheder for de to selskaber, der vil stå stærkere sammen end hver for sig. Syd Energi ejer blandt andet tv- og bredbåndsforretningen Stofa, som er storkonkurrent til TDC. - For os at se er det klare svar for at imødekomme denne udvikling at styrke vores effektivitet og konkurrencekraft gennem stordrift og skala samt at øge vores evne til at kunne investere i den strategiske udvikling, siger Jens Bahne Jørgensen. Tidligere har repræsentantskabet i Nyfors stemt for fusionen mellem de to selskaber. Den opbakning skal følges op ved et ekstraordinært møde 21. december. ",
        "metadata": {
            "source": "https://www.berlingske.dk/virksomheder/tdc-konkurrent-stemmer-for-fusion-med-nordjysk-energiselskab",
            "image_url": "https://berlingske.bmcdn.dk/media/cache/resolve/image_x_large/image/6/64274/11496992-tdc.jpg",
            "publication_time": "Fredag d. 27. november 2015, kl. 09.19",
            "author": null,
            "related_links": [],
            "attachments": []
        }
    }
}