{
    "version": "1.0",
    "document": {
        "id": 8815,
        "title": "Kendte erhvervsmænd skyder penge i tatoveringer sammen med Agger",
        "content": "Rigmændene Lars Tvede og Peter Warnøes nye venturekapitalfond, Nordic Eye, sætter sig på lige under 10 procent af aktierne i Tattoodoo. Det skriverBørsen. Udover de to herrer Tvede og Warnøe tæller folkene bag Tattoodoo blandt andre fodboldspilleren Daniel Agger, Hummel-milliardæren Christian Stadil og CEO for AOL, Jimmy Maymann. Nordic Eye planlægger at investere op til 1 milliard i vækstvirksomheder inden 2020. Det nyeste skud på stammen er altså digitale tatoveringer, men Nordic Eyehar også skudt penge iinternetmaster i Afrika, IT-sikkerhed og siden Jellynote, der kan lære folk at spille et instrument online.  Tattoodoo er verdens største tatoveringssite og blev stiftet af de to danske iværksættere Johan Plenge og Mik Thobo-Carlsen i 2013. På Facebook har platformen 17 mio. følgere, der samles om passionen for nåle og permanent blæk. Sidste års regnskab lød på et underskud på 11 millioner, men det mener Tvede skyldes, at virksomheden lige nu satser på at vokse kraftigt.  »Tattoodoo har nogle meget skalérbare forretningsmuigheder. Ikke alle er bevist endnu, men man kan se, hvordan det kan blive meget profitabelt,« sigerLars Tvede til Børsen.",
        "metadata": {
            "source": "https://www.berlingske.dk/virksomheder/kendte-erhvervsmaend-skyder-penge-i-tatoveringer-sammen-med-agger",
            "image_url": "https://berlingske.bmcdn.dk/media/cache/resolve/image_x_large/image/8/81702/16409130-agger.jpg",
            "publication_time": "Mandag d. 20. februar 2017, kl. 08.29",
            "author": "Astrid Helmer Mørck",
            "related_links": [],
            "attachments": []
        }
    }
}