{
    "version": "1.0",
    "document": {
        "id": 22397,
        "title": "Demokraterne kæmpede med næb og klør for at holde ham væk – men i nat fik Donald Trump sin kandidat på plads i Det Hvide Hus",
        "content": "Demokraterne i Senatet vidste utvivlsomt godt, at nederlaget var givet på forhånd. At det republikanske flertal i sidste ende nok skulle bekræfte Russell Vought som ny budgetdirektør i Det Hvide Hus. Men de opgav ikke uden kamp. Med alle lovmæssigemidler forsøgte de demokratiske senatorer at forsinke den afstemning, som skulle bekræfte Vought. Fra onsdag aften til torsdag morgen gik de skiftevis på talerstolen i Senatet og argumenterede imod ham. »Vi kommer til at tale hele natten,« erklærede lederen af det demokratiske mindretal i Senatet, Chuck Schumer, ifølge avisenThe New York Times. »Vi vil have, at amerikanerne hver eneste time – uanset om det er klokken 20.00 eller klokken 03.00 – hører, hvor dårlig Russell Vought er, og hvilken fare han udgør for deres dagligdag.« Budskabet kom de ud med. Men det ændrede ikke på udfaldet. Natten til fredag dansk tid blev Russell Vought med stemmerne 53-47 bekræftet som ny budgetdirektør i Donald Trumps hvide hus. En stilling, han også havde i Trumps første embedsperiode. Og dermed kommer manden, som den amerikanske journalist og forfatter Damon Linker har kaldt den»formentlig vigtigste person«for Donald Trumps anden periode som præsident, atter til at spille en rolle i toppen af amerikansk politik. Det har Russell Vought i princippet også gjort i tiden mellem de to Trump-perioder. Lederen af det demokratiske mindretal i Senatet, Chuck Schumer, indtog sammen med flere af sine partifæller talerstolen i Senatet for at advare mod Russell Vought.Fold sammenLæs mereFoto: Anna Moneymaker/AFP/Ritzau Scanpix. Den 48-årige Vought er en af nøglepersonerne bag det ideologiske kampskrift Project 2025, somi den grad blev omtalti forbindelse med den amerikanske valgkamp. Project 2025 er den konservative tænketank Heritage Foundations bud på, hvad en republikansk præsidents politik bør være efter valget, og det blev i løbet af valgkampen stemplet som »autokratisk« og »ekstremt« af kritikere. Kernen i Project 2025 er, at de ønsker at fyre tusindvis af offentlige embedsmænd. De skal erstattes af nye medarbejdere, der vil være loyale over for en republikansk præsident. Pådets hjemmesideer formålet beskrevet således: »En historisk bevægelse, der vil fjerne Deep State og returnere regeringen til folket.« »Det er ikke nok for den konservative lejr at vinde valg. Hvis vi skal redde landet fra den radikale venstrefløjs greb, har vi brug for både en styrende dagsorden og de rigtige mennesker på plads, klar til at gennemføre denne dagsorden på dag ét af den næste konservative administration,« lyder det et andet sted. Projektet har en887 siders lang håndbogmed politiske forslag og ideer til, hvordan en konservativ præsidents greb om magten i USA kan strammes. Forslagene tæller at bygge en mur ved grænsen til Mexico, mindske det offentlige forbrug og forbyde biologiskfødte mænd at konkurrere i kvindesport. Tiltag, som Donald Trump i sine første dage i sin anden embedsperiode allerede har været i fuld gang med at implementere. Donald Trump lytter, mens Russell Vought i forbindelse med underskrivelsen af et dekret i 2019.Fold sammenLæs mereFoto: Brendan Smialowski/AFP/Ritzau Scanpix.",
        "metadata": {
            "source": "https://www.berlingske.dk/internationalt/demokraterne-kaempede-med-naeb-og-kloer-for-at-holde-ham-vaek-men-i",
            "image_url": "https://berlingske.bmcdn.dk/media/cache/resolve/image_x_large/image/188/1887796/24886961-russell-vought-blev-natten-til-fredag-taget-i-ed-i.jpg",
            "publication_time": "Fredag d. 07. februar 2025, kl. 14.14",
            "author": "Thomas Søgaard Rohde",
            "related_links": [],
            "attachments": []
        }
    }
}