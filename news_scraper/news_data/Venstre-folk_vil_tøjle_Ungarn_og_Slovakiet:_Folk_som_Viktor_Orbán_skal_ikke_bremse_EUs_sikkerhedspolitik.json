{
    "version": "1.0",
    "document": {
        "id": 20793,
        "title": "Venstre-folk vil tøjle Ungarn og Slovakiet: Folk som Viktor Orbán skal ikke bremse EUs sikkerhedspolitik",
        "content": "Vi står i den mest højspændte geopolitiske verden siden Anden Verdenskrig. Det er vigtigt, at Europa står sammen og står på egne ben. I for mange årtier har europæerne lænet sig op ad USA som en sikkerhedsgaranti. Det går tydeligvis ikke længere med Ruslands fortsatte krig på grænsen til Europa, kritisk infrastruktur som udsættes for angreb både på havbunden og på land, og senest har præsident Trump anvendt sin magt til at true rigsfællesskabet, Danmark og Europa med straftold. Sammenholdet i Europa skal styrkes og fastholdes. Et sammenhold, der udfordres internt i Europa, hvor kræfter i flere lande trækker i modsat retning og kompromitterer frihedsrettigheder. Vi ser det tydeligt i særligt syv EU-lande, hvor meget yderliggående højrefløjspartier vinder frem, for eksempel i Tyskland med AfD, og i Italien, Østrig, Finland, Ungarn, Slovakiet og Holland erhårde højrepartier en del af regeringen. For nylig stoppede Slovakiets nyvalgte premierminister den militære støtte til Ukraine. »Det er essentielt, at Europa står sammen. Ikke kun for Europas egen sikkerhed,« skriver Morten Løkkegaard og Katarina Ammitzbøll.Fold sammenLæs mereFoto: Søren Bidstrup. De små sprækker udnyttede den amerikanske vicepræsident J.D. Vance ved sikkerhedskonferencen i München 14. januar. Her sagde han til de tilhørendes overraskelse, at den største trussel for EU ikke er Putin, men truslen er intern. Det er ikke blot provokerende, men skræmmende, at demokratierne i Europa italesættes som en latent trussel. Det må vi for alt i verden vise ikke er sandt. Hvad er alternativet? Diktatorer, autoritære og korrupte regimer? Det er essentielt, at Europa står sammen. Ikke kun for Europas egen sikkerhed. Europas sammenhold er en forudsætning for Ukraines sikkerhed, sagde Ukraines præsident Volodymyr Zelenskyj som optakt til sikkerhedskonferencen i sidste uge. I Venstre kan vi ikke være mere enige. »I dag, hvor afgørelser træffes med enstemmighed, er der flere eksempler på, at enkelte stater får en stærk forhandlingsposition og en slags vetoret,« skriver Katarina Ammitzbøll og Morten Løkkegaard.Fold sammenLæs mereFoto: Niels Christian Vilmann/Ritzau Scanpix. Der vil være bedre muligheder for at styrke det politiske sammenhold og demokratiske værdier, hvis afstemningsprocedurerne i EU blev ændret fra 100 procent enstemmighed til flertalsafgørelser inden for udenrigs- og sikkerhedspolitik. I dag, hvor afgørelser træffes med enstemmighed, er der flere eksempler på, at enkelte stater får en stærk forhandlingsposition og en slags vetoret. For eksempel stemte Ungarn nej til sanktioner mod Rusland, hvilket betød, at etablering af sanktioner blev forhalet. Ungarner den tredjestørste modtager af EU-midler og rangerer som nr. 82 på listen over verdens mest korrupte lande. Kan det være meningen, at Victor Orbán skal have vetoret i EUs udenrigs- og sikkerhedspolitik? Under valgkampen i forbindelse med folkeafstemningen om at fjerne EU-forsvarsforbeholdet i 2022, blev afstemningsprocedurerne også et emne. Der var en overhængende frygt blandt flere borgere og politikere, at Danmark ville miste suverænitet, hvis man gik over til flertalsafgørelser. Tænk, hvis nogle lande ville overtrumfe danske interesser. Men der er allerede kvalificerede flertalsafgørelser indenfor 55 områder ifølge Lissabon-traktaten, blandt andet for politisamarbejdet. Det er ikke en tung proces at ændre. Det gøres ved en såkaldt »passerelle«, som er en lettere revision af traktaten. Det forudsætter enstemmighed i Det Europæiske Råd og godkendelse af Europa-Parlamentet. Så det er dog nemmere sagt end gjort. Antallet af frie og liberale demokratier er desværre for nedadgående på globalt plan, og derfor skal vi ikke bremses af egenrådige enkeltstater med tætte forbindelser til krigsnationer og diktatorer. Vi har tillid til, at Danmarks regering og danske EU-parlamentarikere, understøttet af et dygtigt diplomati, kan samle tilstrækkelig mange ligesindede lande i kampen mod Ruslands krig i Ukraine og stå fast, men samtidig bevare en stærk transatlantisk relation. Katarina Ammitzbøll er fhv. MF og i dag medlem af Venstre, og Morten Løkkegaard er medlem af Europa-Parlamentet for Venstre ",
        "metadata": {
            "source": "https://www.berlingske.dk/synspunkter/venstre-folk-vil-toejle-ungarn-og-slovakiet-folk-som-viktor-orban-skal",
            "image_url": "https://berlingske.bmcdn.dk/media/cache/resolve/image_x_large_vertical/image/189/1891491/24894121-vi-skal-ikke-bremses-af-egenrdige-enkeltstater-me.jpg",
            "publication_time": "Torsdag d. 20. februar 2025, kl. 19.11",
            "author": null,
            "related_links": [],
            "attachments": []
        }
    }
}