{
    "version": "1.0",
    "document": {
        "id": 18100,
        "title": "92-årige Niels Barfoed: »Det går ikke, at sveden pibler frem hver eneste gang, der står: »Har du glemt dit password? Vil du have et nyt?«",
        "content": "Niels Barfoed er vild med Connor Roy. »Ham den lange« fra den populære HBO-serie »Succession«, som Barfoedstreameret par afsnit af nogle gange om ugen. »Måske er der i enhver rig familie sådan et langt skvadderhoved, et ordentligt skur, som er lidt dummere end de andre,« smågriner Niels Barfoed, så hans blik med de venlige øjne slår smut og giver et strejf af en mand, der engang var ung. Sprælsk og ung. Niels Barfoed var 14 år og ved nøjagtig, hvor han var, og hvem han var sammen med, den dag englænderne ankom i deres tunge, tæt besatte mandskabsvogne. »Vi var henrykte og bange på samme tid,« husker han i dag.Fold sammenLæs mereFoto: Mathias Svold. Det er, som om journalisten og forfatteren Niels Barfoed stadig er ung. En meget ung 92-årig, der på en solrig sommerdag i 2023 forholder sig til alt fra Putins krig,ai-robotter og kunstig intelligens, aldring og døden til den bog, han er udkommet med for nylig: »Først nu« – med undertitlen »Livstykker«. 28 tekster i form af essay, erindringer, gadebetragtninger og drømme om alt fra motorcykler med sidevogn, blommer på en tallerken og en våbenhandel på Gammel Strand til en ordveksling med Europa-Kommissionsformand Ursula von der Leyen. Anmelderne har været begejstrede. På det lille, mørke mahogniskrivebord, som Niels Barfoed har placeret sig bag ikke så langt fra vinduet i ejendommen fra 1755, knejser en MacBook Pro 13. Stolt med rank ryg og klappen åben, så ingen kan være i tvivl om, at den lille, florlette og topdesignede bærbare har tilegnet sig stuens dronningeplads. En position, hvor den helt naturlig får sin ejers fulde opmærksomhed i adskillige timer ad gangen. »Jeg navigerer udmærket rundt i instrumenterne, men i min alder dog med en vis form for træg tillærthed,« siger Barfod. »Det går ikke, at sveden pibler frem hver eneste gang, der står: ‘Har du glemt dit password? Vil du have et nyt?’« En tegnebog ejer Barfoed ikke længere. Eller rettere, han bruger den ikke, for når han kan betale med kort via sin iPhone, hvorfor i Himlens navn så sidde og rode rundt i en pung med mønter og sedler, når han skal betale taxachaufføren? Eller for sin kaffe ovre på stamcafeen? Eller ved kassen i supermarkedet?Eller hvis der skal gives et beløbtil en fødselsdagsgave til én i familien? Det klares via MobilePay. »I dag er det bare bliiing og vupti, så er den klaret!,« konstaterer Niels Barfoed. »What’s not to like?« Efterhånden manøvrerer han også nogenlunde rutineret rundt i diverse streamingtjenester. Så kan han se endnu et afsnit med den tossede og stenrige familien Roy i »Succesion«, lige præcis når det passer ham. Og ikke kun via flow-tv på et bestemt tidspunkt i løbet af ugen. Men samtidig er Niels Barfoed kritisk over for digitaliseringen af et samfund. »Det, vi kalder fremskridtet, er summen af alle opfindelsers positive sider,« mener han. »Radioen, fjernsynet, telefonen,you name it. Mine forældre gjorde store og til dels skeptiske øjne, men de tog det til sig. Men med hele digitaliseringen og dens omstillinger, som for alvor tog fart fra årtusindskiftet, og nu ai-robotterne, er der tale om nogetheltandet. Her er der tale om fremskridt med dybe skygger. Og med truende konsekvenser.« Ifølge Niels Barfoed bliver vores tilværelse allerede styret i en grad, vi ikke kender. »Vi er selv ved at være robotter, som techgiganterne ønsker det. Vi er med andre ord på Herrens mark. For det, der har ramt os, er nogle systemer, som går direkte ind i selve kernen af vores liv. Allerede i dag er vi ofre for en kolossal stor maskine, som kører forbi, samler os op og putter os ind i tandhjulene. Dér kan vi så ligge og rotere og bilde os ind, at vi lever livet – og om lidt skal vi til Mallorca.« Niels Barfoed fotograferet i sit hjem ved Nyhavn.Fold sammenLæs mereFoto: Mathias Svold. Dengang Niels Barfoed var dreng, var et kodeord udelukkende noget, han brugte, når han skulle mødes hemmeligt med de andre drenge ude i Dyrehaven: »Så bankede man to stykker træ mod hinanden,« forklarer han og gør sin stemme lidt dybere: »Her kommer Sorte Hånd,« sagde man og fik straks adgang, hvis ens kodeord var korrekt. Ellers blev man fanget. Det var Dyrehaven. Nu vader vi rundt i en jungle af passwords fra morgen til aften.« Når man som Niels Barfoed er født i 1931, samme år som statsminister Thorvald Stauning kløede sig bekymret i skægget, da krisen og den økonomiske depression ramte Danmark, mens Adolf Hitler spændte skråremmen og gjorde sig klar til sit nye rige, er det ikke så lidt af en udvikling, man har været vidne til og en del af. Niels Barfoed var 14 år og ved nøjagtig, hvor han var –  Vester Voldgade, hvor familien boede – og hvem han var sammen med, den dag englænderne ankom i deres tunge, tæt besatte pansrede mandskabsvogne. Rumlende op ad gaden for at befri Niels, hans to brødre og resten af Danmark, mens de fyrede salver op i luften – for sjov eller for en sikkerheds skyld. »Det vidste vi ikke. Derfor var vi henrykte og bange på samme tid,« husker han i dag. Næsten 80 år senere kan han have det lidt på samme måde med digitaliseringen og den kunstige intelligens. Henrykt over alt det, han er i stand til med teknologien, men også bange. For fremtiden og de konsekvenser, han mener, det kan have. »Vi bliver kørt rundt i manegen, og i de kommende år medkunstig intelligens bliver det kun værre. Vi er på vej til at blive lemminger i færd med at lystre programmeringen, som vil – hvad? Kaste os ud over skrænten?« spørger han. »I virkeligheden går digitaliseringen ikke mindst ud på, at velfærdsstaten, som oprindeligt var indrettet til at tage ansvaret for din og min velfærd, nu i stedet sætter borgeren til at gøre kontorarbejdet. Det er dig, der skal betjene et uoverskueligt, anstrengende digitalt instrument for staten, ellers kan du ikke opnå ditten og dutten og datten.« Ifølge Niels Barfoed er det en meget storbelastning for især mange ældre mennesker. »De må til sidst sige: 'Det bliver uden os'. Men i den moderne verden kan du jo kun få en begrænset livsudfoldelse, hvis ikke du behersker den nye teknologi og de mest elementære funktioner på en pc eller en telefon. Kan du ikke det, kan du gå din vej. Du føler dig sejlet agterud. Medmindre du selvfølgelig har nogle venligsindede børnebørn eller deres fætre og kusiner, som kan hjælpe dig med at klare ærterne – hvis de har tid.« Barfoed rejser en kritik af, at de ældste generationer ikke er blevet inddraget i den digitale udvikling. »Der er aldrig nogen, der grundigt og tydeligt har fortalt os, hvad det hele egentlig går ud på,« siger han. »Vi forstår heller ikke sproget:Algoritmer, platforme, chat– jamen, hvad skal jeg stille op med det? Vi er uhjælpeligt anbragt i et spindelvæv af snubletråde, som har spredt sig ud over hele vores tilværelse. Og vi er efterhånden derhenne, hvor der ikke er nogen vej tilbage.« Selvom Niels Barfoed klarer meget selv, har han en fast sekretærhjælp, som indimellem kommer og samarbejder med ham om forskellige digitale udfordringer, som han siger. »Vores kommunikation med både offentlige og private instanser er ét langtbump on the road.Den tid, min sekretær og jeg spilder på at ende i den ene blindgyde efter den anden, fordi vi lydigt prøver at manøvrere som borgere og kunder, er grotesk. Det tagersålang tid.« »Det pudsige er, at der masser af ting i ens dagligliv, som bliver begrænset af nogle skavanker og af nogle shortcomings, man ikke havde forudset. Der er også angsten og bekymringen for at falde, og den er alvorlig.«Fold sammenLæs mereFoto: Mathias Svold. Og tid er, hvad han gerne vil bruge på at skrive endnu en bog. En bog, som kræver en rejse til Berlin. Han må nok bede sin yngste datter om at tage med, siger han, for han rejser ikke længere alene. I Berlin skal Niels Barfoed mødes med gamle dissidenter fra Østberlin, ofre for det hemmelige politi under den kolde krig, som nu oplever en ny varm krig i Europa. Ideerne kommer til ham. Som med ønsket om at optage sine sidste interview i Berlin. »Man har jo udviklet et bestemt modtagerapparat, som står ‘åbent’ 24 timer i døgnet. Og hvor man siger: Hov, for resten, man kunne jo også tage dét og dét op …« Han mærker alderen. Selvfølgelig. Og kalder det for irriterende, når ting i dagligdagen begynder at slå knuder. Det er også muligt, at han indimellem er blevet lidt mere glemsom. At verden og omgivelserne sommetider kan forekomme mere diffuse. At skavankerne kan føles som en barriere for udfoldelsen i hverdagen. Men han har stadig sine ord. Titlen på Niels Barfoeds seneste bog »Først nu« er ifølge forfatteren selv en måde at sige, at aldring ikke kun er, at årene hober sig op. At man får endnu en dag, og endnu en dag, og endnu en dag til sin egen undren.Fold sammenLæs mereFoto: Mathias Svold. »Man bliver begrænset af nogle skavanker og af nogleshortcomings, man ikke havde forudset. Der er også bekymringen for at falde, og den er alvorlig. Men noget virkelig velgørende, jeg samtidig har opdaget, er, at når jeg skal formulere et eller andet på skrift, hvad enten det er noget litterært eller noget journalistisk, så er jeg ikke plaget af begrænsninger,« forklarer han. »Så intet under, at jeg prøver at holde skruen i vandet. Derfor bliver dette med at kunne være optimal, når jeg skriver, en fest for mig. Det er ligesom i metroen, hvor man holder i et håndtag for ikke at falde, når vognen svinger. Ordene er min krog, mit håndtag, der holder mig oprejst, og dem gælder det om ikke at slippe.« Niels Barfoed erkender, at døden er et nærliggende tema i hans alder. »Ikke at jeg sætter mig ned og skruer på tindingen og siger: Så, nu skal vi tænke på døden på en interessant og begavet måde. Det er ikke sådan, det foregår. Men døden kan spøge, pludselig. Den går sine egne veje. Den kan ligge i luften. Hvor som helst og når som helst. Men har den for resten ikke altid kunnet det – selv da man var 18?« Det er, når Niels Barfoed sidder med et oldebarn eller med en gammel veninde, at han kan glemme tankerne om døden. »Eller når jeg er over alle bjerge i en andens automobil, op og ned ad nogle bakker, eller jeg befinder mig på en klirrende god restaurant, så er tankerne om døden der jo ikke,« konstaterer han. »Det er mere, når klokken er kvart i fire om morgenen, og man vågner og spørger: ‘Hallo! Hvor er jeg? Hvem er jeg? Er jeg død eller levende? Nåh. jeg er mig, og jeg er hjemme.’ Og en due ude i gården begynder at snakke med.« Det er derfor, Niels Barfoed sørger for at holde sig beskæftiget med verdens gang, som han kalder det. »Med livet i havnen eller på volden, med alt det der foregår, men også med mennesker, jeg løber ind i, og som tit har så meget interessant at fortælle og så meget, de vil vide. Gadehjørner er oaser, tålmodige steder, hvor mange gode ting er begyndt.« Men noget af det vigtigste for ham er godt selskab. »Det er den luksus, enhver kan tillade sig i en verden, hvor overlevelse og krig ikke hærger tilværelsen, men hvor den frihed, vi har opnået og fået lov til at beholde, skal bruges. Det er det mindste, man kan gøre.« FAKTASommerserie: Når alder - næsten - bare er et talMød fire danskere, som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75, og journalist og forfatter Niels Barfoed, 92.FOLD UD Mød fire danskere, som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75, og journalist og forfatter Niels Barfoed, 92. FAKTAOm Niels BarfoedFødt 29. april 1931Student fra Vestre Borgerdyd Gymnasium i 1949.Har studeret litteraturhistorie og blev færdig som mag.art. i 1956.Blev i 1978 dr.phil. med en afhandling om Don Juan i dansk guldalder.Siden digtsamlingen »Den tøvende dag«, som Barfoed skrev i 1957, er det blevet til omkring 30 værker i de fleste genrer fra noveller, debatbøger, erindringer og biografier til de hundredvis af artikler om bøger, han har anmeldt som kritiker ved mindst fem aviser.FOLD UD          ",
        "metadata": {
            "source": "https://www.berlingske.dk/eksistens/92-aarige-niels-barfoed-det-gaar-ikke-at-sveden-pibler-frem-hver-eneste",
            "image_url": "https://berlingske.bmcdn.dk/media/cache/resolve/image_x_large/image/169/1692806/24470038-.jpg",
            "publication_time": "Lørdag d. 08. juli 2023, kl. 18.41",
            "author": "Anne Funch",
            "related_links": [],
            "attachments": []
        }
    }
}