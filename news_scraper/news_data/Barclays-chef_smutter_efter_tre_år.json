{
    "version": "1.0",
    "document": {
        "id": 13912,
        "title": "Barclays-chef smutter efter tre år",
        "content": "Banken leder efter en afløser, men i mellemtiden vil bestyrelsesformand John McFarlane overtage roret som kombineret formand og administrerende direktør. Det fortæller banken overraskende onsdag morgen. Mens der ikke skal ændres ved bankens strategi, er der behov for en ny ledelse for at sætte skub i Barclays' udvikling, siger næstformand Sir Michael Rake i en meddelelse fra banken.  - Uanset Antonys væsentlige bidrag stod det klart for os alle (i bestyrelsen, red.), at der var behov for et nyt sæt færdigheder for den kommende periode, siger Sir Michael Rake. John McFarlane har kun været en del af Barclays-bestyrelsen siden januar 2015 og blev formand i april. Han har også formandskabet i Firstgroup, men vil opsige den stilling for at hellige sig bankarbejdet.   ",
        "metadata": {
            "source": "https://www.berlingske.dk/virksomheder/barclays-chef-smutter-efter-tre-aar",
            "image_url": "https://berlingske.bmcdn.dk/media/cache/resolve/image_x_large/image/32/326080/9603269-britain-banking-business-recapitalisation-earnings-barclays-file.jpg",
            "publication_time": "Onsdag d. 08. juli 2015, kl. 09.43",
            "author": null,
            "related_links": [],
            "attachments": []
        }
    }
}