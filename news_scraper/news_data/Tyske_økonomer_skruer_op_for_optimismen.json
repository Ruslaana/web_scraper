{
    "version": "1.0",
    "document": {
        "id": 14236,
        "title": "Tyske økonomer skruer op for optimismen",
        "content": "Det viser offentliggørelsen af det såkaldte Zew-indeks, hvor forventningsindekset for april steg til 11,2 fra 4,3 måneden før. Økonomerne havde ifølge estimater indsamlet afBloomberg Newsventet en stigning til 8,0. Den del af Zew-indekset, som afspejler vurderingen af den nuværende økonomiske situation, faldt imidlertid til 47,7 fra 50,7. Konsensus var ifølge Bloomberg News ellers en marginal stigning til 50,8.  - Den gode nyhed er, at forventningsindekset, der har ligget underdrejet på det seneste, nu ser ud til at stabilisere sig, ligesom det kan konstateres, at det aktuelle klima ligger markant over det historiske gennemsnit og dermed indikerer, at der fortsat er tale om et fornuftigt erhvervsklima i den vigtige tyske økonomi, lyder vurderingen fra Helge Pedersen, cheføkonom i Nordea, i en kommentar.  - Det underbygger tiltroen til, at Tyskland kan fungere som trækkraft for andre europæiske lande i en svær tid, fortsætter han, men pointerer dog, at ZEW-indikatoren ofte viser store udsving måned for måned. Zew-tillidsindikatoren er udarbejdet af Zentrum für Europäische Wirtschaftsforschung (Zew) og afspejler vurderingen af Tysklands økonomiske situation blandt institutionelle investorer og økonomer.",
        "metadata": {
            "source": "https://www.berlingske.dk/oekonomi/tyske-oekonomer-skruer-op-for-optimismen",
            "image_url": "https://berlingske.bmcdn.dk/media/cache/resolve/image_x_large/image/23/235639/13036873-markets-europe-stocks.jpg",
            "publication_time": "Tirsdag d. 19. april 2016, kl. 13.42",
            "author": null,
            "related_links": [],
            "attachments": []
        }
    }
}