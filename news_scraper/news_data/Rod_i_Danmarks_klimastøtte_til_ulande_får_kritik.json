{
    "version": "1.0",
    "document": {
        "id": 4649,
        "title": "Rod i Danmarks klimastøtte til ulande får kritik",
        "content": "Der er store problemer og fejl i registreringen af den økonomiske støtte, Danmark giver til at hjælpe ulande med at reducere CO2-udslip og tilpasse sig klimaforandringerne. Det viser en rapport finansieret af ulandsorganisationerne Folkekirkens Nødhjælp, Care Danmark og Oxfam Ibis, oplyser de i en pressemeddelelse. Organisationerne finder det stærkt kritisabelt, at Danmark blandt andet tæller støtten dobbelt, så den både regnes som klimastøtte og ulandsbistand.  Ifølge rapporten er der ikke tale om bevidst snyd. Men der er brug for, at reglerne laves om, mener ulandsorganisationerne. »Dansk klimastøtte er udsat for talgymnastik og røgslør,« udtaler Folkekirkens Nødhjælps klimarådgiver, Mattias Söderberg, i pressemeddelelsen om rapporten. »Det er menneskers fremtid og overlevelse, det handler om.« »Derfor er det ikke i orden, at Danmark, når der er topmøder, lover at hjælpe og derefter ender med - formentlig ufrivilligt - at snyde på vægten på grund af et uigennemskueligt og knudret system.« ",
        "metadata": {
            "source": "https://www.berlingske.dk/politik/rod-i-danmarks-klimastoette-til-ulande-faar-kritik",
            "image_url": "https://berlingske.bmcdn.dk/media/cache/resolve/image_x_large/image/3/31197/17276008-eus-kvotesystem-str-i-vejen-for-klimaml-co2-udslip-china-.jpg",
            "publication_time": "Onsdag d. 17. maj 2017, kl. 08.50",
            "author": null,
            "related_links": [],
            "attachments": []
        }
    }
}