{
    "version": "1.0",
    "document": {
        "id": 5943,
        "title": "»Cordua & Steno«: General Clemmesen: Det har vi lært af den russiske hær",
        "content": "Dansk Folkeparti vil nedsætte en skattekommission, der skal fremlægge forslag til et mere simpelt skattesystem. Systemet er i dag så kompliceret, at danskere ikke kan gennemskue deres egen skat, mener DFs skatteordfører, Dennis Flydtkjær, der nu stiller et beslutningsforslag i Folketinget. Hvad siger regeringspartiets skatteordfører, Troels Ravn, til det? Det er klokken 10.05 i Cordua & Steno på Berlingske, og programmet kan høres live viaBerlingskeellerFacebook. Så skal vi omkring ugen i dansk politik, hvor regeringen har præsenteret et nyt udspil til en sundhedsreform med en række forebyggende forslag, der i fremtiden blandt andet skal kriminalisere unges køb af alkohol og tobak. Naturligvis skal vi også finde en modtager af Ugens Fidusbamse. Onsdag vedtog Folketinget en særlov, der tillader ukrainske flygtninge atbypassedet sædvanlige system med menneskeopbevaring i flygtningecentre, mens deres sag behandles. Hvorfor denne forskelsbehandling? Debat med udlændingeordførerne Kathrine Olldag fra De Radikale og Socialdemokratiets Rasmus Stoklund. Lyt til afsnittet her:  I sidste uge skulle vi tale med Venstres Jens Kristian Lütken om Ukraines nabo, Moldova, som har nogle af de samme problemer med Rusland. Det lykkedes ikke, og i mellemtiden er han blevet ny borgmester i København. Nu prøver vi igen. Vi får en vurdering af den politiske situation i Moldova af Lütken, der har kontakter i landet og har besøgt det flere gange. Næsten alle militære analytikere regnede det for udelukket, at den ukrainske hær kunne holde stand over for den russiske overmagt. Det har styrkerne nu gjort i tre uger. Hvorfor? Måske er forklaringen den russiske hærs inkompetence? Og hvad betyder dette for NATO i fremtidens vurderinger? Vi får et bud fra brigadegeneral Michael H. Clemmesen, der som aktiv pensionist har fulgt krigens gang. Søren Pind har sammen med ligesindede stiftet Den Danske Ukraine-Komité, der skal samle penge ind til Ukraines hær og dets behov for krudt og kugler. Hvorfor har han taget dette initiativ? Både FE-chef Lars Findsen og tidligere forsvarsminister Claus Hjort er sigtet efter straffelovens paragraf 109, der omhandler, dem »som røber eller videregiver meddelelse om statens hemmelige underhandlinger, rådslagninger eller beslutninger i sager, hvorpå statens sikkerhed eller rettigheder i forhold til fremmede stater beror«. Sagerne er mørkelagte, men hvorfor reagerer det omliggende samfund så apatisk, spørger debattør og jurist Anne Sofie Allarp. Lyt til afsnittet her:  Følg Cordua & Steno på mobil24syvAppleSpotifyAndroid ",
        "metadata": {
            "source": "https://www.berlingske.dk/cordua-steno/cordua-steno-general-clemmesen-det-har-vi-laert-af-den-russiske-haer",
            "image_url": "https://berlingske.bmcdn.dk/media/cache/resolve/image_x_large_vertical/image/152/1528121/24038662-.jpg",
            "publication_time": "Torsdag d. 17. marts 2022, kl. 09.00",
            "author": null,
            "related_links": [],
            "attachments": []
        }
    }
}