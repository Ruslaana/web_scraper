{
    "version": "1.0",
    "document": {
        "id": 21537,
        "title": "Andrew Tate er anklaget for at holde kvinder som »sexslaver«. Alligevel blev Brianna Stern »fortryllet«. Nu går alle til angreb – på hende",
        "content": "Hvis alle ved, at en mand tidligere har slået kvinder, skal man så holde sig væk? Og når han slår dig, er det så din egen skyld? De spørgsmål rejste sig, efter den amerikanske model Brianna Stern stillede sig frem og fortalte, hvordan hun »frygtede for sit liv«, da hun i ti måneder var kæreste med den kontroversielle influencer Andrew Tate, der er anklaget for voldtægt og sex-trafficking. »Jeg var bange for, at jeg skulle dø,« fortalte Brianna Stern i et interview medNBC News. I slutningen af marts valgte Stern tillige at sagsøge Andrew Tate, efter han begik et seksuelt overgreb og tog kvælertag på hende i et hotelværelse i Beverly Hills. Hun delte også en række billeder og beskeder på X, der viser, hvordan Andrew Tate udøvede fysisk og psykisk vold mod hende. »Jeg elsker virkelig at slå dig. Det er rigtig godt for mig. Og dig,« viser et screenshot fra en korrespondance mellem Tate og Stern. Men efter 29-årige Brianna Stern offentligt stillede sig frem og fortalte om sine oplevelser med influenceren, blev hun straks angrebet. For burde hun ikke selv have vidst, hvad hun gik ind til?  A post shared by Bri (@thebristern) »Jeg er ked af, at det her er sket for dig … men hvad havde du regnet med?« lyder det i en kommentar på X. »Yes, min ven, men hvis du allerede vidste, hvor giftig Andrew var, hvorfor valgte du så at indgå i et forhold med ham,« skriver en på Instagram. »Vi tror ikke på dig,« skriver en anden på X. Nu fortæller Brianna Stern i et større interview medThe Times, hvordan hun »blev fortryllet« af Andrew Tate, selvom alle alarmklokker burde have ringet. En fortryllelse, der langsomt blev til mareridt. Brianna Stern mødte Andrew Tate i juni 2024, da hun sammen med en række modeller blev inviteret til Rumænien for at deltage i fotoshoots for en kryptovaluta, som Tate stod bag. Tate skulle have håndplukket Stern til opgaven. Og på en tre timer lang biltur talte parret om »alt«. Inden for få timer kaldte Tate hende for »sin kæreste«. Andrew Tate og Brianna Stern var sammen i ti måneder. I den tid boede de mest hver for sig, da han var i Rumænien og hun i USA.Fold sammenLæs mereFoto: Akgs/Backgrid/Ritzau Scanpix. »Han spurgte ikke om lov. Han sagde: 'Du er min pige nu, vi er sammen, vi skal være sammen for evigt',« fortæller Stern til The Times. Tate lovede hende økonomisk sikkerhed, og at hun aldrig behøvede at arbejde en dag mere i sit liv. »Han var ulig nogen, jeg nogensinde havde mødt,« siger Brianna Stern. Overraskende nok vidste Brianna Stern ikke, hvem Andrew Tate var, inden hun mødte ham. »Folk har ofte spurgte mig: 'Hvordan kan det være, at du ikke ved, hvem han er?', eller 'hvorfor har du aldrig hørt om ham?' Men jeg læser ikke nyheder, og hans videoer kommer ikke frem på min algoritme på Instagram.« I begyndelsen var Tate »virkelig charmerende, kærlig og sød«. De skrev sammen på beskedtjenesterne WhatsApp og Signal, hvor Tate ville sende kærlighedsdigte til hende. Da Brianna Stern få måneder inde i deres forhold blev klogere på kontroverserne om Tate, overbeviste han hende om, at der blot var tale om en facade. »Han sagde, at alt han lagde online, var en facade. Han sagde til mig: 'Læg ikke mærke til alt det, du læser om mig. Det er ikke sandt'.« 38-årige Andrew Tate har fået millioner af følgere ved at promovere en livsstil med et stort fokus på machoværdier – og han er ikke blot blevet beskyldt for at være kvindefjendsk. Andrew Tate kalder også sig selv »kvindehader«, »misogyn« og »kongen af toksisk maskulinitet«. Sammen med sin bror, Tristan Tate, er de blevet tiltalt forsex-trafficking af42 kvinder, som de angiveligt tvang til porno og prostitution. Andrew Tate (tv.) og broren Tristan Tate (th.).Fold sammenLæs mereFoto: Robert Ghement/EPA/Ritzau Scanpix. De er tiltalt for at have holdt mange af kvinderne fanget i deres hovedkvarter uden for Bukarest i Rumænien, og de er tiltalt for personligt at have voldtaget nogle af dem. Brødrene har været i fængsel og har flere gange siddet i husarrest som følge af anklagerne. Andrew Tate har løbende benægtet alle anklager og hævder, at brødrene er forfulgte, fordi de er imod woke og den feminiserede verden. Alligevel har Andrew Tate stadig mange følgere. I skrivende stund har han 10,7 millioner følgere på X. Mens anklagerne mod Tate kom frem i Rumænen, stod Brianna Stern på sidelinjen. Da han ikke måtte forlade landet, rejste hun flere gange til Rumænien. Samtidig holdt de kontakt over Signal og WhatsApp. Hun siger selv, at hun løbende blev opmærksom på anklagerne, men hver gang tænkte hun, at de måtte være falske, da han »ikke er et monster«. Det skulle ændre sig. Langsomt blev retorikken fra Tate mere og mere voldsom. »Jeg vil slå dig i dag. Men jeg elsker dig,« og »hvad er pointen med at være sammen med dig, hvis jeg ikke må slå dig og gøre dig gravid,« lyder det i beskeder fra Tate til Stern. Et screenshot fra en beskedsamtale, som Andrew Tate og Brianna Stern angiveligt skulle have haft med hinanden.Fold sammenLæs mereFoto: Akgs/Backgrid/Ritzau Scanpix. I søgsmålet beskriver Stern også, hvordan Andrew Tate bliver mere kontrollerende og altid formår at lægge skylden på Stern: »Han fortalte mig ved flere lejligheder, at hvis jeg gik imod ham, ville han ødelægge mit liv, voldtage mig eller dræbe mig.« På dette tidspunkt er de stadig i hvert sit land, men i februar ophæves Tates rejseforbud, så han kan forlade Rumænien. IfølgeFinancial Timeshar Donald Trump-administration haft en finger med i spillet. »Vi planlagde hans rejse hertil (USA,red.) i flere måneder. Han sagde, at Trump ville hjælpe ham, og det gjorde han,« siger Brianna Stern. Den 28. februar rejser Andrew Tate med sin bror fra Rumænien til USA, og 11 dage senere mødes parret på Beverly Hills Hotel. Ifølge søgsmålet skulle »Tate have begyndt verbalt at nedgøre sagsøger (Stern), som han rutinemæssigt gjorde – men denne gang var det meget værre, mere aggressivt og mere voldeligt. Tate begyndte derefter at kvæle sagsøger«. I søgsmålet lyder det videre, at han skulle have kvalt hende »hårdere og hårdere«, til hun besvimede. Brianna Stern siger til The Times, at hun i ren frygt ventede flere dage med at rapportere den påståede hændelse til politiet, indtil Tate var rejst ud af landet. Efter Stern sagsøgte Tate, delte hun også flere billeder på sine sociale medier, hvor hun var rød af slag i ansigtet. Hun offentliggjorde også sin lægejournal. »Jeg overvejede mange gange bare at forlade Andrew i stilhed. Ikke sige og ikke gøre noget, fordi jeg var bange. Og det var ærligt talt svært for mig at acceptere, at jeg blev misbrugt,« siger Brianna Stern til The Times.  “YOU ARE MY PROPERTY”My name is Bri Stern. I’m from Los Angeles California. I met Andrew Tate in the summer of 2024 and we were in a relationship for almosta year. ￼pic.twitter.com/IfSaQImJMM Ud over Brianna Stern har tre andre kvinder indgivet civile søgsmål mod Andre Tate for vold og overgreb.Torsdag kom det frem, at Tate også skulle have rettet et skydevåben mod en af kvindernes ansigt. Alle beskyldninger i søgsmålet fra Brianna Stern er blevet afvist af Tates advokat, Joseph McBride: »Vi står klar til at forsvare Andrew i retten, hvor sandheden vil afsløre denne faktaløse anklage. I stedet for privat at finde en løsning har Stern valgt at lufte sine falske påstande og afsløre sin sande motivation: penge og opmærksomhed, ikke retfærdighed,« siger McBride. Brianna Stern er det første af Tates ofre, som stiller sig frem med navn og ansigt. Hun fortæller til The Times, at hun er blevet udsat for massiv chikane og trusler, siden hun sagsøgte Tate. De fleste af truslerne kommer fra Tate-fans. Flere af hendes nærmeste har trukket sig fra hende i ren frygt. Til The Times siger hun, at hun mener, at hendes sag viser en skræmmende tendens, hvor »vold mod kvinder accepteres«.",
        "metadata": {
            "source": "https://www.berlingske.dk/kultur/andrew-tate-er-anklaget-for-at-holde-kvinder-som-sexslaver-alligevel-blev",
            "image_url": null,
            "publication_time": "Lørdag d. 12. april 2025, kl. 06.56",
            "author": "Lisa Maria Bilgrav",
            "related_links": [],
            "attachments": []
        }
    }
}