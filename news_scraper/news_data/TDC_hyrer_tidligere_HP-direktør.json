{
    "version": "1.0",
    "document": {
        "id": 11598,
        "title": "TDC hyrer tidligere HP-direktør",
        "content": "44-årige Keld Jersild Olsen forlod uventet og øjeblikkeligt HP i maj efter fire år på posten. Nu skubber han Netdesigns tidligere topchef, Peter Rafn, ud. Peter Rafn forlader TDC-koncernen efter 5½ år i spidsen for Netdesign, som beskæftiger 470 medarbejdere, der sælger kommunikationsløsninger og netværk. »Jeg havde gerne set Peter fortsætte i TDC-koncernen, men det har desværre ikke været muligt at finde udfordringer, der passer til Peters profil og ambitioner,« siger bestyrelsesformand, TDC-direktør Martin Lippert. Keld Jersild Olsen har en mastergrad i datalogi samt en MBA fra CBS. Han har arbejdet 16 år for HP og Compaq, som HP købte i 2001.Th.",
        "metadata": {
            "source": "https://www.berlingske.dk/virksomheder/tdc-hyrer-tidligere-hp-direktoer",
            "image_url": "https://berlingske.bmcdn.dk/media/cache/resolve/image_x_large_vertical/image/14/145134/4398573-keld-jersild-olsen.jpg",
            "publication_time": "Mandag d. 15. august 2011, kl. 10.27",
            "author": null,
            "related_links": [],
            "attachments": []
        }
    }
}