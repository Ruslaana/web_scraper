{
    "version": "1.0",
    "document": {
        "id": 20751,
        "title": "Mai Villadsen gav os opskriften på en uambitiøs, vandtrædende mellemleder, der hellere vil glemmes end huskes",
        "content": "Ærede kammerater. Enhedslisten har fået ny politisk ordfører, som selvfølgelig er Pelle Dragsted. Den netop afgåede politiske ordfører for Enhedslisten, Mai Villadsen, holdt en tale for ham ved overdragelsen af ordførerskabet, hvor hun gav ham fire råd til en opslagstavle. Og man bliver ikke nødvendigvis helt vildt meget klogere af at læse dem. Hverken hvis man er Pelle Dragsted, som overtager jobbet, eller hvis man er os, der gerne vil vide, hvordan den afgående ordfører har arbejdet. Men hendes råd lyder i hvert fald således: Ja. En slags opskrift på den uambitiøse, vandtrædende mellemleder, der hellere vil glemmes end huskes. Gode råd til enhver, der mangler selvværd, men samtidig ser ned på sine kollegaer. Som ikke er vild med hverken indflydelse eller ansvar. Som foretrækker at gøre ingenting i modgang, og som hører efter noget af tiden. Mai Villadsen har indtaget en særlig plads i dansk politisk historie som den pige, du gik i parallelklasse med i folkeskolen, men som du har glemt, hvad hed. Hed hun Louise? Måske Amalie? Måske ikke, og du er nok også lidt ligeglad. Udenrigsminister Lars Løkke Rasmussen har været i Afrika. Og han ved nu, at Afrika ikke bare er det land, som alle børn kender, der er ved at gå til i sygdom og død. I nærværende avis har han fået bragt et indlæg, hvori han reflekterer over sin afrikaoplevelse, på niveau med en nyudklækket student, der i sit sabbatår arbejdede to uger på et afrikansk børnehjem, og altså nu er vendt hjem for at missionere for os alle, at det bli'r bedre dag for dag, hvis vi gir en hånd til Afrika: »Når de fleste danskere lukker øjnene og tænker på det afrikanske kontinent, kommer der to billeder frem. Det ene er af sult og tørke. Det andet er af smukke giraffer på savannen,« starter udenrigsministerens indlæg, som om de fleste danskere nogensinde lige sætter sig til at lukke øjnene og tænke lidt på Afrika. »Igen kan vi forstå, at Lars Løkke Rasmussens viden om Afrika – frem til hans netop overståede rejse til Kenya – altså har været taget ud af en børnebog fra 1970erne og Drengene fra Angoras 'Rejsesangen',« skriver Aminata Amanda Corr.Fold sammenLæs mereFoto: Monicah Mwangi/Reuters/Ritzau Sc. Til gengæld fremgår det allerede af Lars Løkke Rasmussens tekst, at han altså godt ved, at Afrika ikke er et land, men et kontinent. Og på den måde er der da sket lidt siden Nanna Lüders’ hit fra 1985. Det er i øvrigt Kenya, Lars Løkke Rasmussen har besøgt. Udenrigsministeren fortsætter: »Enten samler vi ind til nødhjælp, eller også tager vi på safari. Sådan i grove træk. Men det er ikke helt sådan, at virkeligheden ser ud. Nutidens – og fremtidens – billede af Afrika er også en skyskraber. En voksende middelklasse i slips og høje hæle.« Igen kan vi forstå, at Lars Løkke Rasmussens viden om Afrika – frem til hans netop overståede rejse til Kenya – altså har været taget ud af en børnebog fra 1970erne og Drengene fra Angoras »Rejsesangen«. Men den er god nok, Lars. De kan både spise med kniv og gaffel og binde snørebånd og alt muligt. Forunderlige verden. Herefter følger en længere serie af refleksioner og referencer til krigen i Ukraine fra statsminist … Nej, udenrigsministerens hånd, som jeg ikke vil kede jer med. Til gengæld vil jeg henlede opmærksomheden på mandensInstagram-konto, hvor han har lagt et billede op af sig selv i Afrika-tøj.  Et opslag delt af Lars Løkke Rasmussen (@larsloekke) Her har vi altså med en glad mand at gøre. Han har smagt på Afrika, og han kunne lide det. Og det er jo dejligt for ham. Hvis jeg må komme med en stille bøn, vil det være, at hans nærmeste sørger for, at Afrika-begejstringen ikke tager overhånd. Det ville blive en akavet omgang, hvis hans spindoktor skulle til at forklare os, hvorfor vi pludselig har en udenrigsminister med lange dreadlocks, og hvorfor man altid svagt kan høre nummeret »7 Seconds« af Youssou N'Dour og Neneh Cherry, når udenrigsministerbilen kommer rullende. Lars Løkke Rasmussen afslutter selvfølgelig sit yderst moraliserende indlæg med ordene: »Vi skal lytte mere og moralisere mindre.« Vi kommer ikke udenom, at Ukraines præsident, Volodymyr Zelenskyj, har besøgt det danske land. Og straks som han satte fod på dansk grund, lød startskuddet til en meget liderlig omgang Pokémon GO for hele den danske politiker- og mediestand. Yayoi Kusama-udstillingen på Louisiana i 2015, go home. Der er en ny selfie-konge i byen, og han hedder Volodomyr. I en grad, hvor billeder fra dagen godt kan afføde noget ubehag i kroppen. Nu ved vi nemlig alle sammen, hvordan mange af landets folkevalgte ser ud i ansigtet, når de kommer under sex, og det havde man egentlig ikke behov for at vide. Aminata Amanda Corr er journalist og kommentator ",
        "metadata": {
            "source": "https://www.berlingske.dk/groft-sagt/mai-villadsen-gav-os-opskriften-paa-en-uambitioes-vandtraedende",
            "image_url": "https://berlingske.bmcdn.dk/media/cache/resolve/image_x_large/image/170/1707919/24507516-.jpg",
            "publication_time": "Fredag d. 25. august 2023, kl. 17.35",
            "author": "Aminata Corr Thrane",
            "related_links": [],
            "attachments": []
        }
    }
}