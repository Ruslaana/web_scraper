{
    "version": "1.0",
    "document": {
        "id": 7193,
        "title": "For første gang er Muhammad det mest populære drengenavn i Storbritannien",
        "content": "Muhammad er blevet det mest populære navn at give til et nyfødt drengebarn i Storbritannien. Det er første gang, det sker, skriverThe Guardian. Navnet har været blandt de ti mest populære navne siden 2016, men har ikke tidligere været favorit. Noah har hidtil været det mest populære navn. Mere end 4.600 nyfødte fik navnet Muhammad i 2023 i England og Wales. Det er 500 flere end i 2022, viser tal fra Office for National Statistics. Tre forskellige stavemåder af det arabiske navn er på listen over de 100 mest brugte drengenavne. Medregner man de i alt fire forskellige måder, man kan stave navnet på, har det faktisk været det mest populære drengenavn til nyfødte i Storbritannien i over et årti, skriverThe Daily Mail. I 2023 fik i alt 7.730 nyfødte navnet Mohammed, Mohammad, Muhammed eller Mohamed. Til sammenligning blev 4.382 navngivet Noah. Muhammad – stavet Muhammad – er ikke i top-50 over babynavne i Danmark, viser tal fraDanmarks Statistik. Heller ikke andre stavemåder af navnet har fundet vej til toppen i Danmark. I 2023 var det mest populære drengenavn i Danmark Carl.",
        "metadata": {
            "source": "https://www.berlingske.dk/internationalt/for-foerste-gang-er-muhammad-det-mest-populaere-drengenavn-i",
            "image_url": "https://berlingske.bmcdn.dk/media/cache/resolve/image_x_large/image/186/1865592/24847418-navnet-noah-er-ikke-lngere-det-mest-populre-navn.jpg",
            "publication_time": "Fredag d. 06. december 2024, kl. 11.07",
            "author": "Kalinka Aaman Agger",
            "related_links": [],
            "attachments": []
        }
    }
}