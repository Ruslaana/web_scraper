{
    "version": "1.0",
    "document": {
        "id": 2690,
        "title": "9.-klasse-elever bortvist fra skole på Østerbro for »dødsliste« til sidste skoledag",
        "content": "Otte 9.-klasse-elever er blevet bortvist fra sidste skoledag på Ingrid Jespersens Gymnasieskole på Østerbro. De havde nemlig lavet en såkaldt dødsliste til sidste skoledag, skriverTV 2. Dødslisten var ikke helt så drabelig, som den måske lyder. Den var en liste over elever i 7. og 8. klasse, der skulle have ekstra meget vand og barberskum hældt over sig på sidste skoledag, har skolens rektor, Søren Keller, ifølge mediet skrevet ud til forældrene. Nogle forældre har opponeret mod bortvisningen med henvisning til, at listen var »for sjov«, men skolen skriver til forældrene, at det for nogle elever opleves som mobning, skriver TV 2. 9.-klasse-elevers dømmekraft har også tidligere år fået konsekvenser. I 2023 blev syv elever på Rismølleskolen i Randersbortvistfra sidste skoledag netop på grund af en »dødsliste«, skrev TV 2 Østjylland. Listen havde floreret på skolen, og det havde blandt andet ført til, at en elevs forælder havde meldt sit barn fraværende på sidste skoledag af frygt for, hvad der ville ske. I 2023 blev hele fejringen af nogle 9.-klasserssidste skoledag aflyst. De skete på Sankt Annæ Gymnasiums Grundskole i Valby, efter at der blev fundet tegnestifter i nogle af de uddelte karameller. Samme år var der også blevet fiflet med karamellerne på Skolen ved Gurrevej i Helsingør – en del af dem var blevet pakket om og fyldt med kattemad. En »dødsliste«førte også til sanktionerpå Strandskolen i Risskov i Aarhus i 2016. På dagen havde 9.-klasse-elever udfærdiget en dødsliste, der ifølge B.T. ikke nøjedes med at skrive om nogen, at de skulle have vand. Eksempelvis stod der ifølge B.T. om en person: »Fordi vi er trætte af du piller ved os, og din fucking klamme (--) Fucking gay (alt tøj skal (---))« Listen førte til, at den sidste skoledag sluttede klokken 9.00 om morgenen for alle 9.-klasse-elever. Dengang sagde en af eleverne til B.T., at listerne var en gammel tradition. ",
        "metadata": {
            "source": "https://www.berlingske.dk/danmark/9-klasse-elever-bortvist-fra-skole-paa-oesterbro-for-doedsliste-til-sidste",
            "image_url": "https://berlingske.bmcdn.dk/media/cache/resolve/image_x_large_vertical/image/192/1922104/24952249-socialdemokraternes-skolevalg-helle-thorning-schm.jpg",
            "publication_time": "Fredag d. 16. maj 2025, kl. 08.38",
            "author": "Joachim Talbro Paulsen",
            "related_links": [],
            "attachments": []
        }
    }
}