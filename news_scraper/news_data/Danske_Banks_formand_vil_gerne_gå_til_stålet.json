{
    "version": "1.0",
    "document": {
        "id": 10908,
        "title": "Danske Banks formand vil gerne gå til stålet",
        "content": "\"Bestyrelsen skal turde udfordre ledelsen og hinanden, men selvfølgelig på en konstruktiv måde, så direktionen føler sig motiveret. Så det er okay, at der bliver gået lidt til stålet, og at man også indimellem overdriver synspunkterne for at fremme forståelsen. Der skal være en dynamik.\" Sådan siger Ole Andersen, en af landets mest kendte bestyrelsesformænd med formandsstol i virksomheder som Danske Bank, Chr. Hansen Holding og ISS. I en specialrapport i Berlingske Business Magasin om dagens udfordringer for virksomhedernes bestyrelser og de stadig strammere regler for bestyrelsernes arbejde, fortæller Ole Andersen om sin måde at håndtere formandsposten på og om sin vej fra kaptailfonde til at sidde for bordenden i en traditionsrig virksomhed som Danske Bank. Jeg investerer selv Kræver det en anden tålmodighed at sidde i børsnoterede selskaber, når man kommer fra private equity? ”I min bog er der ikke store forskelle på bestyrelsesarbejde. Den væsentligste er, at i et kapitalfondsejet selskab sidder ejeren som reglen med ved bordet i bestyrelseslokalet og kan monitorere direkte. Finder han, at bestyrelsen ikke direkte bidrager til værdiskabelsen, så kan han skifte den ud.” (...) ”Jeg har lavet min egen lille regel, som kun gælder for mig cross the board, hvor jeg sidder. Jeg investerer nogle af mine egne penge.\" Hvilke kompetencer skal der til for at blive medlem af en bestyrelse? ”Lederskabserfaring, finansiel og industriel forståelse og ikke mindst personlig integritet, analytisk kapacitet og beslutningskraft. En bestyrelse består ikke kun af CEO’er, der har erfaring fra en stor global virksomhed. En bestyrelse har brug for mange kompetencer. Formandens opgave er at få sammensat et hold, der tilsammen besidder det sæt af kompetencer, som er bedst for virksomheden. Det er nemlig ikke muligt at finde en, som bestrider det hele.” Læs hele interviewet med Ole Andersen og specialrapporten om bestyrelsesarbejde i Berlingske Business magasin torsdag 20. september 2012.",
        "metadata": {
            "source": "https://www.berlingske.dk/karriere/danske-banks-formand-vil-gerne-gaa-til-staalet",
            "image_url": "https://berlingske.bmcdn.dk/media/cache/resolve/image_x_large/image/42/422969/5607225-pix-oleandersen-bbm.jpg",
            "publication_time": "Torsdag d. 20. september 2012, kl. 07.00",
            "author": "Vibeke Vestergård",
            "related_links": [],
            "attachments": []
        }
    }
}