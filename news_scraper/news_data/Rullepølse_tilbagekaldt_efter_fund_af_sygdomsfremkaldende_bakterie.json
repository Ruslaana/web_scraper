{
    "version": "1.0",
    "document": {
        "id": 4874,
        "title": "Rullepølse tilbagekaldt efter fund af sygdomsfremkaldende bakterie",
        "content": "Rullepølse fra Tulip Pålækker bliver tilbagekaldt efter fund af listeria. Det skriver fødevareproducenten Danish Crown i en pressemeddelelse. Produktet er blevet solgt hos Coop, Salling Group, Dagrofa og på Nemlig.com og Intervare. Ifølge en pressemeddelelse fra Fødevarestyrelsen er rullepølsen blevet solgt i butikker over hele landet. Tilbagekaldelsen sker efter en prøve, hvor bakterien listeria blev fundet. Bakterien kan forårsage diarré og influenzalignende symptomer, hvis man indtager den. Hvis man har nedsat immunforsvar, er der desuden risiko for at få mere alvorlige symptomer. Danish Crown råder i pressemeddelelsen til, at man leverer produktet tilbage til butikken, hvor det er købt, eller at man kasserer det. Den omtalte rullepølse er fra et parti, der blev produceret 29. juni. Den har udløbsdato 27. juli. /ritzau/",
        "metadata": {
            "source": "https://www.berlingske.dk/danmark/rullepoelse-tilbagekaldt-efter-fund-af-sygdomsfremkaldende-bakterie",
            "image_url": "https://berlingske.bmcdn.dk/media/cache/resolve/image_x_large/image/156/1568286/24143109-.jpg",
            "publication_time": "Tirsdag d. 05. juli 2022, kl. 15.45",
            "author": null,
            "related_links": [],
            "attachments": []
        }
    }
}