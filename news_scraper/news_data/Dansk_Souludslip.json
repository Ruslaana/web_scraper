{
    "version": "1.0",
    "document": {
        "id": 20254,
        "title": "Dansk Souludslip",
        "content": "Men en decideret supergruppe kan man næppe kalde deres musikalske samkonstruktion The Late Great Fitzcarraldos - dertil har de simpelthen solgt for få plader. Til gengæld er deres »normale« bands blandt de mest interessante, vi har at byde på herhjemme. Og i særdeleshed er Buch Andersen en glimrende frontmand. På denne trioens første udspil, en EP med fire lovende numre, møder vi ikke mindst toner fra halvfjerdsernes loungecroon, tresser/halvfjerdser soul og et gran mere nutidig pop. Resultatet er slet ikke ueffent, og der synes at være et uforløst potentiale til stede, og senere på året udsender de udvalgte tre da også en fuldængde langspiller. Indtil da må vi nøjes med at hygge i lidt for monotone musikalske klæder, der forhåbentlig bliver mere markante, mere volum-iøse, vulgære og i grunden alt, alt for meget.",
        "metadata": {
            "source": "https://www.berlingske.dk/musikanmeldelser/dansk-souludslip",
            "image_url": "https://berlingske.bmcdn.dk/media/cache/resolve/image_x_large/image/86/866985/2553279-soul.jpg",
            "publication_time": "Tirsdag d. 11. maj 2010, kl. 22.30",
            "author": "Thomas Søie Hansen",
            "related_links": [],
            "attachments": []
        }
    }
}