{
    "version": "1.0",
    "document": {
        "id": 20858,
        "title": "Abortkrig i USA: Gravid kvinde skudt i maven – og fængslet for fosters død",
        "content": "Er Marshae Jones et offer? Eller en drabskvinde? Hun var gravid og kom i klammeri med en anden person, som skød hende i maven, og fosteret døde. Skudpersonen slipper for straf, mens myndighederne nu fængsler Jones for drab på sit ufødte barn. Som gravid skulle hun ikke komme i klammeri, siger de, og dermed er pokker løs. For kritikerne mener, at det er endnu et eksempel på den konservative amerikanske krig mod udsatte gravide kvinder – og især fattige og minoriteter. »Hun blev skudt i maven og tabte sit barn, og hun blev fængslet for drab. De siger, at hun lagde op til det. Sådan er det i 2019 for en gravid og fattig sort kvinde i en republikansk stat. Det sker lige nu,«tweeter Ilyse Hogue, som er formand for den største amerikanske organisation for fri abort. Marshae Jones var gravid og burde vide bedre end at bringe sig i en situation, hvor hun kunne blive skudt i maven, mente politiet. Foto offentliggjort af politiet i Pleasant Grove i Alabama efter anholdelsen.Fold sammenLæs mere 38 amerikanske stater har en lov om »ufødte ofre«, og lovene anerkender forsteret som en værgeløs person, der er helt afhængig af moderen, og hvis ikke moderen passer på det »ufødte barn«, risikerer hun i værste fald fængsling for drab eller drabsforsøg. Marshae Jones bor i Alabama, som har en en af de strammeste love om »ufødte ofre«, og politikommissær Danny Reid er ikke i tvivl om, at Marshae Jones fortjener en straf for at komme i klammeri. »Lad os huske på, at det ufødte barn er ofret. Hun havde intet valg, hun blev helt unødvendigt involveret i et klammeri og var afhængig af, at hendes mor beskyttede hende,« siger hantil The Birmingham News. Moderen skulle beskytte sit værgeløse barn og »ikke opsøge fysiske uoverenstemmelser«, siger han til mediet. I Trump-årene i USA er der i stat efter stat sket en dramatisk stramning af abortlovene – i sidste månedvedtog Alabama f.eks. også at forbyde abort ved voldtægt og incest – og praktiske benspænd gør det umuligt eller urentabelt at tilbyde abort. Siden 2013 er der lukket 275 abortklinikker i USA, der er knap 750 tilbage, seks stater har kun én abortklinik, og 11 mio. kvinder har i gennemsnit over en times rejsetil en abortklinik. Demonstration foran den sidste abortklinik i Kentucky. I seks stater i USA er der kun én klinik tilbage, og siden 2013 er en fjerdedel af alle abortklinikker lukket.Fold sammenLæs mereFoto: Søren Bidstrup. Især de mest socialt udsatte kvinder bliver ofre i krigen mod abort, skriver forfatteren af flere forældreskabsbøger,Kim Brooks, iNew York Times. F.eks. har USA en af de værste statistikker i den vestlige verden for mødre, som dør under graviditeten og fødslen. Myndighederne sætter hensynet til fosteret højere end hensynet til mødrene, som bliver tvunget til at gennemgå ulykkelige graviditeter og fødsler. I lande som Finland og Island dør tre kvinder ud af 100.000 ved fødslen, i Danmark er det seks, men i USA er det 14. Det er mere sikkert at føde i Kasakhstan end i USA, visertal fra WHO, og mens tallet de fleste andre steder er faldende, er det stigende i USA. Tallene er udtryk for offergørelsen af gravide kvinder – og især fattige minoritetskvinder – i USA, mener Brooks. Marshae Jones er sådan et offer, siger kritikere. Før jul sidste år fik hun tilsyneladende på en parkeringsplads i Pleasant Grove i Alabama øje på en kvinde, som hun havde et udestående med. Den anden kvinde sad i en bil, og Jones gik hen til kvinden og indledte ifølge politiet et skænderi, som udviklede sig fysisk, skriverBirmingham News. Den anden kvinde trak en pistol og skød Jones i maven, og skuddet slog hendes fem månder gamle foster ihjel. En storjury nægtede i denne uge at rejse tiltale mod skudkvinden, for den mente, at hun havde handlet i selvforsvar; derimod rejste den tiltale for uagtsomt manddrab mod Marshae Jones, fordi hun – selv om hun var gravid og skulle beskytte sit barn – havde opsøgt og forårsaget slagsmålet. Bei Bei Shuai var alvorligt deprimeret under sin gravidtet og forsøgte selvmord ved at drikke rottegift. Hun overlevede, men fosteret gjorde ikke. Foto offentliggjort af politiet i Indianapolis.Fold sammenLæs mere Dermed føjer Jones sig til andre gravide kvinder, som også er blevet fængslet, fordi de angiveligt har udsat deres foster for fare. Christine Taylor i Iowa var gravid og faldt ned af en trappe, og hun tog til skadestuen for at sikre sig, at barnet var i god behold. Barnet var i god behold, men på skadestuen fortalte hun samtidig en sygeplejerske, at hun var nervøs ved udsigten til at blive enlig mor – og at hun overvejede abort eller bortadoption. Sygehuset tilkaldte politiet, og Taylor endte med at blive fængslet for forsøg på fosterdrab,skriver Huffington Post. Andre kvinder er røget i saksen, fordi deresreceptpligtige medicineller bagels med birkesgav falske udslagfor narko, og i Indiana sad en kvinde 435 dage i fængsel efter et selvmordsforsøg. Bei Bei Shuai var alvorligt depressiv – og gravid – oghun forsøgte selvmordved at drikke rottegift, og hun overlevede, men fosteret døde. Hun sad fængslet for fosterdrab og kom kun ud efter en international protestbølge, som endte med, at hun accepterede en mindre alvorlig tiltale for uagtsomhed – og hun blev idømt en straf, der svarede til de 435 dage, som hun havde siddet i fængsel. Nu er det så Marshae Jones, som er ved at udvikle sig til en national og international sag, og der er allerede flere steder i USA indsamling af penge og underskrifter i gang, skriverBirmingham News, og Alabama har endnu engang placeret sig, hvor staten siden 1960erne ofte har placeret sig: I de store overskrifter.",
        "metadata": {
            "source": "https://www.berlingske.dk/usa/abortkrig-i-usa-gravid-kvinde-skudt-i-maven-og-faengslet-for-fosters-doed",
            "image_url": "https://berlingske.bmcdn.dk/media/cache/resolve/image_x_large_vertical/image/117/1170695/22960495-joseph-sturgeon.jpg",
            "publication_time": "Torsdag d. 27. juni 2019, kl. 21.01",
            "author": "Poul Høi",
            "related_links": [],
            "attachments": []
        }
    }
}