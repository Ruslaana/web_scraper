{
    "version": "1.0",
    "document": {
        "id": 22443,
        "title": "De blev smidt i bure. Så blev de sendt til Kina. Nu frygter kritikere det værste",
        "content": "I 2014 ankom flere hundrede uighurer til Thailand. De var politiske flygtninge på flugt fra Kina og kommunistpartiet, hvor det etniske mindretal ifølge FNbliver forfulgt. Men den farefulde færd gennem Indokinas jungle var blot begyndelsen på et sandt mareridt. Allerede det følgende år blev gruppen fængslet af de thailandske myndigheder. I et tiår levede de i fængsler og underkummerlige forhold. Noget af tiden sad de i »bure«, der var »som Guantanamo«, har en af de fængslede uighurer fortalttil The New York Times. I de følgende år begyndte grupper af uighurer at forsvinde. Drypvis blev de sendt tilbage til Kina, hvor en uvis skæbne ventede. Snart var kun 48 tilbage, og i januar gik de isultestrejke, mens stemmer i det Kina-kritiske miljø slog alarm. Det var nu, hvis de resterende uighurer skulle reddes, lød det fra Luke de Pulford, der er direktør for Inter-Parliamentary Alliance on China, mens lederen af den amerikanske Kongres' udenrigspolitiske komité, republikaneren Brian Mast, samt hans partifælle Young Kim, stemte i. I februartryglede deden thailandske ambassadør om at finde en løsning. »Det vil uden tvivl styrke det amerikansk-thailandske forhold,« lovede de. Men så blev det onsdag i sidste uge. Natten faldt på, og da dagen gryede, modtog Berlingske en besked fra en uighurer-aktivist, der var rejst til Thailand for at bistå gruppen. Han fortalte, at nu var det sket.  A flight from Bangkok (DMK) left at 4:48 a.m. local time Thursday, traveling directly to the Uyghur region.@TheReportersTH@Romadonity@Nyrolareported trucks w/ covered windows left Suan Phlu prison just after 2:00 a.m.The plane almost certainly carries the group of Uyghurs.https://t.co/Q02pezVP1Ipic.twitter.com/ceESgzyyQu I nattens mulm og mørke kørte varevogne med mørkt stof for vinduerne uighurerne til lufthavnen, siger en anden aktivisttil The New York Times. Derfra blev de fløjet direkte til Xinjiang-regionen. Mindst 40 er blevet udvist, oplyser kilder til Berlingske, og også Thailands myndigheder har bekræftet hændelsen, der fandt sted »efter anmodning fra Kina«. Xinjiang-regionens hovedstad, Urumqi, har lagt jord til voldsomme sammenstød mellem uighurer-demonstranter og Kinas myndigheder. I 2009 fandt de mest voldsomme sted. 200 mennesker døde. Kinas myndigheder har derfor stort fokus på sikkerhed i regionen.Fold sammenLæs mereFoto: AP/Ritzau Scanpix. De »illegale immigranter« er blevet »repatrieret«. lød forklaringen fraKinas ambassade i Thailand, og Kinas regering påstår nu, at den vil »hjælpe dem med at få et normalt liv igen«. »Kina er et land, hvor loven gælder. Der er perfekte love,« tilføjede udenrigsministeriets talsmand Lin Jian pået pressemøde samme dag. I kinesiske medier bliver udvisningen nufremstillet som en redningsaktion, for Kinas regering påstår, at uighurerne er blevet »fuppet« af kriminelle bander, der har narret dem til at komme til Thailand. Den forklaring køber kritikerne ikke. Kontoret for FNs Højkommissariat for Flygtninge, UNHCR, kalder deporteringen af ​​uighurerne for en »klar overtrædelse« af international lov, mens aktivister udtrykker håbløshed. Kina-kritikere ser det nu som en del af et større og storpolitisk slag, hvor verdens lande har et valg: Enten bistår man Kina i landets forfølgelse af uighurerne, eller også siger man fra. Mindretallet uighurer findes mange steder i verden, blandt andet i Tyrkiet, hvor der bor flere tusinde. Det gælder blandt andet også i Istanbul, hvor Berlingske tidligere har besøgt et børnehjem for uighurer-børn.Fold sammenLæs mereFoto: Thomas Lekfeldt. Julie Millsap fra organisationen No Business With Genocide, der følger sagen, er stærkt bekymret. »I 2015 blev en gruppe deporteret fra Thailand. Den forsvandt – og er ikke blevet hørt fra siden,« skriver hun i en besked til Berlingske, mens NGO-miljøet diskuterer, hvorfor udvisningerne sker netop nu. Julie Millsap peger på, at udvisningsordren kom fra Thailands premierminister, Paetongtarn Shinawatra, og hendes far, Thaksin Shinawatra. Ifølge Millsap har de begge interesse i et stærkt bånd til Kina, og tidligere på måneden aflagde netop premierministerenstatsbesøgi Kina. Her indgik landene aftaler om øget økonomisk- og sikkerhedspolitisk samarbejde. Thailands premierminister, Paetongtarn Shinawatra, mødte Kinas præsident,  Xi Jinping, 6. februar i Beijing.Fold sammenLæs mereFoto: Thailand Government House/Reuters/Ritzau Scanpix. Det skyldes blandt andet sagerne om kidnapning af kinesere, der fra Thailand bliver ført til svindelcentre i Myanmar. Det har Berlingske tidligere beskrevet, og det politiske pres har i denne uge ført til, at titusinder erblevet løsladt i svindelcentrene. Men nu er spørgsmålene, om det også er, hvad der ligger bag udvisningen af de 40 uighurer, og hvad der venter de resterende otte personer. I Vesten er Xinjiang lig undertrykkelse og repression, men i Kina er det lykkedes kommunistpartiet at genskabe fortællingen om regionen, der i dag er en populær turistdestination. Prisen har været høj for de etniske mindretal.Fold sammenLæs mereFoto: Afp Photo/AFP/Ritzau Scanpix. Udviklingen taler nu ind i tre perspektiver. Kritikerne »fabrikerer og spreder løgne«, siger Udenrigsministeriet, og Kina har ved hjælp af betalte, vestlige influencere øget sit fokus på at skabe en ny fortælling om Xinjiang-regionen,skriver Australian Policy Institute. Ifølgemediet The Wireer Xinjiang blevet en stor turistdestination, hvor rejsende nu kan opleve en partigodkendt udgave af uighurernes kultur. Selv vesterlandske turistbureauer tilbyder nu ture dertil. Det til trods for, attalrige virksomhederhar nægtet at købe varer fra regionen, fordi de kan være fremstillet med tvangsarbejde. Fænomenet bliver kaldt transnational repression, og Kina topper listen over lande, der hyppigst jagter sine politiske modstandere i udlandet,skriver organisationen Freedom House. Ogsådemokratiaktivister fra Hongkongbosat i England er blandt eksempler på forfulgte grupper, der har oplevet et forstærket pres. I årevis har landet været kendt som en vigtig amerikansk allieret, og netop nu gennemfører Thailand, USA og en række asiatiske landeen stor militærøvelse. Men hvor står Thailand på sigt? Udvisningen taler for, at man i hvert fald på nogle områder er villig til at gå langt, når Kinas regering ringer.  FAKTAFakta: Kina og XinjiangXinjiang-regionen ligger i det vestligste Kina. Flere etniske mindretal har hjemme her. Den største er uighurerne, der tæller omkring 11 millioner mennesker. Uighurerne kalder Xinjiang for Østturkestan, og de deler mange fællestræk med tyrkiske folk. Uighurerne er dertil muslimer.Grupper af uighurer har taget del i en mangeårig, intens kamp mod Kinas herredømme. Væbnede angreb finder med jævne mellemrum sted, dog i mindre grad de seneste år.Kina lancerede i forbindelse med angrebene på USA 11. september 2001 en egen jagt på hjemlige terrorister, særligt i Xinjiang. Siden har skiftende politiske ledere mindsket eller øget presset på uighurerne.Talrige medier har påvist, at Kinas regering arbejder aktivt på at strømline og tilpasse hele befolkningen og regionen. Med vold og tvang om nødvendigt.FN harkritiseretKina for »alvorlige menneskerettighedskrænkelser«, USA harkaldtsituationen for et »folkemord.«Estimater lyderpå, at langt over én million uighurer har været sendt i genopdragelseslejre, hvor de er blevet omskolet.Selv afviser Kinas regering beskyldningerne.FOLD UD Xinjiang-regionen ligger i det vestligste Kina. Flere etniske mindretal har hjemme her. Den største er uighurerne, der tæller omkring 11 millioner mennesker. Uighurerne kalder Xinjiang for Østturkestan, og de deler mange fællestræk med tyrkiske folk. Uighurerne er dertil muslimer. Grupper af uighurer har taget del i en mangeårig, intens kamp mod Kinas herredømme. Væbnede angreb finder med jævne mellemrum sted, dog i mindre grad de seneste år. Kina lancerede i forbindelse med angrebene på USA 11. september 2001 en egen jagt på hjemlige terrorister, særligt i Xinjiang. Siden har skiftende politiske ledere mindsket eller øget presset på uighurerne. Talrige medier har påvist, at Kinas regering arbejder aktivt på at strømline og tilpasse hele befolkningen og regionen. Med vold og tvang om nødvendigt. FN harkritiseretKina for »alvorlige menneskerettighedskrænkelser«, USA harkaldtsituationen for et »folkemord.«Estimater lyderpå, at langt over én million uighurer har været sendt i genopdragelseslejre, hvor de er blevet omskolet. Selv afviser Kinas regering beskyldningerne. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/de-blev-smidt-i-bure-saa-blev-de-sendt-til-kina-nu-frygter",
            "image_url": null,
            "publication_time": "Tirsdag d. 04. marts 2025, kl. 13.42",
            "author": "Alexander Sjöberg",
            "related_links": [],
            "attachments": []
        }
    }
}