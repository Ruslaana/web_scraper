{
    "version": "1.0",
    "document": {
        "id": 15338,
        "title": "Business-overblik: Til salg-skilte vælter ud – hård fremtid venter sommerhusmarkedet",
        "content": "Godmorgen og velkommen til fredagens og dermed ugens sidste Business-overblik. I dag runder vi blandt andet: Men vi begynder blandt landets sommerhuse. God læselyst, og følg med dagen igennem påBerlingske Business! Hård fremtid venter sommerhusmarkedet Markant flere vil sælge deres sommerhus, og det skaber bekymringer for en hård fremtid for sommerhusmarkedet. Særligt i Nordsjælland, på Østsjælland og på Bornholm er der langt flere Til salg-skilte end før, og her ligger udbuddet nu højere end før coronatiden. I alt er cirka 7.000 sommerhuse netop nu til salg,skriver Børsen. »Efter nogen tid med høje renteudgifter kan det godt blive træls at have et sommerhus. Især hvis man ikke får brugt det nok,« siger Mira Lie Nielsen, chefanalytiker og boligøkonom hos Nykredit. I dag koster det 40.000 kroner mere om året for hver million, man har lånt i enten sommer- eller helårshuse. Boligøkonom Karsten Poul Jørgensen fra Lån og Spar Bank maner dog til besindighed og påpeger, at mange sommerhuse blev købt kontant. Han ser ikke en voldsom udvikling undervejs trods det stigende antal sommerhuse til salg, fordi udgangspunktet efter coronaårene var meget lavt. 1.Hvidvaskkontrol fører oftere til politianmeldelser Ikke kun danske banker har problemer med at overholde hvidvaskreglerne. I august politianmeldte Erhvervsstyrelsen tre revisionshuse – BDO, Baker Tilly Denmark og Nordkyst Revision – for brud på hvidvaskloven,skriver Finans. Brancheforeningen FSR – Danske Revisorer kalder det for »et drastisk skridt«. I alt fem revisionshuse er i år blevet politianmeldt af Erhvervsstyrelsen, der har taget kunstig intelligens i brug for at finde unormale mønstre. Politiets Nationale Enhed for Særlig Kriminalitet (NSK) siger, at »langt de fleste anmeldelser fører til en bøde eller en dom«. 2. Kæmpe DSV-opkøb kan give Nationalbanken overarbejde Nationalbanken risikerer at skulle på overarbejde, hvis den danske transportgigant DSV bliver den nye ejer af tyske DB Schenker. Købssummen på angiveligt 14 milliarder euro (100 milliarder kroner) er nemlig så stor, at den vil kunne påvirke den danske kronekurs og dermed aftvinge banken en reaktion. Det vurderer både Nordea og Danske Bankover for Finans. Nationalbanken skal så enten købe eller sælge danske kroner for at holde kursen stabil over for euroen. Men reaktionen afhænger af, hvordan handlen strikkes sammen. Betales der med aktier, får det således ingen effekt. 3. Laveste efterspørgsel på olie siden coronatiden Efterspørgselen på olie vokser i det laveste tempo, siden coronapandemien toppede, og det har ifølge Det Internationale Energiagentur (IEA) fået priserne til at ryge ned på det laveste i tre år. Detskriver The Guardian. I 1. halvår af 2024 er efterspørgselen på olie øget med 800.000 tønder om dagen – kun lige over en tredjedel af væksten fra samme periode i 2023 og den laveste vækst siden 2020. IEA mener, at oliepriserne kan fortsætte med at falde, fordi forsyningerne er større end efterspørgselen. For hele 2024 ventes den daglige efterspørgsel at nå 103 millioner tønder, men der produceres 103,5 millioner, og derfor er olieprisen nu faldet til under 70 dollar pr. tønde.   1. Opkøb kan gøre DSV til landets næststørste selskab Logistikselskabet DSV er tæt på at kunne annoncere en af danmarkshistoriens største virksomhedshandler. Men særligt én usikkerhed har indtil nu afholdt partnerne fra officielt at annoncere det enorme køb af tyske DB Schenker. Rygterne sender aktien markant op.Læs historien her. | Læs også:Han begyndte med ni små vognmænd. Nu køber de for 100 milliarder: »Vi kan egentlig godt være stolte af os selv« 2.Prisen på benzin falder. Så stor er den årlige besparelse for en dansk familie Olieprisen er faldet, og det er prisen på benzin også. Det giver medvind til forbrugeren, og der er penge at spare.Læs historien her. Nordea advarer mod falske bankbude: Klæder sig ud som ansatte og stjæler kort, kontanter og smykker Nordea advarer om en hidtil uset form for bedrageri. Svindlere og falske bankbude opsøger godtroende bankkunder, der frygter for deres opsparing og værdigenstande. Herefter bliver kunderne lænset i deres eget hjem og mister tusindvis af kroner og værdigenstande.Læs historien her. Aktier – indeks og udvikling i procent USA – lukkekurser torsdag: Asien – indeks fredag kl. 7.05: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-til-salg-skilte-vaelter-ud-haard-fremtid-venter",
            "image_url": "https://berlingske.bmcdn.dk/media/cache/resolve/image_x_large/image/183/1835865/24791877-i-tre-omrder-af-danmark-er-der-lige-nu-ekstra-man.jpg",
            "publication_time": "Fredag d. 13. september 2024, kl. 07.08",
            "author": "Thomas Breinstrup",
            "related_links": [],
            "attachments": []
        }
    }
}