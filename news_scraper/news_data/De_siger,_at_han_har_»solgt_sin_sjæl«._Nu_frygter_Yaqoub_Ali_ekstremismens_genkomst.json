{
    "version": "1.0",
    "document": {
        "id": 12677,
        "title": "De siger, at han har »solgt sin sjæl«. Nu frygter Yaqoub Ali ekstremismens genkomst",
        "content": "Enten er du med os. Ellers er du imod os. Og hvis du tier, støtter du blodbadet i Gaza. Med få ord beskriver debattøren Yaqoub Ali den farlige debat, der er opstået om krigen mellem Israel og Hamas. For den nuværende konflikt er ikke ligesom andre konflikter. Krigen har antændt en heftig debat på sociale medier. I forskellige grupper og beskedtjenester er retorikkenifølge eksperterhårdere end hidtil, hvor ekstreme holdninger bliver delt i et omfang, som overstiger tidligere konflikter. Det er simpelthen blevet svært at være en brun, muslimsk mand og ikke sige det, som palæstinenserne ønsker, du skal sige, forklarer Yaqoub Ali. Og det kan i værste konsekvens skubbe folk ud på de yderste fløje, vurderer han. Han har selv tidligere rekrutteret unge mænd til hellig krig i Syrien. Nu frygter han, at debatten i sig selv vil gøre det lettere for radikale bevægelser at tiltrække nye sjæle. »Radikalisering starter ét sted. Og det er, når man begynder at acceptere de ekstremistiske holdninger.« I en årrække var Yaqoub Ali en af landets mest toneangivende islamister og ekstremister. Som leder af bevægelsen »Kaldet til Islam« rekrutterede han unge mænd til hellig krig. I dag har han forladt den dansk-salafistiske gruppe, der opfordrede sine medlemmer til at kæmpe side om side med Islamisk Stat i blandt andet Syrien. I stedet gør han sig gældende som foredragsholder og debattør. Men det er langtfra alle, der bryder sig om det sted, han har valgt at stille sig i spørgsmålet om Israel og Hamas. »Jeg er på de civile og uskyldiges side. Det gælder både palæstinenserne og jøderne. Jeg er imod Hamas, den israelske regering og premierminister Benjamin Netanyahu,« siger Yaqoub Ali. Og det er langtfra alle tilfreds med. »Fordi jeg vælger at stille mig et mere neutralt sted, der ikke er sort eller hvidt, så bliver jeg både kaldt præmieperker og forræder, fordi jeg ikke siger præcis det samme som de fleste andre brune danskere.« Besked på det sociale medie X.Fold sammenLæs mereFoto: Privatfoto. Og det understreger én ting: At der ikke længere er plads på midten. Det har Yaqoub Ali selv erfaret i en sådan grad, at hans egen familie var tæt på at slå hånden af ham. »Jeg har mistet flere venskaber og bekendtskaber på den her konflikt. Og den har været tæt på at koste mig min familie,« siger han. Sagen er, at da han offentligt kaldte angrebet den 7. oktober for »brutalt«, og samtidig erkendte, at han forstår danske jøders frygt, begyndte en lang række danske muslimer at ringe til hans familie. Derfor blev hans offentlige stillingtagen et direkte problem for hans familie, som derfor havde svært ved at forstå, at han ikke bare kunne gøre ligesom de fleste andre muslimer. Ifølge Yaqoub Ali skaber tonen derfor gode forudsætninger for radikalisering og rekruttering i de ekstremistiske miljøer. »Det er ekstremisternes narrativ og dagsorden, som bliver eksponeret og bekræftet igen og igen,« siger han og tilføjer: Yaqoub Ali kom til Danmark fra Irak som 12-årig og følte sig ikke hjemme i den danske folkeskole. Følelser var ikke noget, man talte om i hjemmet, og det resulterede i, at Yaqoub blev en vred og hadefuld teenager. Så fandt han »Kaldet til Islam«.Fold sammenLæs mereFoto: Mathias Svold. » Tidligere så vi, at unge muslimer, der sympatiserede med Islamisk Stat, holdt det for sig selv – for det ville selv de muslimske miljøer tage afstand fra. Men nu, hvor de ekstreme holdninger er blevet normaliseret, så får de unge muligheden for at ytre sig offentligt uden at blive fordømt.« Resultatet? At folk bliver mere og mere ligeglade i længden og blinde for ekstremisme i egne rækker. Hans fortid i de ekstreme, islamistiske miljøer gør, at Yaqoub Ali har en forståelse for jødernes frygt. Han forstår godt, at de frygter hadforbrydelser og ikke uden forbehold træder frem og deltager i den offentlige debat. Men fordi han har sagt højt, at han har sympati for jøderne, har det fået folk fra det muslimske miljø til at sende hadbeskeder og antaste ham på gaden, fortæller han. »I det miljø, jeg kommer fra, er man hård mod dem, der træder ved siden af. Det er det, der sker mod mig nu. De mener, at jeg er en forræder. At jeg har solgt min sjæl.« Lige lidt har det hjulpet at dele videoer fra Gaza på sociale medier, der viser, hvilke grusomheder den palæstinensiske civilbefolkning udsættes for – eller udvise generel sympati for den palæstinensiske kamp for frihed. Så beskyldes han i stedet for at tale med to tunger. »Man er enten 100 procent med dem. Eller slet ikke med,« siger han.  Så har du ingen ide om, hvordan det er at være brun og være neutral i konflikten, og ikke sige præcis det ‘palæstinenserne’ siger eller ønsker du skal sige.Jeg er invandre og brun, og du ved ikke hvor mange gange jeg er blevet kaldt “præmieperker” “forræder” “du har solgt din…https://t.co/iwc3UtwWZa Yaqoub Ali fortæller, at han ikke har set danske jøder være lige så hårde i tonen som danske muslimer. Tværtimod. Han mener, at det er et resultat af, at mange danske muslimer oplever at blive fremmedgjort og ikke at få støtte af regeringen og de danske politikere. Nu ser nogle af dem så tilmed deres hjemland blive udsat for en enorm brutalitet fra den israelske regerings side, og så tager følelserne over. »Folk er sure, sårede, frustrerede, vrede og tomme for håb – og det anerkender jeg. Problemet er bare, at følelser kan være utilregnelige og få dig til at sige og gøre ting, du normalt ikke ville.« Det er følelserne, der taler. Ikke fornuften, understreger han. Lige nu er det i hans øjne mest udtalt på den yderste venstrefløj, hvor budskaberne synes mere ekstreme end dem, proisraelerne turnerer med. »På et tidspunkt når man også til et punkt, hvor man tvivler på, om det i virkeligheden løser noget at råbe op. For folk lytter ikke,« siger Yaqoub Ali.Fold sammenLæs mereFoto: Mathias Svold. »Desværre bliver de mennesker, der taler for den palæstinensiske sag, brugt af den yderste venstrefløj og står tilbage som nogle nyttige idioter i den her konflikt,« siger Yaqoub Ali. Tidligere har Yaqoub Ali kritiseret Isam Bachiri – bedre kendt som Isam B fra gruppen Outlandish – for at have en »farlig retorik«. »Kære Isam B, det her er nok den farligste retorik. 'Enten er du enig og siger det samme som os, ellers er du en morder'. Sådan fungerer verden ikke! Og hvis det, du siger, er tilfældet, så er der meget, vi kan klandre det muslimske miljø for. Men vi gør det ikke, for vi ved, at verden ikke er sort-hvid,« skrev Yaqoub Ali på det sociale medie X i kølvandet på et debatindlæg af Isam B i Information. Den landskendte sanger er propalæstinensisk og har længe været optaget af Israel-Palæstina-konflikten.I et interview med Berlingske afviste Isam B også, at Hamas er en terrorbevægelse. »Israel er en besættelsesmagt. Og du kan ikke besætte et folk og bare kalde dem terrorister, fordi de kæmper imod. Det ligger dybt i os alle at forsvare vores frihed til det sidste,« sagde Isam B, der selv har marokkanske rødder. Tirsdag sad de to over for hinanden i TV 2-programmet »Go' aften Live«.  I aften kl.17:30 i Go’aften live. Jeg skal i studiet med Isam B om denne form for retorik og hvorfor jeg kritisere det.https://t.co/mDMmr2hOP5 I Yaqoub Alis øjne så er det nemlig helt afgørende, hvordan offentlige personer bruger deres stemme i debatten. Og Isam B er ikke hvem som helst, fortæller han. »Han er en person med et enormt talerør – og lige nu er Isam B med til at gøre debatten sort/hvid. Vi ender med at stå i hvert vores hjørne og råbe og skrige ad hinanden. Det hjælper intet,« siger Yaqoub Ali. I »Go' aften Live« fortalte Isam B, at det i hans øjne handler om at få verden til at spærre øjnene op: At stoppe drab på civile. Udviklingen i debatten bekymrer den tidligere ekstremist, der fortsat agter at bruge sin stemme og talerør til at bringe, hvad han kalder, »nuancer« til bordet. »Men på et tidspunkt når man også til et punkt, hvor man tvivler på, om det i virkeligheden løser noget at råbe op. For folk lytter ikke,« siger han. På den måde bliver det lette valg at se det sort-hvidt. At vælge side. Og gå amok på dem på den anden side. Yaqoub Ali ved det. Han har selv prøvet det.",
        "metadata": {
            "source": "https://www.berlingske.dk/kultur/de-siger-at-han-har-solgt-sin-sjael-nu-frygter-yaqoub-ali-ekstremismens",
            "image_url": null,
            "publication_time": "Torsdag d. 30. november 2023, kl. 20.51",
            "author": "Signe Westermann Kühn",
            "related_links": [],
            "attachments": []
        }
    }
}