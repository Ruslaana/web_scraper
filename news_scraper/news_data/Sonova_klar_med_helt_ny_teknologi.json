{
    "version": "1.0",
    "document": {
        "id": 17067,
        "title": "Sonova klar med helt ny teknologi",
        "content": "Den nye platform går under navnet Phonak Venture og afløser den eksisterende platform, Quest, der blev lanceret for to år siden. Det fremgår af en meddelelse fra selskabet forud for kapitalmarkedsdagen.  - Den nye platform, der præsenteres i dag, er resultatet af mange års udviklingsarbejde, og sikrer grundlaget for yderlige betydelige og innovative høreløsninger fra alle Sonovas brands. Med Audéo Venture lancerer Phonak den første produktfamilie, som drager fordel af de nye muligheder, denne platform giver, siger Lukas Braunschweiler, der er administrerende direktør hos Sonova, i meddelelsen. Den første rigtig store lancering under den nye Phonak Venture-platform er Audéo-familien med blandt andet forhøjet batteritid. Samtidig lanceres en stribe mindre produkter og en række produkter under Unitron-brandet.  Sonova er ikke vært for en præsentation ved den årlige messe hos Europäische Union der Hörgeräteakustiker (EUHA) i denne uge, hvor selskaberne ellers traditionelt præsenterer deres nye produkter. Derfor præsenteres Phonak Venture-platformen i stedet i forbindelse med tirsdagens kapitalmarkedsdag.    ",
        "metadata": {
            "source": "https://www.berlingske.dk/virksomheder/sonova-klar-med-helt-ny-teknologi",
            "image_url": "https://berlingske.bmcdn.dk/media/cache/resolve/image_x_large/image/42/428489/7773102-sonova.jpg",
            "publication_time": "Tirsdag d. 14. oktober 2014, kl. 07.38",
            "author": null,
            "related_links": [],
            "attachments": []
        }
    }
}