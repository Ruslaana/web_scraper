{
    "version": "1.0",
    "document": {
        "id": 14653,
        "title": "Her er Danmarks bedste ejerledere",
        "content": "Mens de fleste større virksomheder har ansatte chefer, er det stadig en anden slags bosser  der udgør rygraden i flertallet af landets mellemstore virksomheder – de såkaldte »ejerledere«. Det er virksomhedsejere, der har stiftet eller overtaget et firma og gennem medgang og modgang holdt sig i centrum for produktion, kundekontakt og beslutningsproces. Nu kommer deres udfordringer og muligheder i fokus medkåringen af Årets Ejerleder 2011. -Se de 18 nominerede i bunden af denne artikel Sådan gik det de tidligere vindere Mange ejerledere driver nemlig solide vækstvirksomheder, men mindst lige så mange mærker krisen og kravet om innovation som et pres. Det øger behovet for inspiration til vækst, og dét er netop omdrejningspunktet for konkurrencen, hvor 18 virksomhedsejere nu er nomineret. - Der er tale om fascinerende mennesker og virksomheder drevet af en anden selvstændigheds- og skabertrang, end man ser i store, globale firmaer og venturefonde. Og der er god grund til at fremhæve de bedste, siger Kent Hedegaard fra revisionsfirmaet Pricewaterhouse Coopers, der sammen med Berlingske Media og erhvervsorganisationen Ejerlederne står bag kåringen. Det er ottende gang, at Årets Ejerleder kåres, og Kent Hedegaard lægger ikke skjul på, at tre års finanskrise har gjort det sværere at finde virksomheder, der lever op til de økonomiske kriterier for en nominering. - Men det er i alle regioner lykkedes at finde virksomheder, som har fundet formlen på vækst og udvikling, siger han. Læs om Årets ejerleder 2010:Danmarks bedste ejerleder er en solstrålehistorie Mange forskellige brancher er repræsenteret, og der er store forskelle på den enkelte ejerleders måde at gøre tingene på. Men der er også klare fællestræk, som alle virksomhedsejere kan lære af, mener centerchef Hanne Shapiro fra Teknologisk Instituts Center for annalyse og erhvervsfremme, der arbejder med innovation i mindre virksomheder. - Ejerledere er typisk meget tæt på deres kunder, uanset om de er underleverandører eller leverer direkte til markedet. Det gør, at de hele tiden har fokus på små forbedringer, siger hun. - De bedste af dem er derfor eksperter i produktinnovation og til at få input via medarbejdere og kunder. Til gengæld er der især blandt de mindre virksomheder sjældent ressourcer til større innovationsprojekter. I stedet bør ejerlederne lade sig inspirere af de dygtigste kollegaer, mener Shapiro. Læs om virksomheden, der tog turen fra Årets Ejerleder til benhård rekonstruktion:\"Den hårdeste dag i mit liv\"  Sidste år blev Claus Meyer, madiværksætteren bag flere res­taurant- og kantinekoncepter, Årets Ejerleder i region Hovedstaden.Han har masser af succes- og han fremhæver tre vigtige egenskaber for innovative virksomhedsejere: De giver medarbejderne plads, de vælger deres kampe og henter de kompetencer, de ikke selv mestrer. - Jeg bruger nok 50 pct. af min tid på at realisere nye projekter og kunne nok godt bruge mere tid på klassisk strategisk planlægning, siger han og understreger, at ledelse for ham handler om balance. - For os er det uhyre vigtigt med en modvægt til al innovationen – driftssikkerhed og finansielt overblik, og det handler om at finde de rigtige mennesker, siger Claus Meyer, der for tre år siden ansatte en adm. direktør. Og ifølge den analyse der ligger til grund for årets nominerede ejerledere, har Meyer fat i noget af det rigtige. Den viser nemlig, at de bedste virksomheder netop er dem, som har hentet professionel viden og lagt klare planer. Ved seks arrangementer de kommende 14 dagefortæller de hvordan. - Ofte ville det være nemmere at være ansat i en virksomhed i stedet for at være ejerleder. Derfor er Årets Ejerleder tænkt som en hyldest til dem, der har evnen, viljen og modet samtidig med, at det er en lejlighed til at fortælle nogle vigtige historier om dansk erhvervsliv, siger Kent Hedegaard. Læs mere om de enkelte kåringer og se, hvordan du tilmelder dig påwww.aarets-ejerleder.dk  En jury sammensat af eksperter fra revisionsgiganten PwC samt repræsentanter fra Foreningen Ejerlederne og Berlingske Business har gennemgået tusindvis af danske virksomheder, hvor ejer og direktør er samme person. Baseret på økonomiske forhold, ledelsesstruktur og virksomhedernes måde at træffe beslutninger på er de tre bedste virksomheder i seks landsdele blevet udvalgt. I hver landsdel kåres en vinder, som går videre til hovedkonkurrencen om at blive Årets Ejerleder 2011. Her er de 18 nominerede til Årets Ejerleder 2011: Vestjylland Kåringen finder sted onsdag i MCH Arena Østjylland Kåringen finder sted 1. november hos PwC i Aarhus Syddanmark Kåringen finder sted 27. oktober hos PwC i Fredericia Sjælland Kåringen finder sted 2. november hos PwC i Slagelse Hovedstaden Kåringen finder sted 8. november hos PwC i Hellerup. Her kåres også Årets Ejerleder på baggrund af de seks landsdelsvindere",
        "metadata": {
            "source": "https://www.berlingske.dk/karriere/her-er-danmarks-bedste-ejerledere",
            "image_url": "https://berlingske.bmcdn.dk/media/cache/resolve/image_x_large/image/25/254931/2875459-sejr.jpg",
            "publication_time": "Tirsdag d. 25. oktober 2011, kl. 06.20",
            "author": "Martin Poul Pedersen",
            "related_links": [],
            "attachments": []
        }
    }
}