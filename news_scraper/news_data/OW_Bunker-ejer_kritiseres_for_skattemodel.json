{
    "version": "1.0",
    "document": {
        "id": 14294,
        "title": "OW Bunker-ejer kritiseres for skattemodel",
        "content": "Kapitalfonden Altor ejede OW Bunker gennem et såkaldt Luxembourg-selskab, der muliggjorde en omkanalisering af overskud, og derved undgik fonden en kildeskat på 15 pct. Det skriver Børsen. Således tjente Altor milliarder på salg af selskabet ved at omgå skattebetalinger. Det viser lækkede dokumenter af journalister fra et internationalt konsortium. Og det diskuteres nu, hvorvidt modellen kan opretholdes i skatterevision.   - Denne specifikke mekanisme er jeg ikke stødt på før, og den fremstår specielt aggressiv. Det vil være virkelig, virkelig svært at skulle påstå, der skulle være en forretningsmæssig begrundelse for den model - andet end at spare i skat, udtaler Markus Meinzer, der er senioranalytiker i Tax Justice Network, til Børsen.   ",
        "metadata": {
            "source": "https://www.berlingske.dk/virksomheder/ow-bunker-ejer-kritiseres-for-skattemodel",
            "image_url": "https://berlingske.bmcdn.dk/media/cache/resolve/image_x_large/image/23/238069/8026938-ow.jpg",
            "publication_time": "Torsdag d. 11. december 2014, kl. 07.35",
            "author": null,
            "related_links": [],
            "attachments": []
        }
    }
}