{
    "version": "1.0",
    "document": {
        "id": 5533,
        "title": "Salg af smarture halveret på et år",
        "content": "Trods elektronikgiganternes store investeringer er der ingen, der gider at købe og gå med smarture, som f.eks. kan måle pulsen eller bruges til at læse SMS-beskeder eller besvare telefonopkald i. På et år er det i forvejen beskedne salg af smarturene blevet mere end halveret. I juli-september blev der således kun på verdensplan solgt 2,7 millioner styk mod 5,6 millioner for et år siden. Det svarer til en tilbagegang i salget på 51,6 procent, viser nye tal fra analysehuset IDC, der følger teknologimarkederne tæt. På de samme tre måneder blev der til sammenligning globalt solgt 362,9 millioner smartphonetelefoner.FAKTASådan er et smarturEt smartur koster i Danmark fra omkring 2.700 kroner og opefter. Det er et digitalt ur, reelt en armbåndscomputer, der både har telefonfunktioner, rummer GPS til navigering, kan måle puls og søvn, kan tage billeder, kan vises indkomne SMS-tekstbeskeder m.m. Langt de fleste smarture er afhængige af at være koblet trådløst på mobiltelefonen, mens enkelte har eget SIM-kort, så de kan bruges - også til at besvare opkald på og selv ringe op - uden en telefon i nærheden.Th.FOLD UD Et smartur koster i Danmark fra omkring 2.700 kroner og opefter. Det er et digitalt ur, reelt en armbåndscomputer, der både har telefonfunktioner, rummer GPS til navigering, kan måle puls og søvn, kan tage billeder, kan vises indkomne SMS-tekstbeskeder m.m. Langt de fleste smarture er afhængige af at være koblet trådløst på mobiltelefonen, mens enkelte har eget SIM-kort, så de kan bruges - også til at besvare opkald på og selv ringe op - uden en telefon i nærheden.Th. Apple, der leverede 1,1 millioner af de solgte 2,7 millioner smarture og dermed er den største producent på området, gik 71,6 procent tilbage, kun overgået af kinesiske Lenovo, hvis salg faldt med 73,3 procent - men fra et meget lavere niveau, for Lenovo solgte i årets tredje kvartal kun 100.000 smarture. »Der er blevet åbenlyst, at de nuværende smarture ikke er noget for enhver. Det er afgørende vigtigt, at et ur har et klart formål og en klar brugsfunktion. Derfor fokuserer mange producenter på fitnessbrug, fordi det er simpelt,« konstaterer Jitesh Ubrani, som er senioranalytiker hos IDC. Siden de første smarture kom på markedet for omkring tre år siden, har producenterne forsøgt at lade dem afspejle de mobiltelefoner, som de fleste af dem stadig er afhængige af. Man har altså skullet kunne mange af de samme ting, som telefonen kunne levere. »Nu bliver det afgørende, at oplevelsen på et smartur adskiller sig fra den på smartphonen,« mener Jitesh Ubrani. Apple fremviste først i september sin nye watchOS-software, fordi Apple først da var klar med sit andet Apple Watch-ur. Google har også trukket lanceringen af sin Android Wear 2.0-software ud, mens Samsung i september godt nok præsenterede sit Gear S3-ur, men det er stadig ikke kommet på markedet, der derfor fortsat må klare sig med de urmodeller, som er kommet tidligere og bevisligt ikke sælger.Apples nye Apple Watch blev præsenteret i september og får modeller målrettet bestemte formål snarere end at kunne det hele. Arkivfoto: Stephen Lam, Reuters/ScanpixFold sammenLæs mereFoto: STEPHEN LAM. Den største smarturleverandør er trods den store tilbagegang i det samlede salg fortsat Apple, som sidder på 41,3 procent. GPS-producenten Garmin stormer frem til en andenplads og sidder nu på 20,5 procent af markedet mod blot 2,3 procent for et år siden med et salg på nu 600.000 ure. Nummer tre er Samsung, der er verdens største mobil- og TV-producent. Samsung har i juli-september leveret 400.000 ure, hvilket svarer til 14,4 procent af markedet mod 6,4 procent sidste år på samme tid. Kinesiske Lenovo har 3,4 procent med 100.000 ure via Motorola, som Lenovo købte af Google for nogle år siden, og Pebble, der var det første rigtigt udbredte »sundhedsarmbånd«, som kunne kobles til en telefon, er nummer fem med også omkring 100.000 leverede ure, viser IDCs tal.",
        "metadata": {
            "source": "https://www.berlingske.dk/virksomheder/salg-af-smarture-halveret-paa-et-aar",
            "image_url": "https://berlingske.bmcdn.dk/media/cache/resolve/image_x_large/image/3/33170/15250234-pix-gear-s3.jpg",
            "publication_time": "Lørdag d. 29. oktober 2016, kl. 13.00",
            "author": "Thomas Breinstrup",
            "related_links": [],
            "attachments": []
        }
    }
}