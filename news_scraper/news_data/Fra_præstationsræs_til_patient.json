{
    "version": "1.0",
    "document": {
        "id": 18962,
        "title": "Fra præstationsræs til patient",
        "content": "Læseren føres i Lisa Genovas »Et helt nyt liv« ind i hverdagens centrifuge i karrierekvinden Sarahs hæsblæsende familie- og arbejdsliv. Konkurrencebevidste Sarah er nærmest afhængig af adrenalinsuset, men med ét slag er hun dømt til et andet tempo og en anden selvopfattelse. Lisa Genova, ph.d. i neurovidenskab, leverer en vidende og indlevet beskrivelse af den viljestærke handicappedes smertefulde vej til et nyt liv og en påpegning af svigt i barndommen samt problematisk mor/datter-forhold som baggrund for den voldsomme kamp for et succesrigt liv. Særlig beskrivelsen af den såkaldte venstre neglekt i den akutte fase, hvor patienten ikke kan se eller erkende, hvad der er til venstre, er fint skildret. »Et helt nyt liv« er et sympatisk indlæg i antistress-debatten, men bogen savner stramning og kunstnerisk originalitet.",
        "metadata": {
            "source": "https://www.berlingske.dk/boganmeldelser/fra-praestationsraes-til-patient",
            "image_url": "https://berlingske.bmcdn.dk/media/cache/resolve/image_x_large/image/71/712608/4553336-fra-prstationsrs-til-patient.jpg",
            "publication_time": "Torsdag d. 29. september 2011, kl. 22.30",
            "author": null,
            "related_links": [],
            "attachments": []
        }
    }
}