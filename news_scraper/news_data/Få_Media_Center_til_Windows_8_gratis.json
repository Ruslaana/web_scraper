{
    "version": "1.0",
    "document": {
        "id": 17877,
        "title": "Få Media Center til Windows 8 gratis",
        "content": "Media Center - programmet, der lader dig optage TV-udsendelser og giver din film- og musiksamling en TV-venlig brugerflade – har været en fast del af Windows siden Vista. Men i det nye Windows 8 er det ikke længere at betragte som en naturlig del af pakken. Hvis du nu er en af dem, der nødigt vil give slip på den glæde, du kan opleve med Windows Media Center, så er du nødt til at gå Windows Pro-vejen. Denne version indeholder enkelte småfunktioner, der ikke findes på basisudgaven af Windows 8, heriblandt BitLocker (kryptering), tilslutning til et eksternt skrivebord samt understøttelse af domæner. Men selv ikke med Pro får du umiddelbar adgang til Media Center. Du må nemlig først låse det op med en produktnøgle, hvilket normalt koster penge. Store tilhængere af Windows Media Center bør derfor benytte sig af Microsofts specialtilbud, der varer fra 26. oktober til 31. januar 2013. I denne periode kan du opgradere til Windows 8 Pro for 229 kroner og derefter tilføje Windows Media Center helt gratis. Du behøver end ikke at have købt Windows 8, Pro eller basis, endnu for at sikre dig gratis adgang til Media Center, hvis du en gang i fremtiden skulle få behov for det. Alt du skal gøre er at registrere din e-mailadressen pådenne side, og så vil Microsoft sende dig en produktnøgle. Den er altid god at have. Vi må dog minde om, at der findes alternativer til at hente Windows 8 Pro og derefter låse op for Media Center-funktionen. Er du for eksempel allerede den glade bruger af en tidligere Windows-version, så er der jo ingen grund til at opgradere. Herudover findes der flere tredjepartsløsninger, der giver dig funktionalitet og brugerflade, der svarer til Windows Media Center.PlexogXBMCer to fine alternativer, og de koster ikke en eneste krone. Læs også:Pas på: Der er to Windows 8 Læs artiklen på teknofil.no Oversat af Janus Bødker.",
        "metadata": {
            "source": "https://www.berlingske.dk/videnskab/faa-media-center-til-windows-8-gratis",
            "image_url": "https://berlingske.bmcdn.dk/media/cache/resolve/image_x_large/image/59/596636/5757892-f-media-center-til-windows-8-gratis.jpg",
            "publication_time": "Tirsdag d. 30. oktober 2012, kl. 07.30",
            "author": null,
            "related_links": [],
            "attachments": []
        }
    }
}