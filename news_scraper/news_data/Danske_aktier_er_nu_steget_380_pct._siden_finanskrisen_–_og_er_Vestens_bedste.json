{
    "version": "1.0",
    "document": {
        "id": 20580,
        "title": "Danske aktier er nu steget 380 pct. siden finanskrisen – og er Vestens bedste",
        "content": "Årene efter finanskrisen viste sig at byde på en historisk optur for aktiemarkedet, og særligt for danske aktier har de seneste ti år været en ekstraordinær god periode. Det danske C20-indeks er nemlig steget knap 380 pct. siden 6. marts 2009, hvilket sender det ind på en suveræn førsteplads, når man sammenligner med resten af Europa, USA og de store asiatiske markeder. Det toneangivende amerikanske S&P 500 indeks er »kun« steget 325 pct., mens det paneuropæiske Stoxx Europe 600 indeks er klatret 143 pct. Kun nogle enkelte indeks i vækstmarkederne har klaret sig bedre end det danske, for eksempel det filippinske med en stigning på 400 pct. Det nuværende danske eliteindeks, C25, eksisterede ikke dengang, derfor bruger vi lillesøsteren C20.  Det var lige omkring 6. marts for ti år siden, at globale og danske aktier ramte deres bund efter at være faldet næsten 50 pct. på seks måneder i den største finansielle krise i generationer. Flere lande var i dybe recessioner, arbejdsløsheden var høj, og virksomhederne nedjusterede deres indtjeningsforventninger på stribe. Men midt i al tumulten havde de danske aktier to fordele, der hjalp til at gøre det til et af årtiets bedste aktieindeks, forklarer Michael Friis Jørgensen, chef for aktieanalyse i Alm. Brand. »Fra 2009 til 2015 var Danmark verdensmestre i indtjeningsvækst. I sidste ende er det indtjeningen, du betaler for som aktionær, og der var vi bedst,« siger han. »Aktier bliver jo ikke dyrere, fordi kurserne stiger meget, så længe virksomhedernes indtjening følger med. Vores virksomheder var ret gode til at omstille sig, og langt hurtigere end i resten af Europa.« Læs:Efter historisk aktieoptur: Investor, der kaldte bunden i 2009, sælger nu ud af aktier for første gang i ti år  Hold dig opdateret med alt, hvad der sker på aktiemarkederne. Med Berlingske Business’ ugentlige aktieklumme får du det fulde overblik over finansmarkederne i ind- og udland og en analyse af, hvor finansmarkedet er på vej hen. Ved at tilmelde dig vores nyhedsbrev bliver du klædt på til hele børsugen.   Jeg giver hermed tilladelse til, at Berlingske mandag-fredag sender mig de seneste nyheder om aktier obligationer investeringer og status fra verdens børser.  Jeg bekræfter desuden, at jeg er over 13 år, og at Berlingske Media A/S må opsamle og behandle de anførte personoplysninger til det ovennævnte formål. Oplysningerne kan indeholde annoncer fra tredjepart og i visse tilfælde blive delt med disse. I vores privatlivspolitik kan du læse mere om tredjeparter og hvordan du tilbagetrækker dit samtykke.www.berlingskemedia.dk/cookie-og-privatlivspolitik Den anden fordel, det danske marked havde – og stadig har – er, at det er af såkaldt defensiv karakter, hvor virksomhedernes indtjening ikke er afhængig af den globale vækst for at klare sig godt. Diabetikere har for eksempel stadig brug for insulin i en recession, mens ølforbruget traditionelt også er immunt over for økonomiske cykler. Det danske eliteindeks har overvejende defensive aktier, blandt andre Novo Nordisk, Ørsted, Carlsberg og William Demant. Netop Novo Nordisk havde en fantastisk periode efter finanskrisen, og steg fra marts 2009 til august 2015 næsten 700 pct. Det var også en stor drivkraft bag det danske indeks'outperformance. »Vi har den type selskaber, der klarer sig godt, når økonomierne ikke buldrer derudaf men mere humper afsted, og det gjorde vi i årene efter finanskrisen,« siger Michael Friis Jørgensen. Det har også hjulpet danske aktier til atkomme forrygende fra start i 2019. Efter et synkront globalt opsving i 2017 er bekymringer om global vækst nemlig endnu en gang dagskost for investorer, og det er en af grundene til, at Alm. Brand analytikeren tror, danske aktier over det næste år kommer til at klare sig bedst. Det er dog med et vigtigt forbehold: Indtjeningsvæksten i den kommende regnskabssæson bliver nødt til at overraske til den positive side. »Investorerne så, at vi var verdensmestre i indtjeningsvækst i 2009-2015, og det tema har de så købt ind i igen. Men vi har ikke set den stærke indtjeningsvækst endnu, og faktisk er det begyndt at gå den anden vej. Så vi bliver nødt til at se, at virksomhederne begynder atperformeigen. Jeg har en formodning om, at vi få en okay regnskabssæson,« siger Michael Friis Jørgensen. »Men vi ligger lige nu på ettipping point, hvor makroøkonomien måske er ved at vende igen, og investorerne er ved at finde ud at, om de vil væk fra den »sikre havn« og ind i de mere cykliske virksomheder. Det er et tema, der på et tre-måneders sigt ikke er super for danske aktier,« tilføjer han. Ud over de danske aktiers specifikke fordele efter finanskrisen har det globale aktiemarkedet været drevet af ultra-lempelig politik fra centralbankerne, inklusiv rekordlave renter. I Europa er indlånsrenten for banker stadig i negativ, mens den amerikanske centralbank, Fed, har sat sine renteforhøjelser på pause, efter en række nøgletal begyndte at pege på svagere vækst. Netop Feds beslutning om at holde renten i ro er en væsentlig årsag til, at aktier verden over kom historisk godt fra start i 2019. Ifølge Shamik Dhar, cheføkonom hos BNY Mellon Investment Management, betyder det, at man som investor stadig skal holde ekstra godt øje med centralbankerne. »Tænk virkelig over hvordan, hvor, hvornår og hvorfor pengepolitikken sandsynligvis vil ændre sig,« skriver han i en rapport, hvor han også har gennemgået de store vindere og tabere efter finanskrisen. »Og undgådomestic bias. Sørg for at have en geografisk alsidig portefølje,« tilføjer han. »Domestic bias« eller »home bias« refererer til investorers tilbøjelighed til mest at sætte penge i aktier fra hjemlandet, fordi de kender det bedst. Research har dog gang på gang vist, at det er en dårlig idé, og at det giver langt større afkast på langt sigt at have en bredere portefølje.",
        "metadata": {
            "source": "https://www.berlingske.dk/aktier/danske-aktier-er-nu-steget-380-pct-siden-finanskrisen-og-er-vestens-bedste",
            "image_url": "https://berlingske.bmcdn.dk/media/cache/resolve/image_x_large/image/114/1142064/22794186-danske-aktier-tager-historisk-stort-fald.jpg",
            "publication_time": "Lørdag d. 20. april 2019, kl. 12.40",
            "author": "Sara Sjølin",
            "related_links": [],
            "attachments": []
        }
    }
}