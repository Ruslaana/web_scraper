{
    "version": "1.0",
    "document": {
        "id": 9434,
        "title": "Damco bliver lagt ind i Maersk Line",
        "content": "Damco, logistikdelen i A.P. Møller – Mærsk,  bliver lagt ind under containerrederiet Maersk Line, oplyser selskabet onsdag. Det sker for bedre at udnytte vækstpotentialet i virksomheden og næste skridt i forsøget på at udviklede den danske virksomhed til en moderne transport- og logistikvirksomhed. »I dag tager vi yderligere skridt i transformationen af vores virksomhed,« udtaler topchef Søren Skou i meddelelsen. Branchemediet Shippingwatch har tidligereskrevet, at A.P. Møller – Mærsk var på vej med ændringen. Logistikvirksomheden Damco begyndte for knap to år siden processen hen mod at blive en del af containerdelen, da selskabet blev overført til at skulle rapportere til Vincent Clerc, kommerciel direktør i containerrederiet Maersk Line, og ikke længere til A.P. Møller - Mærsks topchef, Søren Skou. Nu bliver Damco endelig fusioneret ind i Maersk Line. Det sker efter flere år, hvor det har været vanskeligt for A.P. Møller - Mærsk at skabe en god forretning i Damco, der samtidig ikke har en størrelse, så det giver mening at lade virksomheden stå alene. Efter planen sker sammenlægning med virkning fra 1. januar 2019. Vincent Clerc får nu ansvaret for det nye selskab, hvor Klaus Rud Sejling, den nuværende adm. direktør for Damco, vil bliver leder af selskabet Maersk's Logistics and Services Products, der vil rapportere til Vincent Clerc. A.P. Møller – Mærsk har også besluttet at tre af gruppens regionale rederier fremover skal brandes som Sealand. Det drejer sig om MCC Transport, Sealnd og Seago Line. »Intergrationen markerer en milepæl i Mærsks vækstrejse mod at blive et integreret selskab,« udtaler Søren Skou. Maersk Line har udover Maersk Line fortsat rederierne Hamburg Süd og Safmarine, som sejler under deres egne brands, og de bliver ikke påvriket af ændringerne. A.P. Møller - Mærsk lancerede i efteråret 2016 planerne om at skabe en ny digital virksomhed, der var bedre indrettet til at imødekomme fremtidens krav fra kunderne. Det betød blandt andet, at alle virksomhedens energidele blev sat til salg. Siden er en lang række nye digitale initiativer sat i gang. Blandt andet et stort samarbejdet med den amerikanske IT-virksomhed, IBM. Her er ambitionerne at udvikle et fælles globalt økosystem for transport. Aktierne i A.P. Møller - Mærsk ligger meddelelsen stort set uændret omkring kurs 9.160. FAKTAFakta – Mærsks strategiplanI efteråret 2016 fremlagde ledelsen konturerne til fremtidens Mærsk. Det skete på et tidspunkt med lave oliepriser og en containerindustri, som længe havde været under pres pga. svag vækst og alt for mange skibe.Selskabet blev i først omgang splittet i to dele, hvor energiforretningerne siden er blevet solgt fra. Det drejer sig om Maersk Tankers og Maersk Oil, mens Maersk Drilling står til at blive separat børsnoteret i 2019.Den øvrige del – med verdens største containerrederi, Maersk Line, i spidsen – skal udvikles til en moderne digitaliseret transport- og logistikvirksomhed. Det sker samtidig med, at virksomheden står midt i store digitale forandringer, som kan skabe nye konkurrenter for den danske virksomhed. Blandt andet har amerikanske Amazon udtrykt interesse for shippingmarkedet.De mange ændringer har blandt andet betydet et farvel til tidligere topchef Nils Smedegaard og forhenværende bestyrelsesformand Michael Pram Rasmussen.FOLD UD I efteråret 2016 fremlagde ledelsen konturerne til fremtidens Mærsk. Det skete på et tidspunkt med lave oliepriser og en containerindustri, som længe havde været under pres pga. svag vækst og alt for mange skibe. Selskabet blev i først omgang splittet i to dele, hvor energiforretningerne siden er blevet solgt fra. Det drejer sig om Maersk Tankers og Maersk Oil, mens Maersk Drilling står til at blive separat børsnoteret i 2019. Den øvrige del – med verdens største containerrederi, Maersk Line, i spidsen – skal udvikles til en moderne digitaliseret transport- og logistikvirksomhed. Det sker samtidig med, at virksomheden står midt i store digitale forandringer, som kan skabe nye konkurrenter for den danske virksomhed. Blandt andet har amerikanske Amazon udtrykt interesse for shippingmarkedet. De mange ændringer har blandt andet betydet et farvel til tidligere topchef Nils Smedegaard og forhenværende bestyrelsesformand Michael Pram Rasmussen.",
        "metadata": {
            "source": "https://www.berlingske.dk/virksomheder/damco-bliver-lagt-ind-i-maersk-line",
            "image_url": "https://berlingske.bmcdn.dk/media/cache/resolve/image_x_large/image/100/1002132/22113088-maersk-line.jpg",
            "publication_time": "Onsdag d. 19. september 2018, kl. 09.07",
            "author": "Lasse Friis",
            "related_links": [],
            "attachments": []
        }
    }
}