{
    "version": "1.0",
    "document": {
        "id": 14301,
        "title": "Han var en elsket »kaviarsocialist«, men så gik steddatteren til tasterne. Nu er det store tabu endelig brudt",
        "content": "De fortæller sandheden, som den er. Rå og hjerteskærende. Om onkler, fædre og andre familiemedlemmer, der gjorde det værst tænkelige ved dem. »Jeg var fem år gammel, og han ødelagde mit liv for evigt,« skriver en kvinde på Twitter. »Jeg var fem år gammel. Jeg ville lege i hans smukke have som de andre børn på landet,« tweeter en anden. »Jeg må have været otte år gammel, han var fire år ældre end mig. Jeg var adopteret, han var deres »søde« dreng,« gengiver en tredje. Tweets, der alle afrundes med#metooinceste. Kvinderne med de franske navne står ikke alene. Langtfra. De er del af en lavine af beretninger om incest, der har ramt Frankrig. En lavine, der begyndte som et stille sneskred, da initiativtageren til hashtagget, Marie Chenevance fra aktivistgruppen NousToutes, skrev »#metooinceste« ogsiden fortalte BBC, at franske incestofre indtil for nylig blev mødt af en »mur af stilhed«. Som hun formulerede det: »Det var nu eller aldrig for at bryde dette tabu.«  Violée dès l'âge de 11 ans, Iléna tente de se reconstruire après la condamnation de son grand-père aux assises. Aujourd'hui sa famille lui tourne le dos. Mais pour inciter à briser le silence, c'est avec courage qu'elle témoigne sur@franceinfo#metooinceste#1françaisSur10pic.twitter.com/iO3lA9fbWQ Marie Chenevances timing har afgørende betydning. Den 67-årige aktivist anvendte #metooinceste i kølvandet på en skandale, der har ryddet avisforsider og involverer en af Frankrigs mest berømte og vellidte intellektuelle på venstrefløjen, Han var en elsket »kaviarsocialist«, men så gik steddatteren til tasterne. Nu er det store tabu endelig brudt. En prominent 70-årig politolog, universitetsprofessor og tv-kommentator, der sad i Europa-Parlamentet i syv år og af kritiske tunger betegnes som»gauche caviar«,»kaviarsocialist« –en pendant til den danske betegnelse »kystbanesocialist«. Olivier Duhamel har i årevis haft en ledende stilling på eliteskolen Sciences Po, hvor flere franske præsidenter er uddannet, og samtidig været præsident for »Le Siècle«, en klub for den franske elite, der mødes månedligt til et festmåltid på Automobile Club de France ved Place de la Concorde og en snak om verdenssituationen. Bogen »La familia grande« skrevet af Camille Kouchner, steddatter til bogens hovedperson, Olivier Duhamel.Fold sammenLæs mereFoto: Joel Saget/AFP/Ritzau Scanpix. Olivier Duhamel har kunnet se sit image krakelere for næsen af ham efter udgivelsen af »La familia grande«, (»Den store familie«): en bog med skarpe modhager og beskrivende scener forfattet af Duhamels steddatter, Camille Kouchner, der til daglig arbejder som advokat. Her beskyldes Olivier Duhamel for seksuelle overgreb for godt 30 år siden, da han ifølge Camille Kouchner forgreb sig på hendes tvillingebror, der dengang var ung teenager. Victor (ikke hans rigtige navn) fortalte søsteren om deres stedfars handlinger, men bad hende om at »holde på hemmeligheden«, og sådan blev det – indtil for ganske nylig. Beskyldningerne har allerede haft konsekvenser for den nu tidligere mediedarling. Kort tid efter udgivelsen trak Olivier Duhamel sig fra sine tillidsposter i forskellige franske institutioner, og selvom sagen er forældet, sygner den ikke hen i glemslen. Tværtimod. Anklagemyndigheden i Paris har således meddelt, at den har åbnet en efterforskning af, om der kan rejses en sag om voldtægt og seksuelle overgreb på en mindreårig. Ifølge Le Monde har Victor læst manuskriptet og er glad for, at søsteren taler på hans vegne. »Jeg bekræfter, at det, min søster har skrevet om Olivier Duhamels handlinger mod mig, er korrekt,«citeres Victor for at det franske dagblad. Presset stiger også gevaldigt på Frédéric Mion, direktøren for Sciences Po, der ifølge Le Monde har kendt til beskyldningerne siden 2018, og som bør træde tilbage, hvis man spørger flere af hans studerende. I sidste uge trak Élisabeth Guigou, tidligere justitsminister og nær ven af Olivier Duhamel, sig som chef for en kommission, der har fokus på børn udsat for seksuel vold. Élisabeth Guigou sagde til franske medier, at hun ikke intet kendte til beskyldningerne mod Olivier Duhamel. Frankrigs tidligere justitsminister Élisabeth Guigou trak sig for nylig som chef for en uafhængig kommission, der belyser og undersøger incestproblematikken i Frankrig.Fold sammenLæs mereFoto: Eric Feferberg/AFP/Ritzau Scanpix . »Den store familie« handler ikke alene om incest. Den handler også om løgne og hemmeligheder med tråde dybt ind til hjertet af den franske kulturelite. Camille Kouchner påstår, at ikke kun familiens omgangskreds, men også dele af det intellektuelle borgerskab i Paris, kendte til Olivier Duhamels mørke sider, der kostede Victor ar på sjælen. En viden, kulturspidserne aldrig gjorde noget ved. Victor og Camille er børn af Bernard Kouchner og Évelyne Pisier. Kouchner er også en berømt personlighed i Frankrig: Han er medstifter af organisationen Læger uden Grænser og var udenrigsminister under præsident Nicolas Sarkozy. Évelyne Pisier, der døde i 2017, var professor på Pantheon-Sorbonne-universitetet i Paris. Évelyne Pisier og Bernard Kouchner blev skilt, og Évelyne Pisier fandt senere sammen med Olivier Duhamel og blev gift for anden gang. Camille Kouchner skriver, at overgrebene fandt sted i slutningen af 1980erne, da Évelyne Pisier endte i et alkoholmisbrug efter hendes forældres selvmord i 1986 og 1988. Men ifølge Camille Kouchner kendte Évelyne Pisier alt til »hemmeligheden«. Det samme gjorde fætre, kusiner, onkler og tanter. Alle del af et »et slags samtykke, der dækkede over de kriminelle handlinger«. FAKTADen (forvirrende) franske lovgivningDen franske lovgivning definerer incest som et seksuelt forhold mellem to personer, der er beslægtede med hinanden i en grad, hvor ægteskab er forbudt.Det gælder også mellem søskende eller mellem stedforældre og stedbørn.Men ifølge fransk lovgivning er incest kun en forbrydelse i tilfælde af seksuelt misbrug såsom voldtægt eller et seksuelt forhold mellem en voksen og en mindreårig.Lovgivningen forbyder sex mellem en voksen og en mindreårig under 15 år, men det betragtes ikke automatisk som voldtægt. Det kræver, at der har været anvendt tvang, trusler eller vold.Kilde:The New York TimesFOLD UD Den franske lovgivning definerer incest som et seksuelt forhold mellem to personer, der er beslægtede med hinanden i en grad, hvor ægteskab er forbudt. Det gælder også mellem søskende eller mellem stedforældre og stedbørn. Men ifølge fransk lovgivning er incest kun en forbrydelse i tilfælde af seksuelt misbrug såsom voldtægt eller et seksuelt forhold mellem en voksen og en mindreårig. Lovgivningen forbyder sex mellem en voksen og en mindreårig under 15 år, men det betragtes ikke automatisk som voldtægt. Det kræver, at der har været anvendt tvang, trusler eller vold. Kilde:The New York Times Le Monde har bragt bogen som en serie ogskriver i en artikel fra 4. januar: »Incest handler om stilhed ogomerta(et kodeks for tavshed, hvor der dækkes over kriminelle handlinger, ofte i relation til mafiaen,red.) … vi er i slutningen af 1980erne. I en familie med parisiske intellektuelle, hvor en 13-årig dreng oplever, at hans stedfar, en berømt akademiker, inviterer ham ind på sit værelse om aftenen. Han betror sig til sin tvillingesøster, Camille,« skriver journalisten fra Le Monde og fortsætter: »Incesten varer ved i mindst to år. 20 år senere, da tvillingerne er i 30erne, opfordrer søsteren sin bror til at gå til deres mor med lidelserne. Men hun beslutter at beskytte sin mand og forbliver stille, akkurat som venner af parret, prominente personligheder, der ønsker at undgå skandaler.« Alle dele af den store familie, som Camille Kouchner kalder den. I en lederartikel af den franske del af medievirksomheden RTLtegnes der et mørkt billede af incestproblematikken. »I Frankrig er der relativt længe set gennem fingrene på pædofili … med tråde til familien, kirken, idrætten og uddannelsessystemet«, og efter 1968 »har intellektuelle retfærdiggjort det i den seksuelle revolutions navn«. Camille Kouchners bog er den seneste af flere skandaler, der tester den franske holdning til seksuelle overgreb. En af de mest omtalte sager gik verden rundt i 2011, da det kom frem, at præsidentkandidaten og direktøren for Den Internationale Valutafond, Dominique Strauss-Kahn, angiveligt havde forgrebet sig på stuepigen Nafissatou Diallo i sin luksussuite på Sofitel-hotellet i New York. Financial Timesnævner den 74-årige Jean-Luc Brunel, engang øverste mand på et fransk modelbureau og ven med sexforbryderen og finansmanden Jeffrey Epstein, der blev fængslet i december, anklaget for »voldtægt af en mindreårig over 15 år og seksuelle krænkelser«. Évelyne Pisier tilbage i 2002. Ifølge Camille Kouchner kendte Évelyne Pisier alt til »hemmeligheden«. Det samme gjorde fætre, kusiner, onkler og tanter. Évelyne Pisier døde i 2017.Fold sammenLæs mereFoto: Jean-Pierre Muller/AFP/Ritzau Scanpix. En ny undersøgelse af Facing Incest og analysebureauet Ipsosviser, at hver tiende franskmand siger, at de har været udsat for incest. En andel, der er blevet stadig større med årene. Ifølge Ipsos udgjorde andelen tre procent i 2009 og seks procent i 2015. Senest har den franske præsidentfrue, Brigitte Macron, sagt tiltv-stationen TF1, at »det er absolut nødvendigt, at disse handlinger kommer frem i lyset, og at disse handlinger ikke forties«. Camille Kouchner siger iet interview til L’Express, at hun valgte at skrive bogen, fordi »jeg ikke længere kunne tie stille«. »Bogen er født af nødvendighed. Jeg skrev den ikke i min brors navn, men for alle de søstre, niecer, ja alle dem, der er været udsat for incest. Familiensomertatynger alle,« citeres forfatteren for. I denne uge passede #metooinceste 100.000 tweets på halvanden uge, og særligt et billede deles igen og igen. En tegning delt af Mié Kohiyama, som hun selv har tegnet, da hun var fem år. Den forestiller et barn uden mund siddende i et badekar. Med ordene: »Au secours.« »Hjælp mig.«  J'avais 5 ans. C'était un cousin de 39 ans. 32 ans d'#AmnesieTraumatique#metooinceste#StopPrescriptionpic.twitter.com/P8inCilpQ1",
        "metadata": {
            "source": "https://www.berlingske.dk/internationalt/han-var-en-elsket-kaviarsocialist-men-saa-gik-steddatteren-til",
            "image_url": "https://berlingske.bmcdn.dk/media/cache/resolve/image_x_large/image/137/1379975/23640139-france-university-education-politics.jpg",
            "publication_time": "Torsdag d. 21. januar 2021, kl. 15.46",
            "author": "Christian Nørgaard Larsen",
            "related_links": [],
            "attachments": []
        }
    }
}