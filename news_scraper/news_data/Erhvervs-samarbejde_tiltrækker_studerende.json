{
    "version": "1.0",
    "document": {
        "id": 16647,
        "title": "Erhvervs-samarbejde tiltrækker studerende",
        "content": "Antallet af studerende til energilinjen inden for køling på DTU er mere end firdoblet siden 2006, hvor en række virksomheder indgik i tæt samarbejde med universitetet. - Udviklingen kan for en stor del kan tilskrives det tætte samarbejde vi har med store og mellemstore virksomheder via køleklyngen, siger Lektor og Sektionsleder Brian Elmegaard. Læs også på Evb.dk Virksomheder overrasket med akademikerkage Virksomheder mangler viden Tre ugers kursus Brian Elmegaard glæder sig over samarbejdet, som han mener gavner både virksomheder og uddannelsesmiljø, der i højere grad får studerende, som er forberedt til et job i erhvervslivet. Selve programmet består af tre ugers kursus der inddrager virksomhederne i uddannelsen af nye ingeniører. Virksomheden Vestfrost A/S har haft studerende i praktik af to omgange, hvor de studerende har arbejdet med konkrete køletekniske problemstillinger: - Det giver de studerende et bedre grundlag, inden de skal træffe beslutning omkring det område, de vil specialisere sig inden for. Samtidig giver det virksomhederne et godt indtryk af niveauet af de nye kandidater der uddannes. Det er desuden vigtigt at de studerende – ud over de teoretiske discipliner - også får en mere generel forretningsforståelse. Alle vores anstrengelser skal jo i sidste ende kunne ses på bundlinjen, siger udviklingschef Lars Gorzelak, Vestfrost.",
        "metadata": {
            "source": "https://www.berlingske.dk/virksomheder/erhvervs-samarbejde-tiltraekker-studerende",
            "image_url": "https://berlingske.bmcdn.dk/media/cache/resolve/image_x_large/image/76/764761/3411737-stud.jpg",
            "publication_time": "Fredag d. 17. december 2010, kl. 09.30",
            "author": "Martin Pedersen",
            "related_links": [],
            "attachments": []
        }
    }
}