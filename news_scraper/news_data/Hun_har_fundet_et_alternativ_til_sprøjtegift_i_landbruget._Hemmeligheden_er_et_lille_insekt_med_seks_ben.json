{
    "version": "1.0",
    "document": {
        "id": 7333,
        "title": "Hun har fundet et alternativ til sprøjtegift i landbruget. Hemmeligheden er et lille insekt med seks ben",
        "content": "For Ida Cecilie Jensen er myrer langt mere end bare et ubetydeligt insekt med seks ben. Faktisk er hendes begejstring for det lille dyr så stort, at selv venner og familie kan have svært ved helt at forstå det. Fascinationen af myrer har formet det meste af Ida Cecilie Jensens uddannelsesliv, hvor både bachelor, speciale og ph.d.-afhandling handler om netop myrer. Og for at det ikke skal være løgn, har hun også stiftet virksomheden AgroAnt, der leaser myrer til landbruget. Her kan man helt konkret købe sig til myrer på abonnement som et bæredygtigt alternativ til kemiske pesticider. Forklaringen er, at myrer har kemiske stoffer under fødderne. Stofferne spreder de på planter og afgrøder, og det virker på samme måder som pesticider og kan derfor beskytte planterne mod sygdomme. Myren fungerer også som en slags vagt, der holder andre skadedyr væk. 28-årige Ida Cecilie Jensen har netop lagt sidste hånd på sin ph.d.-afhandling, og nu sigter hun mod en fuldtidssatning i sin grønne startup, AgroAnt. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Institutleder på Aarhus Universitet, Mikkel Tamstorf, beskriver den unge, grønne forsker som »utrolig dedikeret og talentfuld«. Og hendes firmaløsninger kan få kæmpe betydning for fødevareproduktion. Drømmen er, at hendes løsning med myrer som et alternativ til sprøjtegift i landbruget kan gøre en global forskel, særligt i udviklingslande i Afrika og Asien, hvor hun gerne vil hjælpe verdens fattigste bønder. Der er allerede stor interesse for løsningen, som både landmænd og forbrugere tager imod, lyder det fra Mikkel Tamstorf. Gennem sin forskning og arbejde som iværksætter har hun modtaget i alt otte priser, herunder »25 kvindelige iværksættere du bør kende 2024« og »Reboot Awards 2024« for sin grønne startup. Og nu kan hun også skrive Berlingskes Talent 100 på cv’et. Herunder kan du se alle årets talenter: ",
        "metadata": {
            "source": "https://www.berlingske.dk/talent-100/hun-har-fundet-et-alternativ-til-sproejtegift-i-landbruget",
            "image_url": null,
            "publication_time": "Lørdag d. 05. april 2025, kl. 07.04",
            "author": "Trine Vester",
            "related_links": [],
            "attachments": []
        }
    }
}