{
    "version": "1.0",
    "document": {
        "id": 11552,
        "title": "Tina Nikolaisen fik sværere og sværere ved at mærke, hvem hun egentlig var uden sit job. Nu har hun taget konsekvensen: Jeg vil tro, at det er bedre at gøre det som 51-årig",
        "content": "Hun har givet sig selv en pause på ubestemt tid. For første gang i sit 27 år lange arbejdsliv ved tidligere magasindirektør Tina Nikolaisen ikke, hvad der skal ske. Hun har ingen planer. Ingen idé om, hvad der venter rundt om næste hjørne, hvis der overhovedet venter noget som helst nyt. »Man bliver så meget sit arbejde, at man får sværere og sværere ved at mærke: Jamen, hvem er jeg egentlig uden det? Uden mit arbejde? Det bliver interessant for mig at finde ud af. Jeg er mega spændt. Det er jo en slagsleap of faith. Med troen på, at der nok skal komme noget godt ud af det. Tanken er kun lave gode ting i min pause.« Tina Nikolaisen har stadig ting i kalenderen, selv om hun har sagt sit job op. »Det er jo ikke sådan, at jeg går fra 100 til nul. Der sker stadig noget i mit liv.«Fold sammenLæs mereFoto: Linda Kastrup. Og gode ting er ifølge Tina Nikolaisen eksempelvis en tur til Cambodia og Laos som bestyrelsesmedlem for SOS Børnebyerne til januar. »Der er ting i kalenderen, og jeg skal også et par dage til Samsø i næste uge og besøge en veninde, så det er jo ikke sådan, at jeg går fra 100 til nul. Der sker stadig noget i mit liv.« Det har netop været hele formålet med fra 1. november at sige sit job op, at der for en gangs skyld ikke var en plan. Et job, hun ellers kalder for verdens bedste: Magasindirektør hos Story House Egmont med ansvar for blandt andet Euroman, Eurowoman og Gastro gennem de seneste ni år, og indtil 2020 desuden chefredaktør på Alt for Damerne. En tidsbegrænset orlov på tre–fire måneder var lige præcis det, Tina Nikolaisenikkeville. Der skulle være et benspænd. »Man skalturde være i uforudsigelighedenpå ubestemt tid, og det er et kæmpe benspænd for sådan én som mig.« Samtidig er det en pause. En velfortjent pause, siger hun. »Jeg kunne godt gå ud og finde mig et nyt job, hvis det var dét. Men jeg vil virkelig gerne prøve at mærke, hvordan det er, når jeg er helt fri uden at vide i hvor lang tid. Det var svært for mig at sidde i det job, jeg havde og tænke: Hvad er det næste rigtige for mig? En tidsbegrænset orlov på tre – fire måneder var lige præcis det, Tina Nikolaisen ikke ville. Der skulle være et benspænd: »Man skal turde være i uforudsigeligheden på ubestemt tid, og det er et kæmpe benspænd for sådan én som mig.«Fold sammenLæs mereFoto: Linda Kastrup. Når jeg samtidig siger, at det er en velfortjent pause, er det jo en form for forkælelse at give mig selv den mulighed at forsøge at finde ud af, hvad det er, jeg gerne vil i resten af de år, jeg skal arbejde. Men jeg tror, det kræver noget ro i længere tid.« Det er ikke alle, der har økonomien til at tage en pause? »Det ved jeg godt, og derfor er det vigtigt for mig at sige, at jeg udmærket er klar over, hvor privilegeret jeg er, fordi jeg har økonomien og dermed også muligheden. For nej, det er ikke alle, der kan gøre det.« Tina Nikolaisen er en del af en større tendens, hvor vi ifølge Danmarks eneste professor i karriererådgivning, Rie Thomsen, Aarhus Universitet, skal tænke vores arbejdsliv og karriere langt mere holistisk, også med afstikkere til kortere eller længere pauser og med mulighed for omfordeling af timer og økonomi. »Meget tyder på, at folk er blevet mere tydelige og åbne omkring, hvad de vil med deres arbejdsliv, og deresheleliv. En karriere er næsten aldrig en lige, opadgående linje,« forklarer Rie Thomsen. Tina Nikolaisen kalder sin beslutning om en pause for en lille smule nervepirrende og er forberedt på, at den nok kræver noget tilvænning. »Det er helt nyt for mig ikke at skulle møde på arbejdet og have travlt, men finde ud af: Nå, hvad skal denne her dag så bruges til.« Er der noget midtvejskrise over beslutningen? »Nej, men jeg tror, der sker noget, når man er halvvejs gennem livet. Jeg kigger ind i den sidste tredjedel af mit arbejdsliv og kunne mærke, at jeg begyndte at gøre mig nogle tanker: Hvad vil jeg egentlig gerne bruge resten af mit liv på? Tina Nikolaisen er en del af en større tendens, hvor vi ifølge Danmarks eneste professor i karriererådgivning, Rie Thomsen, Aarhus Universitet, skal tænke vores arbejdsliv og karriere langt mere holistisk, også med afstikkere til kortere eller længere pauser og med mulighed for omfordeling af timer og økonomi.Fold sammenLæs mereFoto: Linda Kastrup. Jeg har arbejdet på fuld tid, siden jeg blev færdig på Journalisthøjskolen i 1995. Bortset fra deto gange, jeg havde barsel, og i forbindelse med den master, jeg tog på American University i Washington lige efter, at jeg blev færdig med min uddannelse, er jeg gået fra det ene arbejdsryk til det andet. Det har jeg været glad for. Men jeg begyndte også tænke, at hvis jeg skal gøre det her – sige op uden at have et andet job og bevilge mig selv en pause på ubestemt tid-  så er det nok nu.« Tina Nikolaisen håber, at hun også kan bruge pausen til at udvikle sig personligt. »Det er jo ikke tanken, at jeg skal degenerere, men at jeg på en eller anden måde også kan bruge det herbreaktil at flytte mig selv et andet sted hen, hvor jeg måske kan se nogle andre muligheder i mit kommende arbejdsliv.« Hun kalder det en chance for at prøve at kigge lidt mere indad. »Som leder har jeg været vant at kigge udad på medarbejderne og sørge for, at alle performede og havde det godt. Måske var det ved at være tid til at vende kompasset ind mod mig selv.« Det var nogle af de tanker, der begyndte at trænge sig på, da Tina Nikolaisen nærmede sig sin 50-års-fødselsdag i sommeren 2021. At det er lige nu, hun gennemfører beslutningen, mener hun derfor ikke er helt tilfældig. Tina Nikolaisen, tidl chef hos Story House Egmont, kalder sin beslutning om en pause for en lille smule nervepirrende og er forberedt på, at den nok kræver noget tilvænning. »Det er helt nyt for mig ikke at skulle møde på arbejdet og have travlt, men finde ud af: Nå, hvad skal denne her dag så bruges til.«Fold sammenLæs mereFoto: Linda Kastrup. »Jeg blev 51 år her i august, ogfor fem år siden havde jeg overhovedet ikkede her tanker, slet ikke. Så det har nok også noget med alderen at gøre. Jeg vil tro, at det er bedre at gøre det som 51-årig, end som 57-årig. Man tager vel ikke sådan en pause, når man er 60? Jeg ved det selvfølgelig ikke. Men det er min opfattelse, at kvinder desværre har en tidligere »udløbsdato« end mændene. Hvorfor? Måske fordi vi også er dårligere end mændene til at netværke, så jeg har været meget bevidst om, at det skulle være nu.« Noget af det, der er kommet bag på Tina Nikolaisen er, hvor mange reaktioner der har været på LinkedIn, efter at hun for et par uger siden helt kort havde skrevet, at hun havde sagt sit job op for at tage en pause. »Det er min opfattelse, at kvinder desværre har en tidligere »udløbsdato« end mændene.«&nbsp;Fold sammenLæs mereFoto: Linda Kastrup. »Jeg anede ikke, at jeg har så mange følgere på LinkedIn. Jeg har tydeligvis ramt et eller andet i folk, når jeg fortæller om min beslutning. De fleste reaktioner er, at det er meget modigt, at de synes, det er virkelig positivt, og at det gad de faktisk også godt selv.« Hvordan tolker du de reaktioner? »Det siger vel noget om, at hvis man slet ikke stopper op en gang imellem, så kører det jo bare derudad, det hele. Pludselig har du levet en stor del af dit liv. Du har ikke haft tid til at reflektere over, om du stadig er på vej i den rigtige retning eller efterhånden er ved at ryge af sporet.«",
        "metadata": {
            "source": "https://www.berlingske.dk/kultur/tina-nikolaisen-fik-svaerere-og-svaerere-ved-at-maerke-hvem-hun-egentlig",
            "image_url": "https://berlingske.bmcdn.dk/media/cache/resolve/image_x_large/image/161/1619611/24273253-.jpg",
            "publication_time": "Søndag d. 27. november 2022, kl. 16.06",
            "author": "Anne Funch",
            "related_links": [],
            "attachments": []
        }
    }
}