{
    "version": "1.0",
    "document": {
        "id": 16181,
        "title": "Her er solferien billigst",
        "content": "Lige nu er sommerferiesolen på udsalg. Skoleferien er overstået, den danske sommer ligeså, og der er et par måneder til næste højsæson: efterårsferien. Læs også:Prisen på flybilletter styrtdykker lige nu Priserne på charterrejser er raslet ned – ganske som de plejer at gøre på dette tidspunkt af året – og der er stadig sol og varme i badebyerne omkring Middelhavet og Sortehavet. Så har man ikke børn i skolealderen, er det et godt tidspunkt at rejse på ferie. Man får rigtig meget for pengene i øjeblikket. For eksempel sælger Bravo Tours flybilletter med afgang fra Billund 30. august tilTunesienfor 1.499 kr. Først i september kan man komme på en uges hotelferie med Falk Lauritsen iSunny BeachiBulgarienfor 2.298 kr., og ugen efter har Spies rejser tilRhodosmed ophold på hotel i en uge for 2.000 kr., mens en uge i ferielejlighed påKretaførst i oktober kan fås for 1.898 kr. med Apollo. Dette er bare nogle af dagens chartertilbud fundet på Rejseliv.dk torsdag 19. august. Vær opmærksom på, at priserne kan varriere fra dag til dag. Så langt rækker pengeneMen ét er rejsens pris, noget andet er priserne på rejsmålet. Her er der stor forskel på, hvor langt lommepengene rækker.Falk Lauritsen Rejser har samlet priser på en række almindelige »ferieomkostninger«  – fra badeudstyr til billeje – på sommerrejsemålene, og ikke uventet viser det sig, atTunesienogBulgariener de billigste rejsemål. »Prisniveauet er generelt lavere i landene uden for EU end i landene inden for, hvilket nok ikke er overraskende,« siger direktør Søren Falk Lauritsen. Men hvor meget forskel der er – at en kop kaffe for eksempel koster 15 gange mere i Alcudia påMallorcaend iHammametiTunesien, og at en flaske af husets vin på restaurant i muslimskeTunesiener næsten 60 pct. billigere end i bådeRhodosogMallorca– kan nok overraske. Undersøgelsen siger dog ikke noget om husvinenes kvalitet. Behagelighed kosterOgså behagelighed varierer i pris. Mens solstolen på stranden i Santorini koster 52 kr. pr. dag, kan man slange sig på den iAlanyai en hel dag for 16 kr. Og når de mindste skal lege i sandet, kan man købe skovl og spand for 19 kr. iSunny Beach, mens man må ryste op med 73 kr. på den græske ø, Santorini. Du kan se alle priseksemplerne i skemaerneherunder:",
        "metadata": {
            "source": "https://www.berlingske.dk/rejser/her-er-solferien-billigst",
            "image_url": "https://berlingske.bmcdn.dk/media/cache/resolve/image_x_large/image/35/351415/6869207-rejseliv-imported-photo.jpeg",
            "publication_time": "Fredag d. 20. august 2010, kl. 10.02",
            "author": "Judith Betak",
            "related_links": [],
            "attachments": []
        }
    }
}