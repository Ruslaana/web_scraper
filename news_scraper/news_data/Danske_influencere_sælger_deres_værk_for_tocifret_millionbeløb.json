{
    "version": "1.0",
    "document": {
        "id": 11018,
        "title": "Danske influencere sælger deres værk for tocifret millionbeløb",
        "content": "Iværksætteren Pernille Lotus har solgt sit influencer- og markedsføringsbureau WeAreCube for et stort, tocifret millionbeløb. Det er den store svenske platform Gigger Group,som ifølge Dansk Markedsføringlægger 75 millioner svenske kroner (54,9 millioner danske) for WeAreCube, der ejes af Pernille Lotus og hendes arbejdspartner Rasmus Kolbe,på sociale medier kendt under navnet Lakserytteren. Med salget overtager Pernille Lotus aktier i Gigger Group, så hun selv bliver tocifret millionær. Der er dog udsigt til, at beløbet til de to kan blive endnu større, nemlig på 100 millioner svenske kroner, hvis WeAreCube i 2021 når en omsætning på over 85 millioner kroner. Pernille Lotus stiftede i 2015 influencerbureauetSMAC Agency, som senere fusionerede med svenske Cube. Influencere er personer, der bruger deres store følgergruppe på sociale medier til at fremme bestemte produkter eller holdninger. Globalt ventes influencere at omsætte for over 100 milliarder kroner i 2022. Gigger Group omtaler selv i en pressemeddelelse om købet WeAreCube som »et af Nordens største og markedsledende influencer-marketingvirksomheder« og fremhæver The Body Shop, Toyota, Carlsberg, Netflix og andre ar virksomhedens kunder.",
        "metadata": {
            "source": "https://www.berlingske.dk/virksomheder/danske-influencere-saelger-deres-vaerk-for-tocifret-millionbeloeb",
            "image_url": "https://berlingske.bmcdn.dk/media/cache/resolve/image_x_large/image/146/1469031/23874889-pix-pernille-lotus.jpg",
            "publication_time": "Mandag d. 27. september 2021, kl. 10.15",
            "author": "Thomas Breinstrup",
            "related_links": [],
            "attachments": []
        }
    }
}