{
    "version": "1.0",
    "document": {
        "id": 16776,
        "title": "Ingen grund til panik trods lækage på nyt atomkraftværk",
        "content": "I går blev Japan ramt af et kæmpe efterskælv,der målte 7,1 på Richter-skalaen. Efterskælvet fik bekymringerne om endnu en atomkrise på atomkraftværket Onagawa på østkysten af Japan til at stige, da det viste sig, atder var en lækage fra værket. Men tilsyneladende uden grund.Reutersrapporterer, at der ikke er målt stigninger i radioaktiviteten omkring Onagawa-værket, selvom en af nedkølingsbassinerne lækkede noget af det radioaktive vand efter efterskælvet. Atomkraftværket bliver dog på nuværende tidspunkt kun nedkølet ved hjælp af en ekstern strømkilde, fortæller Japans nukleare sikkerhedsagentur. Heller ikke vedFukushimaer der målt stigninger i radioaktiviteten omkring atomkraftværket efter efterskælvet. Fukushima har været ude af drift siden jordskælvet og tsunamien den 11. marts. Teknikere på værket arbejder stadig på at få situationen under kontrol, men det kan tage op til flere måneder, skriver Reuters.",
        "metadata": {
            "source": "https://www.berlingske.dk/internationalt/ingen-grund-til-panik-trods-laekage-paa-nyt-atomkraftvaerk",
            "image_url": "https://berlingske.bmcdn.dk/media/cache/resolve/image_x_large/image/75/751794/3977820-japanleak.jpg",
            "publication_time": "Fredag d. 08. april 2011, kl. 08.46",
            "author": "Sesilie Christophersen",
            "related_links": [],
            "attachments": []
        }
    }
}