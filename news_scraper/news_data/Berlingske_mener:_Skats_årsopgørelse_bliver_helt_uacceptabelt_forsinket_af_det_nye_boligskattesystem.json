{
    "version": "1.0",
    "document": {
        "id": 20773,
        "title": "Berlingske mener: Skats årsopgørelse bliver helt uacceptabelt forsinket af det nye boligskattesystem",
        "content": "Dagen, hvor Skat åbner for borgernes adgang til at se årsopgørelsen, er en af årets mærkedage. Danskerne ser frem til dagen med en blanding af håb og ængstelse. Borgerne håber, at de skal have penge tilbage, men frygter at skulle betale restskat. Det er lykkedes lovgiverne både at opkræve en af verdens højeste indkomstskatter og at gøre skattesystemet så indviklet, at det for de fleste borgere er umuligt at beregne, hvad de skal betale i skat. Derfor afventes årsopgørelsen med samme slags spænding som lottotallene. Det opleves af mange som det rene lotteri. Derfor er det vigtigt, at årsopgørelsen kommer så tidligt som muligt, så folk ved, om de har vundet eller tabt, og kan tilrettelægge deres økonomi efter det. Spændingen plejer at blive udløst i begyndelsen af marts. Men i år bliver der tidligst åbnet for årsopgørelsen24. marts. Sidste år skete det 8. marts. Der er ikke præmie til de læsere, der kan gætte årsagen til forsinkelsen. Det er en gammel og velkendt skurk: Det nye ejendomsvurderings- og skattesystem. Efter krav fra Folketingets Ombudsmand har Vurderingsstyrelsen opregnet 11 fejl i systemet, der potentielt kan give fejl i årsopgørelsen, og som ikke er løst endnu.Fold sammenLæs mereFoto: Anne Bæk. Den nye boligskat, somlovgiverne aftaltei 2016, og som skulle være indført i 2019, er meget forsinket og har medført en lang række af skandaler. Det vil føre for vidt at opregne dem alle, men Berlingske talte for et års tid sidenantallet af fadæserop til 13. Nogle af de mere spektakulære besynderligheder bør dog nævnes: Vurderinger, der ifølge daværende skatteminister Jeppe Bruus (S) varhelt på månen, og grundejere, der blev pålagt at betale et antal af naboernes grundskyld. Årsopgørelsen for 2024 er den første, der er baseret på det nye boligskattesystem. Der er to nyheder: skatteberegningen er baseret på 2022-vurderingen, som mange boligejere endnu ikke har fået, og grundskylden er for første gang indregnet i indkomstskatten. Det er gået galt. Efter krav fra Folketingets Ombudsmand har Vurderingsstyrelsenopregnet 11 fejli systemet, der potentielt kan give fejl i årsopgørelsen, og som ikke er løst endnu. Forsinkelsen skal bruges til at rydde op i så mange af fejlene som muligt, inden årsopgørelserne frigives. »Hele den meget langvarige misere med det nye vurderings- og skattesystem er med til at undergrave borgernes tillid til lovgivere og myndigheder.«Fold sammenLæs mereFoto: Anne Bæk. Ansvaret for rodet påhviler i høj grad lovgiverne, som – trætte af de mange forsinkelser – i2023 vedtog, at det nye system skulle være gældende med virkning fra indkomståret 2024. Det gjorde de trods advarsler om, at det nye system stadig rummede en række fejl. Hele den meget langvarige misere med det nye vurderings- og skattesystem er med til at undergrave borgernes tillid til lovgivere og myndigheder. Manglende tillid til lovgivere og myndigheder er et problem, som kan give vind i sejlene til populistiske typer. Situationen bliver farligere af, at borgerne må føle sig magtesløse. Hvem skal de stemme på for at vise utilfredshed? Det er svært at svare på, fordi de fleste partier er fedtet ind i den lange række af politiske aftaler, der ligger bag skandalerne. Tilsyneladende håber et flertal af lovgiverne på, at problemerne på et eller andet tidspunkt forsvinder. De foreløbige erfaringer viser, at vi her har et tilfælde, hvor håb ikke er en strategi. Lovgiverne bør overveje den radikale løsning at starte forfra med et forenklet boligskattesystem, som kan administreres i praksis. De kan starte med at genlæseEngbergs ekspertrapportfra 2014 og følge hans råd om, at det er umuligt med en særskilt beskatning af grundværdien på bebyggede grunde. OLE P. KRISTENSEN ",
        "metadata": {
            "source": "https://www.berlingske.dk/ledere/berlingske-mener-skats-aarsopgoerelse-bliver-helt-uacceptabelt-forsinket-af",
            "image_url": "https://berlingske.bmcdn.dk/media/cache/resolve/image_x_large_vertical/image/189/1894934/24900682-det-vil-fre-for-vidt-at-opregne-alle-de-skandaler.jpg",
            "publication_time": "Mandag d. 03. marts 2025, kl. 10.11",
            "author": null,
            "related_links": [],
            "attachments": []
        }
    }
}