{
    "version": "1.0",
    "document": {
        "id": 2211,
        "title": "»Skud mod kraniet 500.000«: Bestillinger på lejemord i Danmark tikker fortsat ind i hemmelig chatgruppe",
        "content": "Med politiinspektør Tommy Laursens ord kører politibilerne rundt på Nørrebro »24/7«. Medierne er der. Justitsministeren er der. Men de svenske »freelancere« er her også. Stadig. Den øgede bevågenhed ser ikke ud til at skræmme de svenske »lejemordere« væk. Tidligt i morges tikkede en besked ind i en hemmelig svensk chatgruppe på beskedtjenesten Telegram. Ordren lød på mord eller eksplosion i Danmark. Det skete kun få timer efter, at en svensk 25-årig mand blev anholdt ved Utterslev Mose på Åkandevej i Tingbjerg. Han var i besiddelse af to håndgranater og blev sigtet for at ville forsøge at bringe dem til sprængning et sted i København. En mission, der mislykkedes, lød det. Men. Essensen i beskeden er, at der stadig søges svenskere til at begå et mord eller sprænge en håndgranat. Den økonomiske gevinst er markant bedre, hvis ulovlighederne finder sted i Danmark sammenlignet med Sverige. »Lige nu har vi« står der indledningsvis i beskeden: »DANMARK 500K. Skyde mod kraniet 500K. Kaste granat 200K,« står der videre. »Japning« kan oversættes til »drab«, forklarer Diamant Salihu.Fold sammenLæs mereFoto: Screenshot fra Telegram. Berlingske har fået adgang til chatgrupper på krypterede tjenester med primært svensksprogede brugere, hvor der florerer den slags »jobopslag« for kriminalitet. Det har ikke været muligt for Berlingske at verificere, om beskederne kan kobles til kriminalitet i Danmark. Den svenske kriminalreporter og forfatter til bøger om bandemiljøet Diamant Salihu fra tv-stationen SVT – som har et indgående kendskab til og netværk i den kriminelle underverden i Sverige – fortæller, at brugerne i høj grad kommunikerer via emojis og slang, når de skal beskrive kriminelle ydelser. Sociale medier og krypterede beskedtjenester bliver brugt af flere kriminelle som deres foretrukne måde at rekruttere »nye skytter« på, siger Diamant Salihu.Fold sammenLæs mereFoto: Screenshot fra Telegram. Et æble betyder eksempelvis granat. En pistol betyder lejemord. »Jappar« er en morder. I en annonce udløser et æble op til 200.000 svenske kroner, mens en pistol udløser op til en halv million svenske kroner. »Det er blevet de kriminellesforetruknemåde at finde nye skytter på gennem sociale medier, der kan myrde, men også detonere sprængstoffer på fjenden,« siger Diamant Salihu og understreger, at chatgrupperne tages »alvorligt« i bandemiljøerne. Ifølge Diamant Salihu har vi endnu ikke set kulminationen på de seneste ugers skyderier i København, hvor de formodede gerningspersoner flere gange har vist sig at være svenske statsborgere. Der er »stort set« dagligt beskeder i de hemmelige chatgrupper på krypterede tjenester og sociale medier, hvor der efterlyses lejemordere, lyder det fra kriminalreporteren. Senest – tirsdag – blev en 21-åriganholdti Jönköping i Sverige mistænkt for indblanding i voldshandlinger i Danmark. Han forbindes til rekruttering gennem sociale medier og skal nu udleveres til Danmark. »Det fortsætter, som det plejer, i chatgrupperne. Den massive mediedækning og politiet skræmmer dem ikke. Det erbusiness as usual.De er ligeglade med den øgede opmærksomhed,« siger Diamant Salihu. Diamant Salihu er journalist og prisbelønnet forfatter, som har beskæftiget sig indgående med det svenske bandemiljø i mere end 10 år. Han har kilder i miljøet i Sverige og Danmark, og har med egne ord lavet flere hundrede interviews med politi, ofre og bandeledere.Fold sammenLæs mereFoto: Nils-Petter Nilsson/TT/Ritzau Scanpix. De svenske kriminelle risikerer dobbelt straf i Danmark sammenlignet med i Sverige, men det stopper dem tilsyneladende ikke. »Folk i de her miljøer er desperate. Der er desværre rigtig mange unge, der er villige til at tage risikoen ved at tage til Danmark for at begå en forbrydelse. Nogle gør det for status. Andre gør det for penge,« siger Diamant Salihu: »Når jeg tidligere – i forbindelse med den verserende bandekonflikt i Sverige – har talt med folk, der rekrutterer lejemordere (bagmænd bag annoncerne på sociale medier,red.), så har de fortalt mig, at det er meget nemt at finde mindreårige, der er villige til at begå de her voldshandlinger. Og flere vil ikke engang tage imod betaling for det, fordi de forsøger at opnå status.« Ifølge Diamant Salihu ønsker svenske bandekriminelle at signalere, at de er »ekstremt« voldsparate. Det gør de blandt andet ved at sende børn og kvinder til Danmark, fortæller han. På den måde forsøger svenske kriminelle at gøre deres rivaler paranoide, fordi de ikke ved, hvem de skal »frygte«. »Det er også en PR-krig. De vil være de mest frygtede, mest brutale og signalere, at de er villige til at gørewhatever,« siger Diamant Salihu. En 25-årige svensker blev tirsdag 13. august anholdt ved Utterslev Mose i besiddelse af to håndgranater. Dagen efter blev han ført ind i Retten på Frederiksberg. Med tatoveringer på underarmene, etnisk svensk af udseende og navn, skæg på hagen og iført sort tøj.Fold sammenLæs mereFoto: Steven Knap/Ritzau Scanpix. I forbindelse med annoncerne på de krypterede tjenester siger ledende politiinspektør i National enhed for Særlig Kriminalitet (NSK) Torben Svarre, at de er bekendt med, at banderne i højere grad er blevet »digitaliseret«: »Vi har set, at organiserede kriminelle på sociale medier efterspørger villige personer til at udføre personfarlig kriminalitet, og at unge svenskere desværre har påtaget sig opgaven mod betaling. Det er noget, vi selvsagt ser på med meget stor alvor,« siger han. Ifølge Diamant Salihus oplysninger, har der siden maj været mindst to episoder, hvor danske grupperinger – muligvis uforvarende – har stjålet flere hundrede kilo hash tilhørende Ismail Abdo, som trods sit harmløse kaldenavn »Jordbærret« leder et magtfuldt og ekstremt voldeligt svensk netværk. Ved den første episode i maj var der tale om gruppen Comanches MC, der ifølge den svenske kriminalreporter måtte betale store summer for at lægge låg på konflikten. I juli var det så gruppen LTF, der angiveligt stjal »Jordbærrets« hash, fortæller Diamant Salihu. Og LTF har øjensynlig ikke tænkt sig at trække sig. Konflikten eskalerede, da en 43-årig mand blev dræbt ved etskyderipå Nørrebro 8. august. Politiet var massivt til stede efter skyderiet på Nørrebro.Fold sammenLæs mereFoto: Steven Knap/Ritzau Scanpix. »Lige nu ser vi en magtdemonstration fra de to grupperinger. De vil begge vise, at de ikke trækker sig, og man kan frygte, at det kan eskalere yderligere. Det er i det lys, vi ser de mange eksempler på unge svenskere, der sendes til København for at slå ihjel,« siger Diamant Salihu. På et pressemøde i mandags orienterede rigspolitichef Thorkild Fogde pressen om situationen: »Vi ser en opblussen af bandekonflikten. Den har nogle bagvedliggende årsager, som er velkendte for politiet. Når der er konflikter i det kriminelle miljø, giver det det her udslag,« sagde han. »Det nye er, at det trækker et fænomen hen over Øresund, som vi ikke har været vant til at se i Danmark. Nemlig bestillingskriminalitet hos helt unge gerningsmænd,« uddybede rigspolitichefen. Justitsministeriet har tidligere oplyst, at der har været 25 episoder, hvor kriminelle grupperinger i Danmark har hyret svenske kriminelle til at udføre kriminalitet. »Kriminelle grupperinger i Danmark har hyret svenske børnesoldater – det kalder jeg dem – til at udføre kriminelle gerninger,« sagde justitsminister Peter Hummelgaard (S). Diamant Salihu fortæller, at det kan være forbundet med store risici for de børn og unge, som bliver lokket ind i kriminalitet gennem sociale medier. »De sætter deres eget liv i fare og potentielt også deres familiemedlemmer. I Sverige hænder det, at kriminelle dræber hinandens mødre.« Den 9. august oplyste Peter Hummelgaard, at situationen er så alvorlig, at det danske politi øger overvågningen af den dansk-svenske grænse og samtidig skærper den fysiske kontrol ved Øresundstogene. Derudover har Københavns Politi indførtvisitationszoneri København som et redskab til at forhindre bandemedlemmer i at bære skydevåben.  FAKTASkyderier og eksplosioner siden aprilDen 16. april blev en 15-årig etnisk svensk dreng pågrebet på en elcykel med to pistoler, som han ifølge politiets mistanke skulle bruge til at skyde mod medlemmer af rockerklubben Comanches i Brøndby.Den 23. april blev en 16-årig etnisk svensk dreng anholdt i lufthavnen bevæbnet med en pistol, efter at han ligeledes angiveligt havde befundet sig i Brøndby nær Comanches-klubhuset.Den 25. april blev en 16-årig etnisk svensk dreng anholdt mellem Hovedbanegården og Nørreport i København, hvor han angiveligt forsøgte at anskaffe sig skydevåben.Den 29. april forsøgte en 17-årig svensk-somalier bevæbnet med en pistol angiveligt at dræbe en person i en frisørforretning på indre Nørrebro. Han blev efterfølgende anholdt i Sverige, skriver Ekstra Bladet.Ifølge avisenknyttes episoden til en konflikt mellem Hells Angels og den forbudte bande Loyal to Familia (LTF).Den 22. juni blev der skudt mod en lejlighed i Hvidovre.Den 29. juni var der en eksplosion ved en guldsmed i Valby. Samme dag blev der skudt mod en lejlighed i Brøndby.Den 31. juli blev en anden 17-årig svensk-somalier anholdt i Kolding under mistanke for drabsforsøg, efter at han ifølge sigtelsen angiveligt skød en mand i benet om formiddagen på en adresse i Kolding.Samme aften, 31. juli, på Blågårds Plads i København blev der affyret skud, og en 16-årig etnisk svensker blev anholdt på Åboulevarden i besiddelse af en pistol.Mandag den 5. august omkring klokken 17.38 skød en gerningsmand seks gange ind i Calisto Smykker på Falkoner Allé på Frederiksberg, hvor en 18-årig blev såret. Få timer senere anholdt politiet en 17-årig dreng fra Sverige og fandt to pistoler.Den 6. august smed to ukendte gerningsmænd en håndgranat ind i en kiosk ved Hans Knudsens Plads på Østerbro.Den 8. august blev en 43-årig mand med forbindelse til LTF skuddræbt ved Hans Tavsens Gade på Nørrebro af en ukendt gerningsmand, som flygtede fra stedet på cykel. En kvinde, som ifølge politiet tilfældigt var på stedet, blev såret.Den 13. august klokken 19.10 fik en 25-årig svensker to håndgranater på Åkandevej i Tingbjerg. Han blev anholdt få minutter efter og fremstillet i grundlovsforhør på Frederiksberg dagen efter.Den 28. august blev en 21-årig fremstillet i grundlovsforhør, sigtet for fire drabsforsøg mellem april og juli i år. Hans rolle har angiveligt været en slags mellemmand mellem bagmænd og lejemordere.Den 11. september blev en 16-årig svensker fremstillet i grundlovsforhør sigtet for drabsforsøg. Episoden er ifølge sigtelsen forbundet med sigtelsen mod den 25-årig svensker 13. august.Den 11. september blev også en 18-årig svensker fremstillet i grundlovsforhør, sigtet for drabsforsøg og våbenbesiddelse. Han blev anholdt ved Griffenfeldsgade på Indre Nørrebro.Den 13. september blev en 25-årig mand og en 20-årig kvinde – begge danske – fremstillet i grundlovsforhør. De er begge sigtet for medvirken i sagen fra Nørrebro, natten til 11. september, hvor en 18-årig svensker er sigtet for drabsforsøg og våbenbesiddelse.FOLD UD Den 13. august klokken 19.10 fik en 25-årig svensker to håndgranater på Åkandevej i Tingbjerg. Han blev anholdt få minutter efter og fremstillet i grundlovsforhør på Frederiksberg dagen efter. Den 28. august blev en 21-årig fremstillet i grundlovsforhør, sigtet for fire drabsforsøg mellem april og juli i år. Hans rolle har angiveligt været en slags mellemmand mellem bagmænd og lejemordere. Den 11. september blev en 16-årig svensker fremstillet i grundlovsforhør sigtet for drabsforsøg. Episoden er ifølge sigtelsen forbundet med sigtelsen mod den 25-årig svensker 13. august.",
        "metadata": {
            "source": "https://www.berlingske.dk/indland/skud-mod-kraniet-500000-bestillinger-paa-lejemord-i-danmark-tikker-fortsat",
            "image_url": "https://berlingske.bmcdn.dk/media/cache/resolve/image_x_large/image/182/1826015/24772262-p-krypterede-tjenester-hyrer-de-svenske-bander-de.jpg",
            "publication_time": "Onsdag d. 14. august 2024, kl. 20.03",
            "author": "Sofie Amalie Elmelund",
            "related_links": [],
            "attachments": []
        }
    }
}