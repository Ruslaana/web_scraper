{
    "version": "1.0",
    "document": {
        "id": 1523,
        "title": "Efter tjek i et rengøringsrum får pigerne lov til at bære niqab: »Vi er nødt til at gå dem i møde«",
        "content": "Hver morgen, når det ringer ind, lægger de niqabklædte elever vejen forbi et rengøringsrum. Her, i sikkerhed for alle andres blikke, løfter de op ifull face-sløret, så en kvindelig lærer kan kontrollere, hvem de er. Et følsomt kompromis, der deler sol og vind lige i forhold til både Italiens generelle maskeringsforbud og pigernes lovpligtige skolegang, mener deres rektor på et gymnasium i Monfalcone. Det ville være synd at sige, at alle er enige. Sidendet lokale medie Il Piccoloi sidste uge kunne fortælle om »rengøringsrumsordningen« i den nordøstlige by, har gymnasiet befundet sig midt i en på én gang giftig og forvirret debat.  In Italy in Monfalcone they allow these 4 Muslim girls to go to school and attend lessons wearing a burka. They want to take Italy back 1000 years. Unacceptable.pic.twitter.com/FDtLR5ALHd På den ene side kræver politikere fra både højre og venstre, at niqabben, der dækker alt bortset fra en sprække i øjenhøjde, straks bliver bandlyst i italienske skoler. På den anden side hævder skolefolk, at det ikke vil hjælpe pigerne og i øvrigt er lettere sagt end gjort med den nuværende lovgivning. Den sidste indvending har undervisningsminister Giuseppe Valditara nødtvungent måttet give dem ret i. Hvilket dog ikke forhindrer hans eget parti, det højrenationale Lega, i at føre an i kritikken. Monfalcone, der ligger lidt uden for Trieste og nær grænsen til Slovenien, er en af Italiens mest multikulturelle byer. Skibsværftsgiganten Fincantieri, der er Europas største i branchen, tiltrækker masser af udenlandsk arbejdskraft. Ikke mindst fra Bangladesh. En sjettedel af Monfalcones 30.000 indbyggere har rødder i det asiatiske – og muslimske – land, og det kan ses i både bybilledet og klasseværelserne. Monfalcones skibsværft, der blandt andet bygger enorme krydstogtsskibe, har tiltrukket en stor gruppe af migranter fra Bangladesh.Fold sammenLæs mereFoto: Paolo Giovannini/AP/Ritzau Scanpix. Elever med slør har længe været hverdag. Men for et par år siden begyndte enkelte af eleverne på Istituto superiore Sandro Pertini desuden at dukke op i niqab. Og det var, da antallet i begyndelsen af dette skoleår nåede op på fem, at rektor Carmela Piraino fandt på sit kompromis. »Tvinger vi pigerne til at vise deres ansigt, risikerer de at droppe ud af skolen,«siger hun til Corriere della Seraog fortsætter: »Ved i stedet at komme dem i møde kan vi måske gennem undervisningen gøre dem mere frie. Når det handler om integration, er sund fornuft nogle gange det mest effektive.« Den slags pædagogiske ideer er alt andet end god latin på rådhuset i Monfalcone. Her har skiftende højrenationale bystyrer gjort kampen mod parallelsamfund til en mærkesag og flere gange gennem de seneste årpåkaldt sig international opmærksomhed. I 2023 forsøgte Lega-borgmesteren Anna Maria Cisint at stoppe bøn i byens islamiske kulturcentre, med henvisning til at lokalerne var udlejet til kommerciel brug. Hun har – med skiftende held – bekæmpet den islamiske badedragt, burkinien, overholdelse af fastemåneden ramadan og undervisning i arabisk. Bænkene på Monfalcones centrale plads er forsvundet, så migranterne ikke kan samles omkring dem.  According to mayor Anna Maria Cisint, who belongs to the far-right League party in#Italy, \"the cultural essence of Monfalcone is in danger\" and hence banning immigrants from playing#cricketis important because \"cricket balls are dangerous\".https://t.co/3gVdAQ9wMU Også cricket – en sport, der intet har med islam at gøre, men som er populær blandt de bangladeshiske migranter – blev forbudt i det offentlige rum. En kontroversiel, men også ekstremt populær politik. Cisint blev ved det seneste kommunalvalg i 2022 genvalgt med ikke færre end 72 procent af stemmerne. I sagen om de niqabklædte gymnasieelever begrænser protesterne sig imidlertid hverken til bystyret eller andre repræsentanter for Italiens højrenationale partier. Full face-sløret »spænder ben for integrationen og undergraver såvel kvindens position som lærernes arbejde«, lyder det eksempelvis fra den lokale socialdemokrat Diego Moretti. En af den italienske venstrefløjs grand old women, tidligere EU-kommissær Emma Bonino, er endnu mere kategorisk. »I Italien har vi et forbud mod at gå ugenkendelige omkring, hvilket alle, der bor i landet, har pligt til at overholde,«siger hun til Corriere della Seraog fortsætter: »Hvorfor skal vi give muslimerne særbehandling? Alle skal adlyde loven uden undskyldninger og tåbeligheder.« Emma Bonino fra centrum-venstre-partiet +Europa, der blandt meget andet har været udenrigsminister og EU-kommissær, kræver en hård kurs over for de niqabklædte gymnasieelever.Fold sammenLæs mereFoto: Max Rossi/Reuters/Ritzau Scanpix. Det italienske maskeringsforbud blev imidlertid vedtaget som svar på 1970ernes politiske vold begået af ekstremister fra både højre og venstre. »Og uden en lov, som direkte forbyder niqab og burka i skolen, kan man faktisk ikke gøre andet end det, rektoren i Monfalcone har gjort,« erkender undervisningsminister Valditara. Hans parti, Lega, har nu fremsat et lovforslag, der vil gøre det ulovligt at bære den type slør i det offentlige rum. Overtrædelser skal straffes med op til to års fængsel og fratagelse af muligheden for at søge om statsborgerskab. Indtil den nye lov er vedtaget, fortsætter »rengøringsrumsordningen«. Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/efter-tjek-i-et-rengoeringsrum-faar-pigerne-lov-til-at-baere-niqab",
            "image_url": "https://berlingske.bmcdn.dk/media/cache/resolve/image_x_large_vertical/image/188/1888590/24888436-a-yemeni-student-sits-for-an-entrance-exam-at-sana.jpg",
            "publication_time": "Tirsdag d. 11. februar 2025, kl. 15.13",
            "author": "Martin Tønner",
            "related_links": [],
            "attachments": []
        }
    }
}