{
    "version": "1.0",
    "document": {
        "id": 480,
        "title": "Umage partier var pludselig enige om at dele pengene lige – men Heunicke vender tommelfingeren nedad",
        "content": "Godmorgen og velkommen til dagens politiske morgenpost. Det vælter ikke frem med store historier fra dansk politik. Fokus i medierne liggersærligt på Donald Trumps og Vladimir Putins samtale tirsdag. Men morgenposten har selvfølgelig gennemtrawlet dansk politik og er klar med et overblik til dig. Vi begynder med sagaen om den kontanthjælpsreform, der med beskæftigelsesordfører for Dansk Folkeparti Nick Zimmermanns ord især skulle ramme »dovne udlændinge«. Men sommorgenpostenogså har fortalt, har reformen også vist sig at ramme børn, der er adopteret fra udlandet, børn af danske diplomater, børn født af surrogatmødre i udlandet, børn født af danske forældre på ferie i udlandet og børn af udenlandsdanskere. Beskæftigelsesordfører Nick Zimmermann (DF) siger til Politiken, at adopterede børn og udlandsdanskere bør undtages fra loven.Fold sammenLæs mereFoto: Mads Claus Rasmussen/Ritzau Scanpix. Og det er »totalt latterligt«, siger beskæftigelsesordfører Zimmermann tilPolitiken, at hvis eksempelvis en dansker, der arbejder i Den Danske Sømandskirke i Singapore, får et barn i Singapore, at det barn så er dårligere stillet end børn født i Danmark – også selvom det førstnævnte er dovent. »Det var jo slet ikke det, der var intentionen med denne lov. Den var jo målrettet at gå efter, hvad kan man sige, dovne udlændinge. Så derfor finder jeg det dybt problematisk, at der er kommet så mange med ind under, og det ser jeg virkelig frem til at få løst,« siger han til Politiken. Der er økonomisk ulighed mellem kvinder og mænd, og den drejer sig blandt andet om barsel, pensionsopsparinger og løn. Men regeringen vil ikke foretage ændringer på de tre områder, sådan som Enhedslistens Rosa Lund ellers foreslog over forJyllands-Posten. Ligestillingsminister Magnus Heunicke (S) slår nemlig fast, at han ikke ønsker sig de ændringer, som Enhedslisten slår på tromme for. »Mit og regeringens mål er fuld ligestilling. Men hvis man tror, det betyder at udligne forskelle, så er jeg ikke enig i det,« siger Magnus Heunicke og tilføjer: »Mit mål er slet ikke, at vi alle sammen skal være ens. Der er forskel på mænd og kvinder, og det mener jeg, der fortsat skal være plads til.«  Som beskrevet igårsdagensmorgenpost mener ganske umage partier som Enhedslisten og SF på den ene side og Liberal Alliance på den anden, at pensionsformuer fremover skal deles ligeligt ved skilsmisser. Derudover foreslår Enhedslisten, at barslen skal fordeles ligeligt mellem begge forældre, og at der skal gives højere løn til traditionelle kvindefag, der halter efter i lønstatistikken. Men ligestillingsministeren afviser alle tre forslag. Til gengæld er regeringen på vej med ét tiltag, der skal mindske uligheden mellem mænd og kvinder, nemlig en lovgivning, der skal fremme løngennemsigtighed. SomBerlingsketidligere har beskrevet, er det lovgivning, der skal indføres på baggrund af et EU-direktiv. Og så til vores statsminister, der for tiden bevæger sig i den internationale politiks superliga. Tirsdag besøgte Ursula von der Leyen, Europa-Kommissionens formand, statsminister Mette Frederiksen (S). Og besøget vidner ifølge Joachim B. Olsen,B.T.s politiske kommentator, om, at Mette Frederiksen indtager en central rolle i EU. »Man må jo sige, at Mette Frederiksen har fået placeret sig helt centralt i forhold til, hvor lille et land vi er. Det gør hun blandt andet, fordi Danmark er gået forrest med støtten til Ukraine, men også på grund af Trumps indirekte trusler om at ville overtage Grønland,« siger han. Statsminister Mette Frederiksen (S) og Europa-Kommissionens formand, Ursula von der Leyen, på Hærens Officersskole på Frederiksberg Slot i København.Fold sammenLæs mereFoto: Emil Nicolai Helms/Ritzau Scanpix. Netop Grønland kom von der Leyen også ind på i dentale, hun holdt til danske kadetter på Hærens Officersskole på Frederiksberg Slot. »Til hele befolkningen i Grønland – og Danmark som helhed – vil jeg gøre det klart, at Europa altid vil stå for suverænitet og territorial integritet,« sagde Ursula von der Leyen ifølgeEuronews. Von der Leyen talte primært om sin og kommissionens plan for, at det europæiske forsvarsmarked skal styrkes, sådan så EU-landene kan stole »fuldt ud på europæiske forsvarsforsyningskæder«. Moderaterne har længe afvist at afsløre, hvem der betalte for partiets valgkamp. I modsætning til alle andre partier i Folketingetoffentliggjorde Moderaterne ikke sitregnskab for valgåret 2022. Nu harAltingetfået fat i partiregnskabet fra 2023, altså året efter, selvom det endnu ikke er offentliggjort. Og af det fremgår det angiveligt, at fire virksomheder og organisationer har støttet partiet med mere end 22.800 kroner, som i 2023 var grænsen for anonyme donationer. De fire donorer er ifølge Altinget: Dansk Generationsskifte er et investeringsselskab ejet afJens Heimburger, som sidder i partiets hovedbestyrelse. Han ikke vil sige til mediet, hvor mange penge det drejer sig om, men at »det ikke er noget kæmpebeløb«. Jens Heimburger er tidligere folketingsmedlem for De Konservative.Fold sammenLæs mereFoto: Ernst Van Norde/Ritzau Scanpix. Bag Liberatio står blandt andreAllan Søgaard Larsen, den tidligere Falck-topchef, som også var med til at stifte LøkkeFonden. Allan Søgaard Larsen sidder også i partiets hovedbestyrelse, men har ikke svaret på Altingets henvendelse. Det har til gengæld DI og Dansk Arbejdsgiverforening, men ingen vil fortælle, hvor store beløb de har doneret. Og hvad angår valgåret 2022, bliver offentligheden næppe klogere på, hvem der betalte gildet for Lars Løkke Rasmussens dengang nye parti. På Moderaternes landsmøde i 2024 slog Lars Løkke Rasmussen fast, at partiet ikke kommer til at offentliggøre regnskabet for 2022. »Vi lever op til lovgivningens regler, og hvis nogen synes, at den skal være anderledes, så skulle de have lavet loven anderledes,« sagde Lars Løkke Rasmussen. 1.Alternativetforeslår, at reklamationsretten på elektronik og hårde hvidevarer udvides fra de i dag to år til seks år. 2.21 kommunerafventer nationale anbefalinger, før de vil lægge en plan for indkøb, så eksempelvis beboere på plejehjem kan klare sig i tre døgn i tilfælde af en krisesituation, sådan som de danske myndigheder anbefaler. Det viser en rundspørge, som mediet DK Nyt har foretaget blandt 82 kommuner, skriver Ritzau. 15.00: Europaudvalget har indkaldt miljøminister Magnus Heunicke (S) til åbent samråd om standardmandater i EU-komiteerne på miljøområdet. 16.15: Udlændinge- og Integrationsudvalget har udlændinge- og integrationsminister Kaare Dybvad Bek (S) i åbent samråd. Det handler om en person uden lovligt ophold i Danmark, der har drevet både et succesfuldt tolkefirma og et ejendomsselskab. Og med den perlerække af samråd er dagens politiske morgenpost slut. Tak. fordi du læste med. ",
        "metadata": {
            "source": "https://www.berlingske.dk/politik/umage-partier-var-pludselig-enige-om-at-dele-pengene-lige-men-heunicke",
            "image_url": "https://berlingske.bmcdn.dk/media/cache/resolve/image_x_large_vertical/image/190/1901653/24913429-mde-i-folketinget-folketingssalen-med-statsminist.jpg",
            "publication_time": "Onsdag d. 19. marts 2025, kl. 09.45",
            "author": "Joachim Talbro Paulsen",
            "related_links": [],
            "attachments": []
        }
    }
}