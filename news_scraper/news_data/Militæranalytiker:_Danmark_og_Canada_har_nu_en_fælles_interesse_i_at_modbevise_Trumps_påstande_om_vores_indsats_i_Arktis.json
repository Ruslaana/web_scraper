{
    "version": "1.0",
    "document": {
        "id": 308,
        "title": "Militæranalytiker: Danmark og Canada har nu en fælles interesse i at modbevise Trumps påstande om vores indsats i Arktis",
        "content": "Kongeriget Danmark skal tage forsvaret af Grønland alvorligt. Trump-administrationen kan have haft mange andre bagtanker end sikkerhed bag ønsket om at overtage Grønland, men argumentationen hviler på sikkerhedspolitiske hensyn. Den nyligt indgåede aftale mellem Panama og USA om Panamakanalen peger på, at en imødekommelse af amerikanske sikkerhedsbekymringer kan være vejen frem mod en løsning. Her kan Danmark passende tage udgangspunkt i de områder, hvor den amerikanske kritik rent faktisk har en pointe. Danmark har underinvesteret i forsvaret af Grønland. Vi har vedtaget arktispakker med fokus på militær kapacitet i regionen, men de er endnu ikke omsat til mærkbar kampkraft. Det kan skyldes flere forhold. Statsminister Mette Frederiksen (S) og Múte Bourup Egede fløj med Sea Hawk helikopter fra Forsvarets inspektionsskib »Vædderen« i farvandet omkring Nuuk, 3. april.Fold sammenLæs mereFoto: Mads Claus Rasmussen/Ritzau Scanpix. Én årsag er bureaukratisk træghed. Der synes at være en tendens i embedsværket til at »skynde sig langsomt« – måske ud fra en forestilling om, at investeringer i Grønland er mindre relevante, hvis landet alligevel opnår selvstændighed på længere sigt. En anden forklaring kan være kampen om ressourcer internt i Forsvaret. Nogle mener, at man kunne bruge hele forsvarsbudgettet i Grønland alene – og det er i princippet korrekt, men det samme kan siges om alle de øvrige militære udfordringer, Danmark står overfor. Selv de dyreste løsninger,der konkret har været drøfteti relation til Grønland, vil ifølge mit overslag ud fra en betragtning om levetidsomkostninger, koste mindre end en enkelt panserinfanteribataljon i den tunge brigade. Det handler derfor ikke om at prioritere Arktis højere end Østersøområdet, men om at sikre, at Arktis får den prioritet, som danske sikkerhedsinteresser tilsiger. Uanset om den manglende fremdrift skyldes DJØF-tænkning i embedsværket, ressourcekamp i Forsvaret eller noget tredje, er det tid til, at realismen indfinder sig i både Finans- og Forsvarsministeriet. Den amerikanske vicepræsident J.D. Vance med frue besøgte 28. marts den amerikanske Pituffik Space Base, tidligere Thulebasen, i Grønland. Amerikanernes bekymring over lavtflyvende missiler, som kan krydse indlandsisen på vej mod USA, er ikke ubegrundet, skriver Esben Salling Larsen.Fold sammenLæs mereFoto: Jim Watson/Reuters/Ritzau Scanpix. Vi skal ikke nøjes med at tænke i kapaciteter, som kun delvist adresserer problemet – vi skal tænke helhedsorienteret: Hvad er opgaven, og hvordan løser vi den bedst muligt, gerne i tæt samarbejde med vores allierede? Den opgave, der ligger umiddelbart foran os, erden amerikanske bekymring for lavtflyvende missiler, som kan krydse indlandsisen på vej mod detnordamerikanske kontinent. Det er det mest konkrete og velbegrundede punkt iden amerikanske regerings kritik– og det er her, Danmark stadig klamrer sig til fortidens løsninger med fokus på enkeltstående kapaciteter. Man kan indvende, at denne trussel allerede imødekommes gennem de vedtagne tiltag. Danmark vil gradvist forbedre sin overvågning ud for Grønland i takt med, at klimaforandringerne øger aktiviteten i farvandene. Ligeledes vil opgaven i GIUK-området (Grønland-Island-UK) blive håndteret via NATOs styrkemål. NATOs generalsekretær, Mark Rutte, har også understreget, at de amerikanske sikkerhedspolitiske spørgsmål kræver fælles løsninger, og at NATO har stort fokus på blandt andet russiske ubåde i Arktis og Nordatlanten. Men missiler hen over indlandsisen truer et område, der ligger uden for NATOs øverstkommanderendes geografiske ansvarsområde. I modsætning til mange andre trusler mod NATO er dette en direkte trussel mod Nordamerika. Her er byrdedeling ikke kun et spørgsmål om at stille kapaciteter, men om at tage reelt medansvar for at løse opgaven. »I mange år har Kongeriget ført en politik, hvor NATO ikke nødvendigvis skulle involveres i Grønland, og hvor Arktis blev betragtet som et lavspændingsområde.« Her ses Nuuk.Fold sammenLæs mereFoto: Leonhard Foeger/Reuters/Ritzau Scanpix. Det er ikke nyt, at en Trump-regering kritiserer Danmark for ikke at løfte opgaverne i Arktis. I 2020 fremsatte daværende udenrigsminister Mike Pompeo en konkret kritik. Siden har Danmark forsøgt at imødekomme dette med kapacitetspakker – en tilgang, der minder om tidligere tiders bidrag til internationale operationer. Men Arktis er anderledes. Her handler byrdedeling ikke kun om at stille bidrag i forhold til landets størrelse – fordi USAs direkte sikkerhed er involveret, handler det også om at tage medansvar for løsningen. Forsvarsaftalen fra 1951mellem Danmark og USA om Grønland bliver ofte udlagt som en amerikansk overtagelse af forsvaret. Det er rigtigt, ataftalengiver USA adgang til at etablere de installationer, de måtte finde nødvendige – men den forpligter ikke USA til en bestemt byrdedeling. Byrdedelingen henvises i aftalen til NATO-strategi og i praksis til den arbejdsdeling, som følger af konkrete NATO-forsvarsplaner. I mange år har Kongeriget ført en politik, hvor NATO ikke nødvendigvis skulle involveres i Grønland, og hvor Arktis blev betragtet som et lavspændingsområde. I dag står vi med det problem, at byrdefordelingen i høj grad er blevet et bilateralt anliggende mellem Danmark og USA – i modsætning til under Den Kolde Krig. Det gør os sårbare over for amerikansk kritik, og derfor har kongeriget Danmark en klar interesse i at gøre spørgsmålet mere multilateralt igen. Mere NATO er oplagt – men der ligger også et uudnyttet potentiale i øget samarbejde med Canada. »Trumps snak om Canada som den 51. stat har drastisk ændret forholdet mellem Canada og USA.« Her taler statsminister Mette Frederiksen med chef for Arktisk Kommando, Søren Andersen, ombord på Forsvarets inspektionsskib »Vædderen« i farvandet omkring Nuuk, 3. april 2025.Fold sammenLæs mereFoto: Mads Claus Rasmussen/Ritzau Scanpix. Tidligere har et tættere dansk-canadisk samarbejde i Arktis været vanskeligt, fordi Canada har haft et særligt forhold til USA gennem NORAD og Five Eyes-samarbejdet. Det har gjort bilateralt samarbejde mellem Danmark og Canada om forsvarsopgaver svært. Men Trumps snak om Canada som den 51. stat har drastisk ændret forholdet mellem Canada og USA. Trump-administrationen har kritiseret Canada på samme grundlag som Danmark – truslen fra missiler mod Nordamerika. Canada har svaret medmassive investeringeri overvågningsteknologi, dog isamarbejde med Australien. Det ændrer forudsætningerne for samarbejde – og åbner døren for et tættere bånd mellem Danmark og Canada. Vi deler nu en fælles interesse i at modbevise Trumps påstande om manglende ansvarstagen i Arktis. Canada rykker på at øge overvågningen og Kongeriget har en interesse i et samarbejde med om overvågningen. Og det kan være en interesse som potentielt rækker udover det nuværende rigsfællesskab. Kongeriget Danmark står i en alvorlig udenrigspolitisk situation. En af løsningerne er at tage berettigede sikkerhedspolitiske bekymringer alvorligt. Det kræver, at vi ændrer den måde, vi tænker militær kapacitet i Arktis på. Vi skal væk fra en kapacitetsorienteret tilgang og over i en opgaveorienteret tænkning. Vi skal også gentænke vores samarbejdsmønstre i Arktis – ikke kun i retning af mere NATO, men også i forhold til de nye muligheder, som et ændret forhold mellem USA og Canada åbner op for. Esben Salling Larsen er militæranalytiker, major og ph.d. på Institut for Militære Operationer ved Forsvarsakademiet ",
        "metadata": {
            "source": "https://www.berlingske.dk/kronikker/militaeranalytiker-danmark-og-canada-har-nu-en-faelles-interesse-i-at",
            "image_url": "https://berlingske.bmcdn.dk/media/cache/resolve/image_x_large/image/191/1914652/24937705-danmark-str-i-en-alvorlig-udenrigspolitisk-situa.jpg",
            "publication_time": "Søndag d. 27. april 2025, kl. 16.31",
            "author": null,
            "related_links": [],
            "attachments": []
        }
    }
}