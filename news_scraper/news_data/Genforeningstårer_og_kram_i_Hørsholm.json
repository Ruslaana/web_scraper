{
    "version": "1.0",
    "document": {
        "id": 18052,
        "title": "Genforeningstårer og kram i Hørsholm",
        "content": "Der var tårer og lettelse ved baskethallen i Hørsholm mandag morgen, skriver bt.dk. Ved 8.30-tiden ankom bussen med 11 af de 12 drenge, der var blandt passagererne i det tog, dersøndag aften blev afsporet i Sverige efter en kollisionmed en rendegraver. Læs også:Sådan skete ulykken - Det er en utrolig lettelse at få dem hjem. Det har været frygteligt for forældrene, siger bestyrelsesformand i Hørsholm Basketklub, Karina Mengel, til bt.dk's folk på stedet. Tårerne fik frit løb En af de forældre, der er mødt op for at tage imod drengene, er Sanne Bryld. Så snart hendes søn Benjamin steg ud af bussen kastede de sig i armene på hinanden og lod tårerne flyde. - Jeg troede jo et øjeblik, han var død, siger Sanne Bryld Læs også:Børn stod og græd over det hele Sammen med drengene var den ene af basketholdets to trænere. Den anden er fortsat i Sverige sammen med en 11-årig dreng, der endnu ikke er udskrevet fra hospitalet. Både drenge og forældre skal senere tale med en krisepsykolog. Danske Sophie Larsen, 18 år, var passager i X2000 toget, der i går aftes kolliderede med en rendegraver. Hør hendes beretning her. Berlingske TV. Kilde: Billeder fra Ritzau",
        "metadata": {
            "source": "https://www.berlingske.dk/samfund/genforeningstaarer-og-kram-i-hoersholm",
            "image_url": "https://berlingske.bmcdn.dk/media/cache/resolve/image_x_large/image/83/833406/3053917-basketdrenge-hjem-til-hrsholm.jpg",
            "publication_time": "Mandag d. 13. september 2010, kl. 10.13",
            "author": "Jesper Helmer",
            "related_links": [],
            "attachments": []
        }
    }
}