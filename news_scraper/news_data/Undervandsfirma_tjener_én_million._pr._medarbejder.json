{
    "version": "1.0",
    "document": {
        "id": 17361,
        "title": "Undervandsfirma tjener én million. pr. medarbejder",
        "content": "Direktør og hovedaktionær Rasmus Normann Andersen erkender da også med jysk beskedenhed, at der er fuld fart på virksomheden.   \"Det er ikke så ringe endda,\" siger han ifølge avisen, der har kåret JD-Contractor til en af landets mest lønsomme vækstvirksomheder. Virksomhedens regnskab er netop blevet offentliggjort, og det viser, at driftsresultatet før skat næsten er tredoblet på et år. Detaljeniveauet i JD-Contractors regnskab er begrænset, men dets værdi kan meget vel være på over én milliard kroner, vurderer Børsen. JD-Contractor arbejder hovedsageligt med at reparere og nedlægge kabler på havet, og det har fordret en række større investeringer. Med det seneste regnskab ser det dog ud til, at de penge er givet godt ud.   Succesen får dog ikke direktøren til at trække gevinsten hjem via et salg. \"For os er det en blanding af arbejde og hobby. Ville vi sælge, så havde vi nok ageret anderledes og eksempelvis ikke have så meget kapital bundet i virksomheden. Den er slet ikke klargjort til salg – fordi den skal ikke sælges,\" siger Rasmus Normann. På trods af det solide regnskab forudser direktøren, at tempoet falder lidt i indeværende år. Han kalder da også det nyeste regnskab ”ekstraordinært godt”.",
        "metadata": {
            "source": "https://www.berlingske.dk/virksomheder/undervandsfirma-tjener-en-million.-pr.-medarbejder",
            "image_url": "https://berlingske.bmcdn.dk/media/cache/resolve/image_x_large/image/46/467694/4726988-pix-mller.jpg",
            "publication_time": "Tirsdag d. 13. december 2011, kl. 08.07",
            "author": "Nikolai Steensgaard",
            "related_links": [],
            "attachments": []
        }
    }
}