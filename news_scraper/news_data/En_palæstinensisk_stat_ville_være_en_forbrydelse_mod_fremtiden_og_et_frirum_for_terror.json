{
    "version": "1.0",
    "document": {
        "id": 1587,
        "title": "En palæstinensisk stat ville være en forbrydelse mod fremtiden og et frirum for terror",
        "content": "Enundersøgelse omtalt i Berlingskeviser, at en del af danskerne, cirka 40 procent,  mener, at Danmark bør anerkende Palæstina som stat. Jeg vil kraftigt advare imod denne vildfarelse. Vi kan ikke anerkende et land, der reelt set ikke eksisterer som en stat, og ikke kan leve op til kriterierne for at være et land. Og problemet stikker langt dybere. Hvad forestiller man sig egentlig? Er vi virkelig parate til at overdrage land til fri afbenyttelse til en terrororganisation som Hamas? Mange har tilsyneladende glemtde rædselsfulde hændelser fra 7. oktober sidste år, hvor Hamas udførte et af de mest brutale terrorangreb mod civile, herunder kvinder og børn, og hvoraf en gruppe stadig er holdt som gidsler. Hvorfor skal denne forbrydelse belønnes med forståelse og anerkendelse? Og hvilken præcedens vil det sætte? Skal vi virkelig signalere, at hver gang en islamistisk terrorgruppe kidnapper, voldtager, lemlæster og dræber civile, så belønner vi det ved at acceptere deres målsætninger? Aldrig! Uanset hvilken historik eller kontekst konflikten måtte have, kan intet retfærdiggøre terror mod civile mål, som det vi så 7. oktober. Lige så lidt som noget kan retfærdiggøre, atHamas gemmer sig bag civile forat maksimere dødstallene og opretholde falske narrativer om Israels modsvar. Kibbutz Be'eri i det sydlige Israel få kilometer fra Gaza blev udsat for en massakre, da Hamas angreb 7. oktober 2023. 101 af byens indbyggere blev dræbt. 32 blev taget som gidsler.Fold sammenLæs mereFoto: Asger Ladefoged. Jeg står på Israels side. Det ville være en moralsk forbrydelse mod fremtiden at stoppe Israels bestræbelser på at udrydde Hamas. Hver sten, hver tunnel, hver bygning i Gaza må gennemsøges for at stoppe denne terrorgruppe og sikre, at de ansvarlige for 7. oktober stilles til regnskab. Det er naturligvis helt legitimt – og verdenssamfundet bør støtte Israel i disse bestræbelser. Mange danskere synes at tro, at en selvstændig palæstinensisk stat vil skabe varig fred. Det er en farlig illusion. Resultatet vil i stedet være, at vi fortæller islamisterne, at vold og terror virker. At krig, drab og overgreb virker. Islamistiske grupper næres af Vestens svaghed og naivitet. Vi må aldrig lade vores ønske om fred blive misbrugt til at skabe mere kaos og uretfærdighed. Hvordan forestiller man sig egentlig en palæstinensisk stat? Tror nogen virkelig, at Hamas vil nedlægge våbnene, droppe fanatismen og blive moderate demokrater, der arbejder for klima, kvinders rettigheder og minoriteter? Nej. Hvad vi ville få, er en stat ledet af en terrororganisation, der fortsætter krigen mod Israel og nærer hadet til Vesten. At acceptere en sådan stat ville være en forbrydelse mod fremtiden – det ville blive et frirum for terror. Det naive håb, nogen måtte have, om at anerkendelse af en palæstinensisk stat, vil skabe fred, vil ikke bidrage til fred og stabilitet – det vil bare give Hamas et frirum. Peter Kofod er gruppeformand og folketingsmedlem (DF) ",
        "metadata": {
            "source": "https://www.berlingske.dk/kommentarer/en-palaestinensisk-stat-ville-vaere-en-forbrydelse-mod-fremtiden-og-et",
            "image_url": "https://berlingske.bmcdn.dk/media/cache/resolve/image_x_large/image/184/1846958/24813214-peter-kofod-df-fotograferet-p-christiansborg.jpg",
            "publication_time": "Torsdag d. 17. oktober 2024, kl. 15.56",
            "author": null,
            "related_links": [],
            "attachments": []
        }
    }
}