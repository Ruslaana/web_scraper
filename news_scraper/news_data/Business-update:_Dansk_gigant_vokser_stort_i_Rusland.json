{
    "version": "1.0",
    "document": {
        "id": 9362,
        "title": "Business-update: Dansk gigant vokser stort i Rusland",
        "content": "Godeftermiddag, kære læser. Så er det blevet fredag, og vi er nået til weekenden efter en hæsblæsende uge, som har budt på regnskaber fra flere af de største danske virksomheder. Men solen titter frem, og inden du går helt på weekend, får du her Berlingske Business’ bedste bud på dagens vigtigste erhvervshistorier samt tre uundværlige fra egen redaktion. Og det kan være værd at holde ører og øjne åbne de næste to dage. God læselyst! #1 – Danske virksomheder har trukket sig på stribe – men Rockwool ser ingen anden udvej end at blive i Rusland Efter at Rusland for snart tre år siden invaderede Ukraine og indledte den første krig på europæisk jord siden Anden Verdenskrig, var masser af danske virksomheder hurtigt ude og trække sig fra det russiske marked. Men en af de danske virksomheder, der fortsat er til stede i Rusland, er isoleringskoncernen Rockwool. Og det har i 2024 været en god forretningsmæssig idé. Således oplevede Rockwools russiske forretning tocifrede vækstrater det seneste år. Omsætningen på det østeuropæiske og russiske marked landede på 5,6 milliarder kroner mod fem milliarder i 2023. Rockwool har tidligere fåetmegen kritik for fortsat at være til stede i Rusland, men ifølge administrerende direktør Jes Munk Hansen er der ingen anden udvej end at blive.Det fortæller han til Dagbladet Børsen. »Der er ikke noget nyt på den front. Vi har stadig det her passive ejerskab af fire fabrikker derovre, fordi vi jo simpelthen ikke kan overbevise os selv om at forære det til en oligark. Og det er den løsning, vi sidder med lige i øjeblikket,« siger han til mediet. #2 – Pensionskæmpe dropper kortsigtede klimamål – mener ikke, de er realistiske Pensionsselskabet Velliv dropper nu de klimamål, som var sat til at skulle være nået i 2025. Der er nemlig alt for stor risiko ved at have de kortsigtede mål. Det er blandt andet en risiko for at skuffe på mål, der kort inden deadline er uden for rækkevidde. Men også at skulle foretage frasalg af aktier, hvilket kan skade de mere end 240.000 kunders afkast.Det fortæller Vellivs chef for bæredygtige investeringer, Sandra Metoyer, til Finans. »Der er ikke nogen beviser for, at frasalg af aktier fungerer (i reduktion af udledningerne,red.). Det er et nulsumspil: sælger vi, køber en anden bare,« siger hun til mediet. I stedet for har Velliv valgt at sætte 2030-mål, fordi man herved mener, at der er bedre forudsætninger for at påvirke de virksomheder, som Velliv investerer i til at sætte ambitiøse klimamål, eksekvere og reducere udledninger. Sandra Metoyer forudser, at flere virksomheder i den kommende tid vil droppe 2025- og 2030-målene, somblandt andet Vestas tidligere har gjort. #3 – Efter massiv kritik vil DF sætte danskernes ATP-opsparinger fri Mens kunderne i flere af landets største pensionsselskaber kan se frem til store afkast på deres pensioner, er situationen enhelt anden, når det kommer til ATP. For endnu en gang lykkedes det ikke den omdiskuterede pensionskæmpe at få danskernes månedlige og tvungne indbetalte penge til at blive mere værd. Således viste regnskabet for 2024, at ATP sidste år tabte 59 millioner kroner i sin investeringsportefølje. Det får nu finans-, erhvervs- og skatteordfører i Dansk Folkeparti Peter Kofod, som er »dybt, dybt bekymret over ATPs situation«, til at understrege, at det er vigtigt, at der fra politisk hold »bliver gjort noget nu«. »Danskerne bør have fuld frihed over deres pensionspenge, så de selv kan vælge, om de vil blive i ATP eller vælge en anden løsning. Alternativt må vi ændre lovgivningen, så ATP får lettere ved at investere anderledes,«siger han i et interview med Finans. Som et alternativ til ATP fortæller han til Finans, at danskerne kan tegne private pensionsforsikringer, investere i aktier og obligationer eller købe sommerhus. A: USAs »kongetal« gør det igen – bomstærkt arbejdsmarked presser renterne op Der blev igen skabt mange job i USA i januar. Præsident Donald Trump er ikke bange for at tage æren for et stærkt jobmarked. Men det er netop den positive understrøm i amerikansk økonomi, der for tiden blokerer for lavere renter. Læs historien her B: En »klassisk magtkamp« udspiller sig mellem kommunerne og regeringen: Jobcentrene skal »nedlægges«, men flere sår tvivl I et nyt udspil lægger beskæftigelsesminister Ane Halsboe-Jørgensen (S) op til, at jobcentrene skal »nedlægges«. Nu tvivler Kommunernes Landsforening og flere partier dog på, at det rent faktisk kommer til at ske. Læs historien her C: Tre lande trækker endelig stikket til russisk strøm Lørdag morgen bliver det kabel, som i mere end 80 år har forsynet de baltiske stater med elektricitet fra Rusland, kappet. 24 kritiske timer med isolation vil følge. Læs historien her Tak for at læse med – og rigtig god weekend!",
        "metadata": {
            "source": "https://www.berlingske.dk/aktier/business-update-dansk-gigant-vokser-stort-i-rusland",
            "image_url": "https://berlingske.bmcdn.dk/media/cache/resolve/image_x_large_vertical/image/188/1887958/24887165-jes-munk-hansen-blev-sidste-r-topchef-i-isolering.jpg",
            "publication_time": "Fredag d. 07. februar 2025, kl. 17.14",
            "author": "Rasmus Lolk Christensen",
            "related_links": [],
            "attachments": []
        }
    }
}