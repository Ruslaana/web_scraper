{
    "version": "1.0",
    "document": {
        "id": 22514,
        "title": "Frederik Vad går i rette med regeringsfælle på spørgsmål om kriminelle udlændinge: »Mette Frederiksen er åbenlyst den mest ambitiøse i regeringen«",
        "content": "Kriminelle udlændinge skal i mange tilfælde sendes hjem, når de kommer for en dommer, medmindre det »med sikkerhed vil være i strid med Danmarks internationale forpligtelser« at sende dem hjem. Sådan står der i udlændingeloven, som igen og igen er blevet skærpet på Christiansborg. Men én ting står ofte i vejen, når volds-, voldtægts-, og drabsmænd kommer for en dommer: Nemlig konventionerne. Derfor ender kriminelle udlændinge ofte med at bo på Udrejsecenter Kærshovedgård i Midtjylland, hvor naboerne oplever, at livet er blevet mere utrygt. For at løse problemet har regeringen ansaten udskældt konventionsambassadør, som for det første tog to et halvt år for Udenrigsministeriet at udnævne, og som nu arbejderpå »deltid«. Hans opgave er i grove træk at vise politikerne, i hvilket omfang Danmark kan udfordre konventionerne mere, end man gør i dag. Indtil videre har en samlet blå blok kaldt det for »helt på månen« og »useriøst«, at diplomat Nicolaj Hejberg Petersen, som 1. april overtog jobbet som konventionsambassadør, på samme tid skal være migrationsambassadør, som han også var i forvejen. Men nu får debatten en helt ny dimension. For mens politisk ordfører for Moderaterne Mohammad Rona tirsdagikke kunne genkende kritikkenaf, at det er hans parti, der forhaler, at Danmark kan teste konventionerne, så går Socialdemokratiets udlændingeordfører, Frederik Vad, nu i rette med sin egen regeringsfælle. »Mette Frederiksen er åbenlyst den mest ambitiøse i regeringen på det her område, og det er vigtigt,« siger Frederik Vad og tilføjer: »Den allerstørste forskel på det her område sker ikke ovre i Udenrigsministeriet. Den sker i Statsministeriet.« Det er Socialdemokratiets Mette Frederiksen, der i regeringen er den drivende faktor for en stram udlændingepolitik, siger Frederik Vad.Fold sammenLæs mereFoto: Søren Bidstrup. Frederik Vad hæfter sig ved, at man nu har igangsat en udredning, der skal vise, hvordan Danmark kan udfordre konventionerne fremover. Desuden er Venstres Michael Aastrup Jensen blevet udpeget som Danmarks ambassadør for Europarådet, hvor han har meldt sigklar til at udfordre konventionerne. Men han ærgrer sig også over den debat, der er opstået, efter udenrigsminister Lars Løkke Rasmussen (M) først over halvvejs inde i valgperioden har udpeget en konventionsambassadør. »Jeg er træt af den her diskussion om timetal. Den diskussion om timetal kunne man jo have været foruden,« konstaterer Frederik Vad med henvisning til de blå partiers kritik af, at ambassadøren kun skal være konventionsambassadør på »deltid«. Omvendt har Lars Løkke Rasmussen i etskriftligt svar til Berlingskegivet udtryk for, at det er en styrke, at konventionsambassadøren er migrationsambassadør samtidig. Frederik Vads egen oplevelse er, at det klart er Socialdemokratiet, der internt i regeringen har den mest stramme udlændingepolitik. »Jeg ville være hamrende irriteret på udenrigsministeriet, hvis ikke det var, fordi vi har den statsminister, vi har,« siger Frederik Vad og uddyber: »Det er godt, at vi for første gang i danmarkshistorien har en statsminister, som ægte og konsekvent har sat sig for bordenden i kampen for at ændre det her konventionssystem og kaster al sin kapital ind i, at det sker, og at vi kan udvise kriminelle udlændinge.« Udredningen af muligheden for at teste konventionerne er først begyndt nu. Var det gået stærkere med en socialdemokratisk udenrigsminister end Lars Løkke? »Alt på det her område ville gå hurtigere, hvis Socialdemokratiet alene havde 90 mandater. Jeg synes også, at Mohammad Rona har svaret, når han siger, at det ikke er en prioritet hos dem,« siger Frederik Vad med henvisning til Mohammad Rona, som tirsdag alene udtalte, atModeraterne ikke gik til valgpå at udfordre konventionerne. Mohammad Rona fastslår, at det er en vigtig prioritet for Moderaterne at få udfordret konventionerne.Fold sammenLæs mereFoto: Liv Latricia Habel. Mohammad Rona erkender i et interview med Berlingske, at der er tydelig forskel på Socialdemokratiets og Moderaternes udlændingepolitik. »De er noget strammere, end vi er. Det er der ikke noget mærkeligt i,« siger Mohammad Rona, der uddyber, at Moderaterne, Socialdemokratiet og Venstre alle står på mål for regeringsgrundlaget. Han tilføjer: »Vi styrer dansk udlændingepolitik sammen. Der er ikke ét parti, der styrer det mere end et andet parti. Vi står bare tre forskellige steder. Og det er jo fair nok. Eller måske to forskellige steder.« Samtidig understreger den politiske ordfører, at det er en prioritet for Moderaterne at få udfordret konventionerne – også selvom partiet ikke gik til valg på det. »Det stod ikke i vores valgprogram, men det er ikke ensbetydende med, at det ikke er vigtigt. Det er to vidt forskellige ting. Jeg tror ikke, at udlændingepolitikken var gået meget bedre, hvis de sad i regering med SF eller De Radikale. Vi er jo netop den stemme, som godt kan se fordelene ved at stramme, hvis der skal strammes,« siger Mohammad Rona.",
        "metadata": {
            "source": "https://www.berlingske.dk/politik/frederik-vad-gaar-i-rette-med-regeringsfaelle-paa-spoergsmaal-om",
            "image_url": "https://berlingske.bmcdn.dk/media/cache/resolve/image_x_large_vertical/image/191/1916815/24941742-frederik-vad-nomineret-til-fonsmarksprisen-2025.jpg",
            "publication_time": "Onsdag d. 30. april 2025, kl. 19.01",
            "author": "Daniel Tidemann",
            "related_links": [],
            "attachments": []
        }
    }
}