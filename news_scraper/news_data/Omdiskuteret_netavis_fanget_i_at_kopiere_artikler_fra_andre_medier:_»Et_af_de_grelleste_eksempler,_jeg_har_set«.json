{
    "version": "1.0",
    "document": {
        "id": 1291,
        "title": "Omdiskuteret netavis fanget i at kopiere artikler fra andre medier: »Et af de grelleste eksempler, jeg har set«",
        "content": "Netavisen Pio, der har tætte bånd til Socialdemokratiet, har kopieret en lang række artikler fra andre medier – herunder eksempelvis Berlingske, DR og Ekstra Bladet. Det skriverEkstra Bladetonsdag på baggrund af en gennemgang, avisen har lavet. Gennemgangen baserer sig på nyhederne fra Netavisen Pio over det seneste år. I alt er der tale om 39 artikler, hvor netavisen har kopieret en lang række passager fra andre mediers artikler. »Det er et af de grelleste eksempler, jeg har set, på ren copy-paste-journalistik, hvor man simpelthen tager lange passager – for ikke at sige hele artikler – fra andre medier,« siger professor i journalistik og leder af journalistuddannelsen på Syddansk Universitet Peter Bro til Ekstra Bladet. Niels Jespersen, der er chefredaktør på Netavisen Pio erkender over forEkstra Bladet, at det ikke burde være sket. Således beklager chefredaktøren og forsikrer, at netavisen fremover vil rette op på det.  Skidt sag for@Spolitiks hoforgan.https://t.co/yHZ8CVYiSZ Netavisen Pio har de forgange år været heftigt diskuteret ad flere omgange i forskellige medier. PåNetavisen Pios hjemmesidelyder det, at »Netavisen Pio er en netavis, der er uafhængig af organisationer og partipolitiske interesser«, og at den tager afsæt i et »demokratisk socialistisk idégrundlag«. Det er netop mediets uafhænighed, der er blevet diskuteret i andre medier. Således er det løbende blevet beskyldt for ikke at være uafhængige og at have tætte bånd til Socialdemokratiet. Den nu tidligere højtstående politiker i Socialdemokratiet Henrik Sass Larsen er en af stifterne af Netavisen Pio. Han har ifølgeDagbladet Informationsenere forklaret, at partiet ønskede at »have et socialdemokratisk talerør«. Berlingskekunne i 2018 afdække, at 11 personer med tilknytning til Pio som chefredaktører, skribenter eller bestyrelsesmedlemmer har tætte bånd til Socialdemokratiet. Dengang afviste den nu forhenværende chefredaktør Jens Jonatan Steen kritikken: »Jeg ser det som en styrke, at man har brændt for en sag,« lød det blandt andet fra ham. I 2018 skrevDagbladet Informationdesuden, at dele af fagbevægelsen, som er et af Pios fokusområder, har støttet netmediet økonomisk – uden at parterne aktivt har oplyst offentligheden om dette. Her lød forklaringen fra Jens Jonatan Steen, at det var »af respekt for dem, der sponserer os«. I maj skrevnærværende avisom netmediet i forbindelse med en diskussion om Socialdemokratiets planer om et asylcenter i Afrika. Her skrev den nuværende chefredaktør, Niels Jespersen, om »vores model«. Konteksten taget i betragtning kunne det umiddelbart lyde, som om chefredaktøren talte om Socialdemokratiets model, men sådan forholdt det sig ikke, forsikrede chefredaktøren dengang tilBerlingske.",
        "metadata": {
            "source": "https://www.berlingske.dk/politik/omdiskuteret-netavis-fanget-i-at-kopiere-artikler-fra-andre-medier-et-af",
            "image_url": "https://berlingske.bmcdn.dk/media/cache/resolve/image_x_large/image/147/1474910/23892165-niels-jespersen.jpg",
            "publication_time": "Onsdag d. 13. oktober 2021, kl. 14.45",
            "author": "Tobias Reinwald",
            "related_links": [],
            "attachments": []
        }
    }
}