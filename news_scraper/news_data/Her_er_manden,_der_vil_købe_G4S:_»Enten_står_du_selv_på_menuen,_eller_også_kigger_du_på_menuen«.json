{
    "version": "1.0",
    "document": {
        "id": 16961,
        "title": "Her er manden, der vil købe G4S: »Enten står du selv på menuen, eller også kigger du på menuen«",
        "content": "Stephan Crétier er en mand med stor appetit. Siden han for 25 år siden besluttede at begynde for sig selv, har canadieren bygget GardaWorld op til at blive en af verdens største sikkerhedskoncerner ved at sluge en lang stribe opkøb. Og han er stadig sulten efter mere. Så sulten er han, at han efter tre afviste frierier til sin langt større konkurrent, G4S, har skruet bissen på og smækket et fjendtligt bud på bordet. Omkring tre milliarder britiske pund eller næsten 25 milliarder kroner er den budte pris, som G4S-bestyrelsen foreløbig har forkastet som værende »opportunistisk«. I stedet går Crétier nu direkte til aktionærerne for at presse bestyrelsen. Altså kan prisen komme højere op. Har den 57-årige canadier først bidt sig fast, slipper han ikke så let. Eller som han udtalte til avisenThe Sunday Times, da buddet var afleveret: »I sidste ende står du enten selv på menuen, eller også kigger du på menuen. De er på menuen, og jeg kigger på dem.«  Stephan Crétier, the Canadian tycoon bidding £3bn for outsourcer G4S, speaks to ⁦@jcollingridgeST⁩:“They are so totally disconnected from reality. G4S is really a disaster about to happen... I think they are totally incompetent and unfit”https://t.co/7P29LiulS3 Stephan Crétier kalder G4S-ledelsen både »arrogant« og »inkompetent« og kritiserer den for ikke at have formået at genrejse selskabet siden en meget omtalt skandale ved OL i London i 2012, da G4S ikke hyrede personale nok til at varetage sikkerhedsopgaven. Og sådan er han fortsat med en aggressiv sværm af udtalelser til de britiske medier om alt, hvad han mener er galt med G4S, gerne krydret med et farverigt sprog. »Jeg vil ikke pisse på G4S, men ingen er stolte af den virksomhed,« er blot et eksempel. »Hvis jeg var aktionær, ville jeg være skidebange for, at vi trækker os, for aktiekursen kommer til at falde, og så sidder de med den samme ledelse, der har lovet for meget og leveret for lidt,« lyder en anden udmelding tilThe Sunday Times. G4S opstod, da britiske Securicor i 2004 gik sammen med danske Group 4 Falck, og selskabet er børsnoteret i både London og København. Og G4S er en pæn mundfuld for Stephan Crétier: G4S har omkring 530.000 ansatte og knap 64 milliarder kroner i omsætning mod GardaWorlds 102.000 ansatte og cirka 17 milliarder kroner i omsætning.  Men som sagt er canadieren ikke kendt for at lade sig skræmme af udfordringer. Den erklærede arbejdsnarkoman begyndte karrieren som professionel baseballdommer og harudtalt, at det var her, han lærte om stress, ledelse og klar kommunikation. »Som sportsdommer skal du vide, hvordan du styrer mennesker, begivenheder, din egen stress og andres stress. Du skal også se ud, som om du har kontrollen,« sagde han i 2011. Han har ikke lagt skjul på, at det var drømmen om at tjene flere penge, end en baseballdommer kunne, der førte ham over i erhvervslivet, hvor han endte i sikkerhedssektoren. Fundamentet til GardaWorld blev lagt i 1995 med 25.000 canadiske dollar i kapital, som han hentede ved at sælge sin sportsvogn og tage lån i sit hus. IfølgeFinancial Timesbeskrives han af venner som hårdfør og hårdhudet. »Han vil køre lige til kanten, medmindre BC holder ham tilbage,« siger en kilde til avisen. BC Partners er den kapitalfond, som blev medejer af GardaWorld i oktober sidste år. I den mellemliggende tid har GardaWorld begået mindst seks opkøb. Tidligere var kapitalfonden Apax Partner hans medinvestor i GardaWorld. G4S er verdens største sikkerhedskoncern og langt større end GardaWorld. Her G4S-vagter til en rugbykamp i Storbritannien.Fold sammenLæs mereFoto: Carl Recine/Action Images/Ritzau Scanpix. GardaWorld har selv tidligere været mål for kritik, blandt andet for løsningen afbeskyttelsesopgaveri Irak og for flereuheld med pansrede køretøjeri USA. IfølgeFinancial Timeshar en tidligere direktør i selskabet også anklaget Stephan Crétier for at true chefer og deres familier på livet, hvis finansielle detaljer om selskabet blev lækket til pressen – en sag, der ifølge GardaWorld endte i forlig. For nogle år siden sagde Crétier til den canadiske avisThe Globe and Mail, at han opfatter sig selv som imperiebygger. »Jeg er ikke den type iværksætter, som er forelsket i min virksomhed. Jeg er mere en investor end noget andet.« Sin målrettede tilgang til opkøb forklarede han med vanlig sans for det kulørte: »Når vi ser en sød blondine i baren, er det blondinen, vi vil have – hende, vi går efter, og ingen andre. Vi er virkelig fokuserede.« Lige nu hedder blondinen G4S. FAKTABLÅ BOG: STEPHAN CRÉTIER – På vagt efter butikstyveStephan Crétier er født i 1963 i Montreal i Canada som søn af italiensk-schweiziske indvandrere. Hans far var restaurantsouschef og fagforeningsmand, mens hans mor var kosmetolog.Som 18-årig arbejdede han knap et år som vagt i et stormagasin, men har udtalt, at han kiggede mere efter pigerne i kosmetikafdelingen end efter butikstyve. Senere blev han professionel baseballdommer i Canada og USA.Efter at have taget en MBA-uddannelse i USA vendte han tilbage til Canada og ledede i fem år et lille sikkerhedsfirma i Québec. I 1995 startede han Trans-Quebec Group, der i 1999 skiftede navn til Garda i forbindelse med købet af Groupe de Securité Garda.Selskabet var børsnoteret fra 1999 til 2012, da Stephan Crétier købte de andre investorer ud sammen med kapitalfonden Apax Partners. Siden 2019 har hans partner været kapitalfonden BC Partners.Stephan Crétier er gift med den tidligere model og eventyrer Stéphany Maillery. Parret, der angiveligt mødte hinanden i en elevator, har ikke børn. De er bosat i Dubai.Kilder: GardaWorld, The Sunday Times, Bloomberg, The Globe and Mail, Financial Times, Tampa Bay Times, The TelegraphFOLD UD Stephan Crétier er født i 1963 i Montreal i Canada som søn af italiensk-schweiziske indvandrere. Hans far var restaurantsouschef og fagforeningsmand, mens hans mor var kosmetolog. Som 18-årig arbejdede han knap et år som vagt i et stormagasin, men har udtalt, at han kiggede mere efter pigerne i kosmetikafdelingen end efter butikstyve. Senere blev han professionel baseballdommer i Canada og USA. Efter at have taget en MBA-uddannelse i USA vendte han tilbage til Canada og ledede i fem år et lille sikkerhedsfirma i Québec. I 1995 startede han Trans-Quebec Group, der i 1999 skiftede navn til Garda i forbindelse med købet af Groupe de Securité Garda. Selskabet var børsnoteret fra 1999 til 2012, da Stephan Crétier købte de andre investorer ud sammen med kapitalfonden Apax Partners. Siden 2019 har hans partner været kapitalfonden BC Partners. Stephan Crétier er gift med den tidligere model og eventyrer Stéphany Maillery. Parret, der angiveligt mødte hinanden i en elevator, har ikke børn. De er bosat i Dubai. Kilder: GardaWorld, The Sunday Times, Bloomberg, The Globe and Mail, Financial Times, Tampa Bay Times, The Telegraph",
        "metadata": {
            "source": "https://www.berlingske.dk/virksomheder/her-er-manden-der-vil-koebe-g4s-enten-staar-du-selv-paa-menuen-eller",
            "image_url": "https://berlingske.bmcdn.dk/media/cache/resolve/image_x_large_vertical/image/134/1345234/23550369-.jpg",
            "publication_time": "Torsdag d. 15. oktober 2020, kl. 10.00",
            "author": "Bibi Christensen",
            "related_links": [],
            "attachments": []
        }
    }
}