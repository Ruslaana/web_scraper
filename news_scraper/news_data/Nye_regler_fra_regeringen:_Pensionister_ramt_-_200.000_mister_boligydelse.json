{
    "version": "1.0",
    "document": {
        "id": 13512,
        "title": "Nye regler fra regeringen: Pensionister ramt - 200.000 mister boligydelse",
        "content": "Nye beregninger viser, at finansloven for 2016 kan koste 200.000 pensionister op til 7.950 kroner om året i lavere boligydelse. Næsten 200.000 pensionster bliver hårdt ramt på pengepungen af statsminister Lars Løkke Rasmussen (V) og støttepartierne i blå bloks finanslov for 2016. B PLUS er i besiddelse af interne beregninger fra Finansministeriet, der viser, at i alt 184.000 pensionisthusstande vil miste mellem 470 kr. og 7.950 kr. om året som en konsekvens af, at regeringen sammen med Dansk Folkeparti, Liberal Alliance og Det Konservative Folkeparti vil spare 480 millioner kroner på lavere boligydelse til pensionister... OPRET ABONNEMENT PÅ B PLUS og læs meget mere om hvad regeringens nye finanslov vil betyde for de ældre. Nu går det ud over boligydelsen! Det får du i denne PLUS-pakke: Modtag det ugentlige nyhedsbrev fra B PLUS her. Nye beregninger viser, at finansloven for 2016 kan koste 200.000 pensionister op til 7.950 kroner om året i lavere boligydelse. Næsten 200.000 pensionster bliver hårdt ramt på pengepungen af statsminister Lars Løkke Rasmussen (V) og støttepartierne i blå bloks finanslov for 2016. B PLUS er i besiddelse af interne beregninger fra Finansministeriet, der viser, at i alt 184.000 pensionisthusstande vil miste mellem 470 kr. og 7.950 kr. om året som en konsekvens af, at regeringen sammen med Dansk Folkeparti, Liberal Alliance og Det Konservative Folkeparti vil spare 480 millioner kroner på lavere boligydelse til pensionister. De svagest stillede pensionister har deres folkepension, ældrecheck og måske lidt atp - arbejdsmarkedets tillægspension - at leve for. De hører til generationen før, der var penge til arbejdsmarkedspension og pensionsordninger, og langt de fleste er enlige, ældre kvinder. Et pensionistægtepar med laveste indkomst har tilsammen under 153.000 kr. om året at leve for, de enlige godt det halve, og mange er derfor afhængige af boligydelsen for at kunne betale de stadig stigende husleje- og varmeudgifter. FAKTAFakta om boligydelse (2015)1.029.530 folkepensionister modtager boligydelse75 pct. af modtagerne bor i lejlighed20 pct. bor i ældrebolig (ældre-og plejebolig)5 pct. bor i ejer-/andelsbolig eller bofællesskabFOLD UD Husstande med en indkomst på under 153.000 kroner om året vil over de næste fem år få en tyver mere om måneden i boligydelse, så de i 2021 samlet set når op på en hundredekroneseddel mere om måneden. Cand.polit. og privatøkonomisk rådgiver Lisbeth Burgaard forstår godt, at mange pensionister har svært ved at overskue, hvordan de skal klare faldet i boligydelsen. »Det er altid sværest at finde besparelser, når indkomsten ikke er særlig høj, og for pensionister er det svært at finde nye indtægter. Det løb er jo ligesom kørt. Derfor er det værd at overveje at finde en billigere bolig i tide. Men det kan være nærmest umuligt, fordi der også er mange studerende og andre ældre om buddet. Regeringen har jo sagt, at den er rimelig kold overfor at lade studerende flytte væk fra København, gad vide om de forventer det samme af pensionisterne,« siger Lisbeth Burgaard. Især Dansk Folkepartis vælgere har været skuffede over, at partiet før valget lovede bedre forhold for de ældre og nu er med til at skære i indtægtsgrundlaget. Socialdemokraternes finansordfører Benny Engelbrecht er selv overrasket: »Denne her situation falder direkte tilbage på Dansk Folkeparti. Ingen kan have været i tvivl om, at regeringen ville få støtte fra Liberal Alliance og De Konservative til at spare på boligydelsen til pensionister. Det eneste overraskende er, at Dansk Folkeparti gik med til det, fordi de lovede at løfte ældreområdet. I det mindste kunne de stå ved det i stedet for bare at forsøge at snakke sig ud af det,« siger han. Dansk Folkepartis finansordfører Rene Christensen indrømmer, at partiet følte sig presset for at kunne lande en samlet finanslov. »Vi prøvede i stedet på at gøre aftalen mere socialt afbalanceret og sørge for, at dem med de laveste indkomster får lidt ud af det. Men vi har altså ikke tænkt os, at pensionisterne skal til at flytte væk fra byerne,« siger Rene Christensen. Spørgsmålet er, hvad de ramte pensionister nu skal gøre for at finde penge i et lavt budget? Lisbeth Burgaard har bud på alternative indtægter til de trængte ældre. »Brug i stedet tiden på at lære computer og internet at kende, for her er der en række muligheder for at finde hjælp. Bankerne har lagt gratis budgetskemaer ud, der er sider på Facebook, der forærer gratis ting væk og oplyser om gratis arrangementer, og man kan leje et værelse ud gennem Airbnb. Hvis man ikke selv har computer, så kan man slå sig sammen med andre og sætte sig hen på biblioteket,« siger Lisbeth Burgaard.  Henning Kalfner på 92 år bor i Rødovre i Plejecenter Broparken. Han er en af de ældre, der vil blive hårdt ramt af regeringens forslag om at reducere boligydelsen for folkepensionister. Her ses han med sønnen Miki.Fold sammenLæs mereFoto: Simon Skipper.          --- OOO --- OOO --- OOO ---    91-årige Henning Kalfner fra Rødovre mister knap 1.400 kr om måneden i boligydelse med den nye finanslov for 2016. Hans søn Miki Kalfner fortalte i oktober om faderens håbløse situation, og han havde derfor håbet på, at forslaget om at spare på pensionisternes boligydelse blev taget af bordet. »Det er simpelthen ikke værdigt, det her. Det er sørgeligt at se sin gamle far i denne situation, efter at han har knoklet et langt liv for os,« siger Miki Kalfner, der i dag er dybt frustreret på sin fars vegne. ’Det er ikke værdigt’Henning Kalfner er fra den tid, hvor arbejdsmarkedspensionen ikke var indført, og med fire børn var der ikke råd til at spare op til pensionen. Familien boede i en lille lejlighed med en stue og to små kamre, og pengene var små. Det er de også nu, hvor han ikke længere kan klare sig selv. »Man rammer dem, der i forvejen ikke har ret meget. De skal sidde og tælle på knapperne og være bekymrede for, at de ikke har råd til tandlæge eller nye sko og tøj. Det er ikke værdigt,» siger Miki Kalfner. Familien Kalfner står ikke alene med kritikken. På BTs facebook-profil er der over 150 vrede indlæg fra pensionister, heriblandt Tove Jepsen: »De folkevalgte glemmer, hvem der har arbejdet for alle her i landet i ca. 50 år. Da vi var unge, betalte vi selv for vores uddannelser. Der var ikke SU,« skriver Tove Jepsen.  FAKTASådan kan du finde pengene1. Forsøg at finde en billigere bolig2. Lav et budget3. Gennemgå udgifter og find ud af, hvad pengene går til i det daglige4. Planlæg jule- og fødselsdagsgaver i god tid, så du kan købe på tilbud/udsalg5. Vurder derefter, om der kan findes besparelser i det daglige6.  Snak med børnene og overvej at prioritere gaver til børnebørnene7. Overvej muligheden for at leje et værelse ud, evt. via Airbnb8. Lav en madklub/indkøbsklub så du kan udnytte supermarkedernes tilbud9. Undersøg muligheden for at få et par timers beskæftigelse10. Brug tid på at lære internettets muligheder at kende. Der er flere gratissiderFOLD UD",
        "metadata": {
            "source": "https://www.berlingske.dk/karriere/nye-regler-fra-regeringen-pensionister-ramt-200.000-mister-boligydelse",
            "image_url": "https://berlingske.bmcdn.dk/media/cache/resolve/image_x_large/image/20/205528/11461431-saxo-photo.jpeg",
            "publication_time": "Tirsdag d. 24. november 2015, kl. 09.37",
            "author": "Ingelise Skrydstrup",
            "related_links": [],
            "attachments": []
        }
    }
}