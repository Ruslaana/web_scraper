{
    "version": "1.0",
    "document": {
        "id": 18531,
        "title": "Rodet hjemmerøveri",
        "content": "Nu har Joel Schumacher, en af Hollywoods flittigste men oftest også mest ligegyldige instruktører, leveret sit bidrag. På omslaget lyder det lovende. Nicolas Cage spiller en fraværende juveler, hvis hustru (Nicole Kidman) keder sig derhjemme samtidig med at deres teenagedatter er ret uregerlig. En dag far er hjemme, ankommer en flok hjemmerøvere med elefanthuer, men deraf følger desværre kun middelmådig spænding. Et stykke hen ad vejen fascinerer stridighederne internt i familien, men forbryderne er så hovedløst irriterende og deres forbindelser til familien og interne rod så postuleret, at man hurtigt mister det meste af interessen for »Trespass«. Det er ikke nogen udpræget ringe film, men den er blot temmelig ligegyldig som desværre efterhånden de fleste af Schumachers film.",
        "metadata": {
            "source": "https://www.berlingske.dk/filmanmeldelser/rodet-hjemmeroeveri",
            "image_url": "https://berlingske.bmcdn.dk/media/cache/resolve/image_x_large/image/67/673247/4951395-dvdcovertrespass.jpg",
            "publication_time": "Torsdag d. 08. marts 2012, kl. 22.30",
            "author": null,
            "related_links": [],
            "attachments": []
        }
    }
}