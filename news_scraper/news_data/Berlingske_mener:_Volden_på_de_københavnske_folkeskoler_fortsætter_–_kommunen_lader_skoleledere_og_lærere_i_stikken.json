{
    "version": "1.0",
    "document": {
        "id": 22339,
        "title": "Berlingske mener: Volden på de københavnske folkeskoler fortsætter – kommunen lader skoleledere og lærere i stikken",
        "content": "I december 2023 sad lærere og elever fra Skolen på Amagerbro i Sundby Kirke til julegudstjeneste,da skoleleder Jette Andersen Nedergaard pludselig fik et telefonopkaldfra en meget oprevet mor til et barn på skolen. Ifølge moren havde to maskerede mænd med skydevåben forsøgt at true hende til at placere to rygsække med sprængstoffer på skolen. Hun havde dog nægtet, fortalte hun. Jette Andersen Nedergaard ringede naturligvis straks til politiet, som mødte talstærkt op og omringede skolen med betjente og hundepatruljer, mens en politihelikopter svævede over området. Men skolen var tom, og der blev aldrig fundet beviser på, at der havde været hverken sprængstoffer, våben eller maskerede mænd. I dag ligger sagen fortsat til efterforskning, men der er ikke rejst sigtelser eller tiltaler. Moren, der havde foretaget opkaldet, var en del af et forældrepar med ikkevestlig baggrund, som var meget utilfredse med Jette Andersen Nedergaard, og som gennem halvandet år havde haft en stærkt intimiderende adfærd over for skolelederen og udsat hende for trusler om vold og stærkt grænseoverskridende sprog. »På skamløs vis nægter Næsager (billedet, red.) at forholde sig til sin egen forvaltnings helt uacceptable ageren, mens han blot gentager sit mantra om, at de københavnske lærere da bestemt har ytringsfrihed.«Fold sammenLæs mereFoto: Søren Bidstrup. En situation, som forvaltningen ifølge Jette Andersen Nedergaard på ingen måde hjalp hende med – hverken før eller efter den voldsomme bombetrussel. Faktisk peger Berlingskes omfattende research i sagen på, at kommunen først og fremmest har været interesseret i at dysse sagen ned: Den skulle bare lukkes hurtigst muligt, og presseomtale skulle helst undgås. Historien om bombetruslen er blot den seneste ien meget lang række af artiklerom den forråede folkeskole, som vi har bragt her i avisen over de seneste måneder. Der er altså ikke tale om en enkeltstående hændelse. Tværtimod tegner der sig efterhånden et dybt bekymrende billede af især den københavnske skoleverden: Mange steder er hverdagen fuld af vold og trusler, og skoleforvaltningen virker til at være mere optaget af at feje sagerne ind under gulvtæppet end af at hjælpe sine medarbejdere på skolerne. Fra flere lærere og skoleledere lyder det endda, at forvaltningen forsøgerat intimidere til tavshed. Mest opsigtsvækkende har den konservative skoleborgmester, Jakob Næsager, gjort sig uheldigt bemærket i sagen om læreren Rikke Johansen, som oplevede på helt uhørt vis at blive straffet for at fortælle offentligt om sine oplevelser med en elev, der havde udsat hende for grov vold. På skamløs visnægter Næsager at forholde sig til sin egen forvaltnings helt uacceptable ageren, mens han blot gentager sit mantra om, atde københavnske lærere da bestemt har ytringsfrihed. I Jette Andersen Nedergaards sag har borgmesteren heller ikke så meget at sige – han er dog»nysgerrig«efter at finde ud af mere. Det er simpelthen ikke godt nok. Vi bør kunne forvente meget mere af en skoleborgmester end blot nysgerrighed og opbakning til det, der burde være en selvfølge – lærernes ytringsfrihed. Situationen på de københavnske skoler er Jakob Næsagers ansvar, og derfor må han både i handling og i tale tydeligt vise skoleledere, lærere og forældre, at han tager deres problemer seriøst, og at han vil gøre sit yderste for at løse dem. Forråelsen af folkeskolen bør blive et markant valgkampstema til det kommunalvalg, som kun er et halvt år væk. Og selvom skoleborgmesteren naturligvis ikke bærer skylden for selve forråelsen, så kan og bør vælgerne klandre ham for kommunens rystende ringe håndtering af situationen. AMALIE LYHNE ",
        "metadata": {
            "source": "https://www.berlingske.dk/ledere/berlingske-mener-volden-paa-de-koebenhavnske-folkeskoler-fortsaetter",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919957/24948017-anonym-case-hendes-sn-er-blevet-udsat-for-vold-i.jpg",
            "publication_time": "Søndag d. 11. maj 2025, kl. 07.35",
            "author": null,
            "related_links": [],
            "attachments": []
        }
    }
}