{
    "version": "1.0",
    "document": {
        "id": 21003,
        "title": "Bjærgning af færge vil tage flere dage",
        "content": "Bjærgningen af færgen »Amorella«, der i weekenden gik på grund ved Ålandsøerne, vil tage flere dage. Det oplyser selskabet Viking Lines til den svensksprogede finske avis Hufvudstadsbladet. Færgen gik søndag eftermiddag på grund på sin tur fra den finske by Turku til den svenske hovedstad, Stockholm. De 207 passagerer og 74 besætningsmedlemmer om bord blev alle evakueret - de fleste var svenskere og finner. Målet er, at færgen onsdag bringes til havnen i Långnäs på Åland, som er en finsk selvstyrende øgruppe i den nordlige del af Østersøen. Derefter skal færgen flyttes til værftet i den finske by Nådendal, hvor den skal repareres. /ritzau/TT",
        "metadata": {
            "source": "https://www.berlingske.dk/internationalt/bjaergning-af-faerge-vil-tage-flere-dage",
            "image_url": "https://berlingske.bmcdn.dk/media/cache/resolve/image_x_large/image/133/1337251/23529978-viking-lines-ms-amorella-fer.jpeg",
            "publication_time": "Tirsdag d. 22. september 2020, kl. 17.02",
            "author": null,
            "related_links": [],
            "attachments": []
        }
    }
}