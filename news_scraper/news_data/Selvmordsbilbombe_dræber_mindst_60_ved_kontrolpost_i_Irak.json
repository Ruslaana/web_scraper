{
    "version": "1.0",
    "document": {
        "id": 14880,
        "title": "Selvmordsbilbombe dræber mindst 60 ved kontrolpost i Irak",
        "content": "Hilla: Mindst 60 mennesker mistede ifølge politi og hospitalskilder livet, da en bombe i en tankvogn søndag blev bragt til sprængning af en selvmordsbomber ved en vigtig kontrolpost i Irak, dræbte mindst 60 mennesker, skriver nyhedsbureauet Reuters. Selvmordsangrebet var rettet mod den vigtigste kontrolpost nord for byen Hilla lidt syd for Bagdad, siger en ledende politimand til Reuters. Angrebet skete ifølge BBC omkring kl. 9 lokal tid, mens mange biler ventede ved kontrolposten, hvor også lastbilen, som var fyldt med sprængstof, rutinemæssigt blev standset. Og der blev bomben detoneret. Islamisk Stat har taget ansvaret for angrebet, citerer BBC nyhedshjemmesiden Amaq News, som støtter terrorbevægelsen, for. »En martyr dræbte og sårede adskillige under sin operation ved Babylons Ruiner og det store checkpoint til byen Hilla,« skriver Amaq. »Det er den største bombeeksplosion, vi har set i Hilla-provinsen nogensinde,« lyder det ifølge Ritzau fra sikkerhedskilder. Hilla er Babylon-provinsens hovedstad, og området er hovedsageligt beboet af shia-muslimer - Islamisk Stat er sunni-muslimer. Islamisk Stat har mistet territorium i Irak gennem det seneste år. På det seneste har irakiske styrker generobret områder vest for byen Samarra. ",
        "metadata": {
            "source": "https://www.berlingske.dk/internationalt/selvmordsbilbombe-draeber-mindst-60-ved-kontrolpost-i-irak",
            "image_url": "https://berlingske.bmcdn.dk/media/cache/resolve/image_x_large/image/63/634581/12559159-mideast-crisisiraq-blast.jpg",
            "publication_time": "Søndag d. 06. marts 2016, kl. 13.45",
            "author": "Jacob Friis",
            "related_links": [],
            "attachments": []
        }
    }
}