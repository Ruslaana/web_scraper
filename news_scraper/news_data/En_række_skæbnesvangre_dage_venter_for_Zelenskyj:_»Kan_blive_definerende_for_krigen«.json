{
    "version": "1.0",
    "document": {
        "id": 4399,
        "title": "En række skæbnesvangre dage venter for Zelenskyj: »Kan blive definerende for krigen«",
        "content": "Godmorgen! I dag skal vi se nærmere på en række afgørende dage, som Ukraines præsident, Volodymyr Zelenskyj, står over for. Men først dagens andre vigtige overskrifter. TikTok rummer et fantastisk fællesskab, mener influencer Sonja Lovdal. Hun mener dog, at nogle forældre bør holdemere øjemed deres børns brug af appen. Foto: Foto: Mathias Svold. Ukraine er dybt afhængig af støtte fra USA og EU i krigen mod Rusland. Netop af den grund venter deren række skæbnesvangre dagefor Ukraine. I dag er præsident Zelenskyj på besøg i USA, og senere på ugen mødes EUs stats- og regeringschefer til topmøde, hvor Ukraines adgang til EU er på dagsordenen. »Begge begivenheder kan blive definerende for krigen i lang tid fremover,« skriver Berlingskes sikkerhedspolitiske korrespondent, Simon Kruse, ien analyse. Zelenskyjs besøg i Washington, D.C. finder sted, efter at republikanerne i sidste uge blokerede en hastepakke, der omfattede 60 milliarder dollar til Ukraine. Det stiller Ukraine i en kritisk situation, for en tredjedel af Ukraines statsbudget kommer fra USAs finansielle støtte. Derfor er det vigtigste møde i Washington ikke mødet med Joe Biden, der bakker op om donationerne til Ukraine. Det vigtigste er mødet med den nyvalgte formand for repræsentanternes hus, republikaneren Mike Johnson. En ny nervepirrende begivenhed set med ukrainske briller venter senere på ugen. På torsdag starter EU-topmødet, hvor EU-landene skal afgøre, om landets EU-drøm skal belønnes med en beslutning om at indlede optagelsesforhandlinger. Samtidig skal topmødet godkende en flerårig hjælpepakke på 50 milliarder euro. På forhånd truer Ungarns premierminister, Viktor Orbán, med at nedlægge veto mod begge dele. Vedtages den store og flerårige hjælpepakke fra EU-landene vil det til dels vende det dystre billede på hovedet. Samtidig vil det tjene som moralsk opbakning også ved frontlinjen, hvis landet får grønt lys for at tage endnu et skridt på en lang vej mod EU. I dagens afsnit af »Pilestræde« medvirker Charlotte Storgaard, direktør i Den Uafhængige Politiklagemyndighed (DUP), der behandler klager over politibetjentes adfærd. Hun bliver spurgt, hvordan hun forholder sig til de sager, der har skabt negativ opmærksomhed om politiet den seneste tid. Er hun bekymret, og hvorfor er det kun cirka fem procent af de indbragte klager, der ender med kritik af politiet? Lyt medher.   I dag har vi øjnene stift rettet mod Dubai. Efter planen skulle der lande en ny global klimaaftale på COP28-mødet her til morgen, men lige nu er der kaos. Den foreløbig kladde til en aftale – som værterne fra De Forenede Arabiske Emirater står bag – indeholder ingen formuleringer om, at fossile brændstoffer skal »udfases«. Flere store vestlige lande – heriblandt USA, Japan og Storbritannien – siger nu, at de ikke vil underskrive aftalen, som de finder alt for sort. God dag! Venlig hilsen Jonas Ingvardsen, journalist ",
        "metadata": {
            "source": "https://www.berlingske.dk/indland/en-raekke-skaebnesvangre-dage-venter-for-zelenskyj-kan-blive-definerende",
            "image_url": "https://berlingske.bmcdn.dk/media/cache/resolve/image_x_large/image/174/1744571/24592019-i-dag-skal-ukraines-prsident-volodymyr-zelenskyj.jpg",
            "publication_time": "Tirsdag d. 12. december 2023, kl. 06.23",
            "author": "Jonas Ingvardsen",
            "related_links": [],
            "attachments": []
        }
    }
}