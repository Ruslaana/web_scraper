{
    "version": "1.0",
    "document": {
        "id": 5398,
        "title": "Alternativet: Biler i København bør være til deling",
        "content": "Lad mig komme med en provokerende påstand. En hård kurs over for bilismen er til bilisternes gavn! Når jagten på en parkeringsplads på Østerbro kan tage 30-60 minutter i dag, hænger det sammen med, atantallet af bilerfra 2016 til 2022 i København er steget med 18 procent! Vi bliver rigere, biler bliver billigere, så trængslen vokser, og bilisterne lider derfor nu under, hvad forskerne kalder »traffic stress«. Konservative vil hverken sætteparkeringstaksterneop, indføreroadpricing(et system, hvor brugerne af et vejsystem betaler for den faktisk kørte strækningred.)eller fjernearealtil privatparkering, som jo ellers kunne erstattes med et lavere antal delebiler. Og Niels Peder Ravn (K) taler ligefrem om venstrefløjens »hetz mod byens bilejere«. Sandheden, som konservative parkeringspopulister ikke tør sige, er dog simpel: Ingen, slet ikke bilisterne, er tjent med, at København sander til i biler. De mange biler gør kun byrummet grimmere og livet sværere for hver enkelt bilist. Lad mig give et eksempel til illustration. Forestil dig fem personer, der har hver deres weekendkomfort-bil på Østerbro. Ifølge Københavns Kommunes forvaltning kan én delebilerstattemindst fem personbiler. Hvis de fem personer deles om en delebil, kan vi eksempelvis nedlægge to parkeringspladser og forvandle dem til en grøn lomme. Så har vi tre parkeringspladser tilbage, og delebilen optager den ene, så der ville stadig være frigjort to parkeringspladser. Dette scenario gør det nemmere at finde en parkeringsplads. Selv bruger jeg ofte el-delebil. Det er ikke så slemt, tværtimod! Der holder som regel en el-delebil tæt på. El-delebilen er gratis at parkere. »Ingen, slet ikke bilisterne, er tjent med, at København sander til i biler.«Fold sammenLæs mereFoto: Søren Bidstrup. Du slipper for bøvlet med forsikring og reparation. Du undgår en regning på måske 5.000 kroner for låneafdrag, beboerlicens, og i stedet kan du betale måske 1.500 kroner om måneden for en delebiltur en gang om ugen. Vi er simpelthen nødt til at skubbe lidt til bekvemmelighedstrangen hos borgerne og skabe nye vaner. Vi kan politisk rykke noget. I 2021konkluderedefire amerikanske forskere, at der er dobbelt så mange biler dér, hvor bygninger har mindst én parkeringsplads pr. boligenhed, sammenlignet med dér, hvor der ikke er parkeringsmulighed. Flere parkeringspladser = flere biler = mere trængsel for bilisterne. Det er derfor, vi politisk bør diktere et lavt antal parkeringspladser i nye lokalplaner og reservere dem til el-delebiler. Og jeg skriver el-delebiler – og ikke diesel-/benzinbiler – fordi trafikken står for 75 procent afCO₂-udledningeni Københavns klimaregnskab. Skal vi være klimaneutrale i 2035, skal benzin og dieselbilerne altså være fortid. Og tænk lige, hvad vi kollektivt kunne bruge pladsen til, hvis vi frigjorde flere parkeringspladser. Forestil dig eksempelvis Enghavevej helt tom for asfalt, støj og luftforurening og fyldt med træer, blomster, fuglefløjt og latter i stedet. Lad os nu droppe den irrationelle fobi for roadpricing, hævede beboerlicenser, et lavt antal parkeringspladser og initiativer, der lader delebiler fortrænge privatbiler. Der er ingen, der er tjent med det. Slet ikke bilisterne. Jeg siger det igen: En hård kurs over for bilismen er til bilisternes gavn! Emil Sloth Andersen er medlem af Københavns Borgerrepræsentation for Alternativet ",
        "metadata": {
            "source": "https://www.berlingske.dk/kommentatorer/alternativet-biler-i-koebenhavn-boer-vaere-til-deling",
            "image_url": "https://berlingske.bmcdn.dk/media/cache/resolve/image_x_large_vertical/image/190/1901940/24913963-emil-sloth-medlem-af-borgerreprsentationen-for-al.jpg",
            "publication_time": "Mandag d. 24. marts 2025, kl. 08.44",
            "author": null,
            "related_links": [],
            "attachments": []
        }
    }
}