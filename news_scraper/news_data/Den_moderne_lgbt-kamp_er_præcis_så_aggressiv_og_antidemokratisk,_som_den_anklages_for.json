{
    "version": "1.0",
    "document": {
        "id": 12730,
        "title": "Den moderne lgbt-kamp er præcis så aggressiv og antidemokratisk, som den anklages for",
        "content": "De danske lgbt-foreninger skal konfronteres. Copenhagen Pride og LGBT+ Danmark har afvist kritikken om, at de skulle medvirke til aggressiv adfærd i miljøet. Men i årevis har begge foreninger i samspil med andre grupper spillet en aktiv rolle for at bidrage til ikke kun aggressive, men også antidemokratiske tendenser. Min kritik tages dog ikke under fanerne af en forening eller en politisk fløj og kan ikke tværes af på enkeltpersoner eller foreninger, men omhandler i stedet en bredere tendens. I rollen som den satiriske karakter»Smadremanden«brugte skuespilleren Søren Østergaard i 2019 en række»homofobiske«udtryk. Det fik forperson for Copenhagen Pride, Lars Henriksen, til at fare vredt til tasterne for atsammenligne komikeren med homofobiske hooligansog for at »bede om, at det ophører« – også selvom en femårig ville kunne analysere sig frem til, at karakteren ikke var en hån mod homoseksuelle mænd, men måske nærmere homofober. Til medierneforklarede Henriksen, at forargelsen skyldtes en bekymring for, at andre lgbt+-personer omtales i »en negativ kontekst«, skønt han dog undlod at reflektere over, hvad der skulle blive af den store gruppe, der i kommentarsporet havde kritiseret Henriksen og ikke var enig med hverken hans politik eller lgbt+-vision, hvor ytringsfriheden bekæmpes, og censuren hyldes. Året efter fik J.K. Rowling så hele krænkelsesdebatten på lgbt+-områdettil at kamme overmed en udtalelse om transpersoner. Dem, der sagligt forsøgte at formulere en kritik af forfatteren, blev overdøvet af skrigeballoner, der skabte en mur af trusler, tilsvininger og hetz. Jackie Kristensen, transkvinde og tidligere forperson i LGBT+ Danmark, kommenterede hændelsen i en TV 2 ECHO-video med en usand påstand om, at Rowling»helst ville have, at jeg ikke var her«, skønt forfatteren på intet tidspunkt har ytrer tanker om ikke at ønske transpersoner i verden. Videoen førte til nu slettede kommentarer fra særligt unge, der blandt andet sammenlignede Rowling med Hitler. Og mens jeg forstår, at man som ung kan sige ting i affekt, er hændelsen et eksempel på, hvordan LGBT+ Danmark har bidraget til og været bevidst om en aggressiv kultur, man ikke siden har forsøgt hverken at italesætte eller modarbejde. Ingen har for eksempel kunnet få sig selv til at skrive et simpelt debatindlæg med et budskab om, at man, skønt man er uenig med Rowling, bakker op om hendes og andres ret til ytringsfrihed uden tilsvininger eller trusler. Det klinger derfor hult, når sekretariatschef i LGBT+ Danmark Susanne Branner i sin kronik i Berlingske skriver, atLGBT+ Danmark kæmper for »blå« værdiersom for eksempel personlig frihed. Følgende eksempler viser desuden, at Branners påstand, om foreningens opbakning til ytringsfrihed, er direkte usand: LGBT+ Danmark udviste bekymrende mangel på respekt for ytringsfrihed, da foreningen efter Signe Moldes vittigheder i et tv-program, omtalte komikerens satire som»mobning«, hvilket førte til verbale angreb, der med Moldes egne ord fremstod»næsten organiserede«, hvor folk druknede hende i beskeder for at fortælle hende, at hun var et forfærdeligt og farligt menneske. Og selvom Molde i programmet hudløst ærligt repræsenterede det brede samfunds lgbt+-fordomme, der kunne have været grundlag for en konstruktiv debat, valgte LGBT+ Danmark og de aktivistiske lgbt-miljøer at smide det hele på gulvet til fordel for en irrationel og blodtørstig vredesrus. Værst var dog foreningens afsluttende bemærkning iforeningens pressemeddelelse, der udtrykte ærgerelse over ikke at fået alle de rettelser igennem, som de havde håbet. Måske er jeg farvet af, at jeg har tilbragt ti år i et tidligere kommunistisk land, men LGBT+ Danmarks skuffelse over, at DR ikke gav dem større kontrol over materialet, før det kom på tv, gjorde mentaliteten i den nye lgbt-retning klar: At Branner, LGBT+ Danmark og ligesindede (i tråd med globale lgbt-tendenser) nu på vegne af alle med samme seksualitet og kønsidentitet vil have magten til at undertrykke det, der siges, udgives, gøres grin med og skrives om. Og vi, der ikke ønsker denne censur, har så bare at indordne os. I tråd med ovenstående valgte Copenhagen Pride sidste årat bakke op omyderliggående venstreorienterede ved at udtrykke, at en satiretegning af Bwalya Sørensen, talsperson for Black Lives Matter Denmark, var problematisk. Det illustrerer, at man ikke længere kæmper for reel ligestilling, men i stedet for særbehandling baseret på hudfarve, seksualitet, kønsidentitet og religion. Opbakningen er et eksempel på Pridens ideologiske og politiske aktivisme, der rækker ud over lgbt+-området og omfatter angreb på ytringsfrihed og den dertilhørende danske satire-tradition. Og så er der Normstormerne, der betales af staten for at undervise i lgbt+-spørgsmål (indoktrinering, ville nogen kalde det!) og ikke for at drive politisk aktivisme mod andre foreninger. Normstormerne har dog omtaltDanmarks Idrætsforbund (DIF) som transfobisk, fordi en repræsentant har udtalt, at det er mest rimeligt over for biologisk kvindelige atleter, hvis deres kategori er fysiologisk betinget. Et synspunkt, der bakkes op afundersøgelser og ekspertudtalelser. For selvom DIF har gjort rigeligt med tiltag for atinkludere transpersoner i sport, er det for de normstormende aktivister ikke tilstrækkeligt, før alle krav er eftergivet og alle positioner vundet – selv dem, hvor andre må vige en plads. Adfærden viser, at lgbt+-miljøet kræver hensyn og tolerance over for andre, men ikke er parat til at udvise det selv. Sidste år skrev Henrik Dahl etdebatindlæg, hvor dele af lgbt+-miljøet beskrives som hetzende, ekskluderende og antividenskabeligt. Og Dahl havde ret. Indlægget er grundigt baseret på rædselseksempler fra miljøet – censur, hetz, fyringer – hvilket i dag kan suppleres med blandt andet et eksempel fra Norge, hvor enkvinde blev anmeldt og afhørtaf politiet for ytringer, der forsvarer det biologiske køn. Straffeparagraffen, der førte til anmeldelsen, kan give op til tre års fængsel. Etmodsvar til Dahlfra Uffe Elbæk forholder sig på intet tidspunkt til Dahls eksempler, men bliver i stedet en slags følelsesmæssig manipulation, hvor Danmark sammenlignes med Polen. Copenhagen Pride har desuden omtalt Dahls kritik som»kontinuerlige angreb på lgbt+bevægelsen«, men heller ikke forperson i Copenhagen Pride, Lars Henriksen har været villig til at dykke ned i de af Dahls bekymringer, der har givet anledning til kritikken. For det vil Henriksen ikke. Hvis han gjorde, ville han – og Elbæk og Branner og diverse andre – nemlig blive tvunget til at erkende, at nævnte tendenser finder sted. Og med den anerkendelse tvinges man til at bekende kulør. Bakker man op om fyringer, hetz og tilsvininger baseret på selv synspunkter og videnskabelige ytringer? Og hvis nej, hvordan vil man så sikre, at problemet ikke opstår i Danmark? I stedet er Henriksen så optaget af sin egen ideologiske kamp, hvor alene en påstand om, at der findes to køn,opfattes som diskriminerende, mens egentlig diskrimination ignoreres, som daKvindehuset ekskluderedeen særlig gruppe lesbiske, mens Nørrebro Pride til et arrangement ville diskriminere heteroseksuelle og hvide – hvilketHenriksen bakkede dem opi. Og måske derfor er en modbevægelse nu fløjtet i gang. Det er nemlig ikke blot på kønsområdet og i forhold til biologiske kvinders rettigheder, at vores veje er ved at skilles, men også på spørgsmål om for eksempel ytringsfrihed, fri debat, reel ligestilling samt almindelig sund fornuft og rationalitet. Christian Vinther er kandidat i internationale områdestudier",
        "metadata": {
            "source": "https://www.berlingske.dk/kronikker/den-moderne-lgbt-kamp-er-praecis-saa-aggressiv-og-antidemokratisk-som",
            "image_url": "https://berlingske.bmcdn.dk/media/cache/resolve/image_x_large/image/156/1563001/24130693-copenhagen-prideweek-2020.jpg",
            "publication_time": "Fredag d. 24. juni 2022, kl. 19.00",
            "author": null,
            "related_links": [],
            "attachments": []
        }
    }
}