{
    "version": "1.0",
    "document": {
        "id": 2118,
        "title": "Amerikanske grænsebyer ramt af canadisk boykot",
        "content": "Den standhaftige, canadiske boykot af USA får nu direkte konsekvenser i en række grænsebyer i USA, som erhelt økonomisk afhængige af deres nordlige nabo. En række virksomheder i den nordvestlige, amerikanske delstat Washington har måttet afskedige ansatte, andre er helt lukket, efter at canadiske forbrugere har sat hårdt mod hårdt og sagtnej til både amerikanske varer og besøg i USA. Canadierne er stærkt utilfredse med USAspræsident Donald Trumps agerenog udtalelser om blandt andet at gøre Canada til USAs 51. delstat. »Vi kan ikke overleve uden Canada. Det kan vi bare ikke,« siger Ali Hayton, ejer af en stor grønthandel i byen Point Roberts, til nyhedsbureauet Bloomberg. Canadierne bliver væk, og alene grønthandelens salg er dykket med 30 procent i forhold til for et år siden. Ali Hayton frygter, at der ikke er indtægter nok til at fastholde de 17 ansatte, fordi 80 procent af omsætningen kommer fra canadiere, der tager over grænsen i sommermånederne. Desuden har der været en pæn trafik med pakkeafhentning, hvor canadiere, der bor tæt på, kører over grænsen og henter deres forsendelser. Et af udleveringsstederne i Point Roberts er lukket efter et fald i omsætningen på 75 procent i marts. Lokale indbyggere i grænseområderne beskriver situationen som værre end under coronanedlukningerne. Denne gang er der nemlig ingen økonomisk støtte fra myndighederne, og alle kan frit bruge deres penge andre steder. En indbygger sammenligner det med at være en mineby. »Og når minen lukker, hvad sker der så med byen?« lyder det retoriske spørgsmål. Den tredjetravleste grænseovergang mellem USA og Canada, ved Blaine i Washington, har i de to første uger af april oplevet en nedgang på 52 procent i trafikken over grænsen. De manglende canadiske forbrugere rammer ikke blot forretninger i USA, men også de skatteindtægter, som byerne i grænseområderne ellers henter hjem. I Canada har mange butikker fjernet amerikanske varer fra hylderne, og premierministeren i den canadiske delstat British Columbia, David Eby, er blandt de mange, der haropfordret canadierne til at aflyse deres ture til USA, købe canadiske varer oggøre deres boykot synligfor at sikre, at »amerikanerne forstår, hvor vrede vi er«. Canadas nyvalgte premierminister, Mark Carney, har fjernet en CO2-afgift, efter at delstaten Washington øgede sin. Dermed har canadierne mistet incitamentet til at køre over grænsen for at tanke billigt, og samtidig udebliver en del af grænsehandelen i Washington, der med 40 procent arbejdspladser bundet til international handel er en af de mest handelsafhængige økonomier i USA. »USA elsker Canada. Dump Trump«, står der på skiltet, som her bliver holdt op ved den canadisk-amerikanske grænseovergang i Blaine, som hidtil har været den tredjetravleste, men nu rammes af, at canadiere ikke bevæger sig over grænsen.Fold sammenLæs mereFoto: David Ryder/Reuters/Ritzau Scanpix.  Det amerikanske luftfartsselskab WestJet har indstillet ni ruter mellem Canada og USA som følge af manglende passagerer. Blandt dem er ruter, som WestJet er alene om at flyve direkte på. Foreløbig er en helt ny rute mellem Vancouver i Canada og Austin i USA sat på pause indtil oktober, og andre ruter til Orlando, Los Angeles og Chicago er indstillet frem til oktober. Til gengæld er der skruet op for indenrigsflyvninger i Canada samt til Europa »for at hjælpe canadiere med at flyve dertil, hvor de ønsker«, som WestJets talsmand udtrykker det. Det vigende passagertal på flyvningerne til USA skyldes, atcanadiere i stigende grad undgår USA. WestJets konkurrent, Air Canada, har meldt om et fald på ti procent i forhold til sidste år på bookede flyvninger mellem Canada og USA for april-september. Canadiske virksomheder er lige nu ved at omstille deres salg mod nye markeder, nu, hvor Trumps toldkrig har gjort canadiske varer i USA langt dyrere. Canada har historisk været afhængig af USA. 75 procent af Canadas eksport går til USA, og Canada var et af de første lande, som blev ramt af Donald Trumps straftold. Canadas økonomi er mindre end en tiendedel af USAs, der er verdens største, og det er dyrt at sende varer med skib til andre lande. Alligevel forsøger mange canadiske virksomheder nu at komme ind på nye markeder i blandt andet Asien og Europa, samtidig med at de må meddele de faste kunder i USA, at priserne vil stige på de varer, som fortsat leveres her.  ",
        "metadata": {
            "source": "https://www.berlingske.dk/virksomheder/amerikanske-graensebyer-ramt-af-canadisk-boykot",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918951/24946004-et-vue-fra-luften-over-grnseovergangen-mellem-usa.jpg",
            "publication_time": "Onsdag d. 07. maj 2025, kl. 12.57",
            "author": "Thomas Breinstrup",
            "related_links": [],
            "attachments": []
        }
    }
}