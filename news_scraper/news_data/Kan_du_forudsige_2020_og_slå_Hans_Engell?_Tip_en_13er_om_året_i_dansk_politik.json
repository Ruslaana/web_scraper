{
    "version": "1.0",
    "document": {
        "id": 18246,
        "title": "Kan du forudsige 2020 og slå Hans Engell? Tip en 13er om året i dansk politik",
        "content": "Det er med 2020 i dansk politik som med efterfølgeren til en rigtig god film. Toere er sjældent lige så spændende som ettere, og det kommende år kan vel næsten ikke blive lige så dramatisk som det forgangne, der bød på både folketingsvalg og europaparlamentsvalg, regeringsskifte samt formandsopgør i Venstre. Alligevel vil 2020 sikkert også byde på guf for politisk interesserede, og her ved årets begyndelse er de næste 12 måneder stadig vildt uforudsigelige. Så meget desto mere grund er der til at gentage succesen med en tip en 13er-konkurrence om dansk politik. Traditionen tro har tidligere justits- og forsvarsminister samt nuværende politisk kommentator Hans Engell indvilget i at tage quizzen om det kommende år i dansk politik. Hans Engells svar bliver offentliggjort på et senere tidspunkt. Sidste år vandt Preben Weissenborn fra Gentofte sikkert over mere end 5.500 andre læsere i Berlingskes »Tip en 13er« om folketingsvalget. Måske kan du gøre ham kunsten efter – denne gang ved at spå om 2020? Det skal du gøre: Besvar spørgsmålene herunder, husk at skrive din e-mail-adresse til sidst og klik herefter på send. Så gemmer vi svarene og vender tilbage med et brag af en præmie til vinderen i 2021. Ved folketingsvalget var præmien en ordentlig portion signerede politiske bøger, og vi lover at finde noget godt igen i år. ",
        "metadata": {
            "source": "https://www.berlingske.dk/politik/kan-du-forudsige-2020-og-slaa-hans-engell-tip-en-13er-om-aaret-i-dansk",
            "image_url": "https://berlingske.bmcdn.dk/media/cache/resolve/image_x_large/image/124/1245492/23310117-.jpg",
            "publication_time": "Fredag d. 10. januar 2020, kl. 10.30",
            "author": "Thue Ahrenkilde Holm",
            "related_links": [],
            "attachments": []
        }
    }
}