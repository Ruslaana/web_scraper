{
    "version": "1.0",
    "document": {
        "id": 3788,
        "title": "Bliv klar til Oscar-festen: Her kan du se de vigtigste film",
        "content": "Snart skal vi til det igen. I en tid, hvor serier fylder en del, er der noget magisk over en god gammeldags film. De bedste af slagsen skal snart hyldes til årets Oscar-uddeling i Hollywood natten mellem 10. og 11. marts dansk tid. Som altid er en lang række film dominerende. Her guider Berlingske dig til et udvalg af de nominerede film, som du kan se i Danmark, inden showet går i gang. Nogle kan streames hjemmefra, men andre må du stadig i biffen for at få set. Og der er et dansk håb med i puljen. God fornøjelse.  Filmen behøver nok ikke nærmere præsentation. Greta Gerwigs lyserøde megahit med Margot Robbie og Ryan Gosling i de dominerende roller scoredefem stjerneri Berlingske. Nu kan du se den hjemme fra sofaen. Hvor kan den ses:HBO Max, Apple tv, Blockbuster, SF Anytime, Grand HjemmebioØvrige nomineringer:Kvindelige og mandlige birolle, kostumer, produktionsdesign, originale sang og filmatisering. Mesteren er tilbage i al sin storhed, skrev Berlingskes anmelder, efter at have set Martin Scorseses mesterværk, der fikseks stjerner. Filmen handler om en lang række drab og uforklarlige dødsfald blandt osageindianere i 1920erne. På rollelisten finder man blandt andet Robert de Niro, Leonardo DiCaprio og Lily Gladstone. Hvor kan den ses:SF Anytime, Apple tv Blockbuster, Viaplay Rent & Buy og i biografenØvrige nomineringer:Bedste instruktør, kvindelige hovedrolle, mandlige birolle, kostume, produktionsdesign, originale sang, klipning, fotografering og filmmusik. Paul Giamatti er fremragende som stivnakket professor i filmen »The Holdovers«. Filmen fikfem stjerneri Berlingske, og anmelderen kaldte filmen vidunderlig. Hvor kan den ses:Denne må du i biografen for at se.Øvrige nomineringer: Mandlige hovedrolle, kvindelige birolle, klipning og originale manuskript. Bradley Coopers biopic »Maestro« om komponisten og dirigenten Leonard Bernstein og hans kone Felicia Montealegre, der spilles af Carey Mulligan. Filmen nåede kun op påtre stjerner, da Berlingskes anmelder så den. Hvor kan den ses:NetflixØvrige nomineringer:Kvindelige og mandlige hovedrolle, fotografering, originale manuskript, lyd og hår og makeup. En af sommerens helt store blockbustere er Christopher Nolans hit med Cillian Murphy, Emily Blunt og Robert Downey Jr. i de bærende roller. Det historiske drama handler om den amerikanske fysiker Oppenheimer, der blev kendt som atombombens fader. Hvor kan den ses:Apple tv, Blockbuster, SF Anytime, BiografenØvrige nomineringer:Instruktør, mandlige hovedrolle, kvindelige og mandlige birolle, kostume, produktionsdesign, klipning, fotografering, filmatisering, lyd, filmmusik og hår og makeup. Berlingskes anmeldelser kalder filmen for en feministisk Frankenstein-fortælling om en kvinde, der forsøger at bryde ud af det fængsel, forskellige mænd har sat hende i. I de bærende roller ses Emma Stone, Mark Ruffalo og Willem Dafoe. Filmen fikfem stjerneri Berlingske. Hvor kan den ses:Går stadig i biografen. Kan også streames via Apple TV, Blockbuster, SF AnytimeØvrige nomineringer:Instruktør, kvindelige hovedrolle, mandlige birolle, kostume, produktionsdesign, klipning, fotografering, filmatisering, filmmusik og hår og makeup. Jonathan Glazers mesterværk handler om en tysk familie, der lever klos op ad Auschwitz, hvor faren, kommandant Rudolf Höss, er ansvarlig for at slå lejrens fanger ihjel. Filmen har fået flotte anmeldelser, og i Berlingske var der også fuld hus medseks stjerner. Hvor kan den ses:Denne må du i biografen for at se.Øvrige nomineringer:Instruktør, filmatisering, lyd og internationale film. American Fiction handler om den sorte forfatter »Monk«, hvis bøger ikke sælger, og filmen udstiller racisme i forlagsbranchen. Her kan den ses:Amazon PrimeØvrige nomineringer:Mandlige hovedrolle og birolle, filmatisering og filmmusik. Filmen vandt Guldpalmen i Cannes, og handler om en kvindelig forfatter, der bliver mistænkt for at have myrdet sin mand, der dør efter et fald fra anden sal. Berlingskes anmelder gavfilmen fem stjerner. Øvrige nomineringer:Instruktør, filmatisering og lyd.Her kan den ses:Denne må du i biografen for at se Et romantisk drama der handler om barndomsvennerne Nora og Hae Sung. De bliver genforenet efter to årtier, da de skilles som små, da Noras familie emigrerer fra Sydkorea til Canada. Øvrige nomineringer:Originale manuskriptPremiere 21. marts.  Der er masser af andre gode film, der ikke er nomineret i Bedste filmkategorien, men som også er gode film du kan se. Her får du overblikket over en række udvalgte. Filmen er baseret på en sand historie om svømmeren Diana Nyad der i en alder af 60 år sætter sig for at svømme fra Cuba til Florida. De bærende roller spilles af Jodie Foster og Annette Bening. Her kan den ses:NetflixDet er den nomineret for:Kvindelige birolle og hovedrolle. Filmen er en fortælling om aktivisten Bayard Rustin der kæmper for menneskerettigheder i Washington i 1963. Filmen er baseret på en sand historie. Her kan den ses:NetflixDet er den nomineret for:Bedste mandlige hovedrolle Her er det eneste danske håb i konkurrencen. Den danske kortfilm handler om manden Karl, der er ramt af sorg, efter han har mistet sin kone. Han tager i kapellet for at se hende, og så sker der lidt af hvert. Her kan du se den:TV 2 PlayDet er den nomineret for:Bedste kortfilm Mesterinstruktøren Ridley Scotts storfilm om den franske kejser, der i denne version er portrætteret af Joaquin Phoenix. Den var ikke helt oppe og ringe hosBerlingskes anmelder, og altså heller ikke hos Oscar-akademiet. Her kan du se den:Apple Tv, Blockbuster, SF Anytime og i biografen Det er den nomineret for:Produktionsdesign, visuelle effekter og kostumer. Disney er næsten altid med i konkurrencen om bedste animerede film. Det er de igen i år med filmen »Elementært«. Den handler om ildpigen, der forelsker sig i vanddrengen, og det er jo ikke en særlig god kombination. Berlingske gav denfire stjerner. Her kan du se den:Disney+Det er den nomineret for:Bedste animationsfilm Filmen er baseret på en sand historie, og handler om et rugbyhold fra Uruguay, hvis fly styrter ned i Andesbjergene. 16 personer overlever, og nu starter deres kamp for overlevelse i kulden. Her kan du se den:NetflixDet er den nomineret for:Bedste internationale film og Hår og makeup. Da Rusland invaderer den ukrainske by Mariupol i februar 2022, bliver krigskorrespondenten Mstyslav Tjernov tilbage for at dokumentere, hvad der foregår. Det er der kommet en rystende film ud af. Her kan du se den:DRTVDet er den nomineret for:Bedste dokumentar.",
        "metadata": {
            "source": "https://www.berlingske.dk/kultur/bliv-klar-til-oscar-festen-her-kan-du-se-de-vigtigste-film",
            "image_url": null,
            "publication_time": "Onsdag d. 31. januar 2024, kl. 19.28",
            "author": "Stine Hansen",
            "related_links": [],
            "attachments": []
        }
    }
}