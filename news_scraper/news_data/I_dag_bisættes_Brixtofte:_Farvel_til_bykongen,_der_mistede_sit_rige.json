{
    "version": "1.0",
    "document": {
        "id": 9016,
        "title": "I dag bisættes Brixtofte: Farvel til bykongen, der mistede sit rige",
        "content": "Hans velfærdseksperimenter i Farum tiltrak  international opmærksomhed, og superborgmesteren var en funklende stjerne i Venstre – så længe opturen varede. Mandatsvig sendte ham i fængsel, men vælgerne tilgav ham og valgte  ham atter ind i byrådet, da han blev løsladt. Tre Farum-borgere tilføjer her elementer til mosaikken ved navn Peter Brixtofte der fredag kl. 13 bliver bisat i Stavnsholtkirken i Farum.  »I samarbejde med kommunen sørgede Brixtofte for, at Farums erhvervsdrivende fik et overdækket center, Farum Bytorv. Tidligere var det udendørs, og det har klart hjulpet og styrket erhvervslivet i Farum, at det i dag er indendørs.« »I Brixtoftes periode gled tingene nemmere, for han så dimensionerne. Det var billigere og lettere at være erhvervsdrivende i Brixtoftes tid, fordi han mente, at det var vigtigt at trække handel til byen. Han har skrevet flere bøger, og der var en særlig interesse for Brixtoftes bogsigneringer, for han var bykonge på trods af skeptikerne.« »Det er trist, at det er endt sådan, for Brixtofte var et sødt og rart menneske, og der er ingen tvivl om, at han får et pænt eftermæle. Han har gjort meget for Farum.«  »Jeg var en yngre mand, dengang Brixtofte tog mine svigerforældre med til sydens sol, og det var på mange måder et prisværdigt initiativ, som skabte netværk blandt byens ældre. Når man besøgte Bytorvet, kunne man se, at de solbrune havde været af sted og nu stod og sludrede sammen og genopfriskede minder fra turen.« »Det var helt klart med til at skabe et sammenhold blandt Farums ældre borgere, og jeg tror, at Brixtofte fik byens pensionister til at føle sig set, og den tilgang tjener bestemt til hans efterdømme. Når det er sagt, var det jo ikke helt billigt at sende borgere på rejser, og der må vi nok sige, at Brixtofte på mange måder var urimelig enerådig, når det kom til at beslutte, hvad midlerne skulle bruges på.«  »AKP (tidligere klubejer Allan K. Pedersen, red.) viste Brixtoftes betydning for Farum på en god måde, da vi blev danske mestre. På den efterfølgende generalforsamling spurgte AKP, om Brixtofte var til stede, hvorefter alle rejste sig op og gav Peter Brixtofte en stor hånd.« Var han ikke gået ind i Farum Boldklub, og havde han ikke været med til at løfte det hele dengang, så havde vi aldrig været, hvor vi er i dag med FC Nordsjælland. Det kan vi takke hans visioner for.« »Jeg har svært ved at forestille mig, at nogen kan være uenig i, at Brixtofte har været utroligt vigtig for sporten i Farum. Han har haft betydning for hele Farum. Vi har stadion og Farum Arena. Så kan man have forskellige indgangsvinkler til finansieringen af byggerierne, men der er ingen tvivl om, at manden har gjort rigtigt, rigtigt meget for Farum.« FAKTABrixtofte: Sagen og mennesketPeter Brixtofte var Venstre-borgmester i Farum fra 1986 til 2002. Han forlod sit borgmesterembede som konsekvens af den såkaldte Brixtofte-sag.Med Peter Brixtofte som frontfigur blev Farum en foregangskommune, som både herhjemme og internationalt blev frem- hævet som visionær med sine avancerede, lokale velfærdseksperimenter. Eksempelvis sendte han byens pensionister på charterrejser til sydens sol og sørgede på et tidligt tidspunkt i PC-alderen for, at alle kommunens folkeskoleelever fik en computer.Den såkaldte Brixtofte-sag begyndte, da dagbladet BT i februar 2002 kunne af- sløre, at Peter Brixtofte havde påført kom- munen store udgifter til bl.a. repræsentation med meget dyre vine. Han havde end- videre optaget hemmelige lån samt blandet Farum Kommunes og Farum Boldklubs økonomi sammen ud fra et noget-for-noget-princip, der også inklu- derede vennetjenester. Bykongens ene- vælde førte til, at Brixtofte fik en årelang fængselsdom for mandatsvig i kommunens tjeneste. I august 2008 påbegyndte han sin afsoning i Horserød Statsfængsel. Han blev prøveløsladt i maj 2011.Peter Brixtofte var ad fire omgange folketingsmedlem for Venstre, senest fra 1990-2005, og nåede også at være skatteminister i to måneder, før regeringsmagten skiftede som følge af Tamilsagen. Brixtofte blev ekskluderet fra Venstres folketingsgruppe i forbindelse med Brixtofte-sagen.I 2005 stiftede Peter Brixtofte Velfærdspartiet, og ved kommunalvalget i 2005 stillede han op og blev valgt ind i den dengang nye Furesø Kommune (sammenlægningen af Farum og Værløse) Velfærdspartiet fik 1.070 stemmer, heraf 946 personlige stemmer på Brixtofte.Peter Brixtofte døde 8. november, 66 år, og efterlader sig tre døtre og syv børne- børn. Han bliver fredag kl. 13 bisat i Stavnsholtkirken i Farum. Hans døtre oplyser, at alle er velkomne ved ceremonien.FOLD UD Peter Brixtofte var Venstre-borgmester i Farum fra 1986 til 2002. Han forlod sit borgmesterembede som konsekvens af den såkaldte Brixtofte-sag. Med Peter Brixtofte som frontfigur blev Farum en foregangskommune, som både herhjemme og internationalt blev frem- hævet som visionær med sine avancerede, lokale velfærdseksperimenter. Eksempelvis sendte han byens pensionister på charterrejser til sydens sol og sørgede på et tidligt tidspunkt i PC-alderen for, at alle kommunens folkeskoleelever fik en computer. Den såkaldte Brixtofte-sag begyndte, da dagbladet BT i februar 2002 kunne af- sløre, at Peter Brixtofte havde påført kom- munen store udgifter til bl.a. repræsentation med meget dyre vine. Han havde end- videre optaget hemmelige lån samt blandet Farum Kommunes og Farum Boldklubs økonomi sammen ud fra et noget-for-noget-princip, der også inklu- derede vennetjenester. Bykongens ene- vælde førte til, at Brixtofte fik en årelang fængselsdom for mandatsvig i kommunens tjeneste. I august 2008 påbegyndte han sin afsoning i Horserød Statsfængsel. Han blev prøveløsladt i maj 2011. Peter Brixtofte var ad fire omgange folketingsmedlem for Venstre, senest fra 1990-2005, og nåede også at være skatteminister i to måneder, før regeringsmagten skiftede som følge af Tamilsagen. Brixtofte blev ekskluderet fra Venstres folketingsgruppe i forbindelse med Brixtofte-sagen. I 2005 stiftede Peter Brixtofte Velfærdspartiet, og ved kommunalvalget i 2005 stillede han op og blev valgt ind i den dengang nye Furesø Kommune (sammenlægningen af Farum og Værløse) Velfærdspartiet fik 1.070 stemmer, heraf 946 personlige stemmer på Brixtofte. Peter Brixtofte døde 8. november, 66 år, og efterlader sig tre døtre og syv børne- børn. Han bliver fredag kl. 13 bisat i Stavnsholtkirken i Farum. Hans døtre oplyser, at alle er velkomne ved ceremonien.",
        "metadata": {
            "source": "https://www.berlingske.dk/samfund/i-dag-bisaettes-brixtofte-farvel-til-bykongen-der-mistede-sit-rige",
            "image_url": "https://berlingske.bmcdn.dk/media/cache/resolve/image_x_large/image/8/86349/15479315-brixtofte.jpg",
            "publication_time": "Torsdag d. 17. november 2016, kl. 22.30",
            "author": "Pernille Dreyer",
            "related_links": [],
            "attachments": []
        }
    }
}