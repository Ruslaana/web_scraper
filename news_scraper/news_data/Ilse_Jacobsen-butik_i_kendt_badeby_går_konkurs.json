{
    "version": "1.0",
    "document": {
        "id": 6853,
        "title": "Ilse Jacobsen-butik i kendt badeby går konkurs",
        "content": "Modefirmaet Ilse Jacobsen Hornbæk, der er mest kendt for den ikoniske gummistøvle, åbnede i 2016 en blomsterbutik i virksomhedens hjemby, Hornbæk. Men nu er det slut. Butikken Blomsten By Ilse Jacobsen er begæret konkurs, skriverSjællandske Nyheder. Det fremgår også af butikkens profiler på de sociale medier Facebook og Instagram med ordene: »Det er med tungt hjerte, at vi desværre har været nødsaget til at begære Blomsten by Ilse Jacobsen konkurs. Vi er utroligt kede af at skulle sige farvel til vores fantastisk dygtige blomsterteam og vores trofaste kunder i Blomsten«. Efter Ilse Jacobsen døde i oktober 2022, lukkede ejerkredsen to butikker i København og Gilleleje, så der i dag kun en i Hornbæk og en outletbutik. Det er afdøde Ilse Jacobsens mand, Jesper Bo Jacobsen, der nu driver hustruens livsværk videre som direktør. Men det har bestemt ikke været problemfrit. Regnskabet for 2022 viste blodrøde tal med et underskud på hele 15,6 millioner kroner mod et overskud på lidt over to millioner kroner i 2021. Det fremgår af virksomhedens årsrapport.",
        "metadata": {
            "source": "https://www.berlingske.dk/metropol/ilse-jacobsen-butik-i-kendt-badeby-gaar-konkurs",
            "image_url": "https://berlingske.bmcdn.dk/media/cache/resolve/image_x_large_vertical/image/175/1756336/24619854-blomsten-by-ilse-jacobsen-drejer-nglen-om-arkivf.jpg",
            "publication_time": "Fredag d. 19. januar 2024, kl. 19.51",
            "author": "Anna Sofie Harboe Andersen",
            "related_links": [],
            "attachments": []
        }
    }
}