{
    "version": "1.0",
    "document": {
        "id": 5244,
        "title": "Tiltale: Irakisk kvinde forsynede 16-årig svensk dreng med våben til lejemord i København",
        "content": "En 16-årig svensk dreng er nu tiltalt for at have forsøgt at dræbe en eller flere Comanches-rockere på Vestegnen. Det oplyser Københavns Politi mandag, og dermed er der sat punktum i endnu et anklageskrift i den lange række af sager, hvor unge svenskere ifølge politiet er draget til København for at begå ulovligheder. Berlingske er ibesiddelseaf svenske retsdokumenter på samtlige af de sigtede unge svenskere. Og ulig flertallet har den 16-årige svensker ikke tidligere været sigtet for kriminalitet i Sverige. 23. april blev han anholdt i Kastrup Lufthavn bevæbnet med en 9-mm-pistol af mærket HS5 efter mistanke om, at han havde befundet sig i nærheden af klubhuset i Brøndby med én agenda: At dræbe medlemmer fra rockerbanden Comanches. I sagen med den 16-årige er også en kvinde på 30 år nu tiltalt. Hun bor i Danmark og er irakisk statsborger, oplyser anklagemyndigheden.  En 30-årig herboende irakisk kvinde er desuden tiltalt for medvirken til drabsforsøg og våbenbesiddelse ved at have hjulpet den 16-årige, blandt andet ved at overdrage ham pistolen samt at transportere ham rundt i Københavnsområdet#politidk#anklager Kvinden skal have udleveret en pistol til teenageren, ligesom hun angiveligt agerede chauffør for den unge svensker. Derfor vil anklagemyndigheden bede retten om at dømme hende for medvirken til drabsforsøg og besiddelse af skydevåben. Den 16-årige svensker har siddet varetægtsfængslet siden foråret. Bare seks dage inden episoden ved klubhuset skete et lignende forsøg på at slå nogen ihjel hos rockerne i Brøndby, mener anklagemyndigheden. I denne sag er der rejst tiltale mod en anden tilrejsende svensk dreng, der dengang var 15 år. Han fik assistance af en 59-årig herboende mand, som derfor medvirkede til drabsforsøget, lyder det i anklageskriftet, som Berlingske har set. I alt har anklagemyndigheden sendt fire sager til retten, hvoraf en har været for Retten på Frederiksberg. Han blevidømtfængsel i fem år for sprængning af en håndgranat i Valby. Endnu mangler anklagemyndigheden at tage stilling til en række andre varetægtsfængslede personer. Blandtdem er en 21-årig svensk mand, som ifølge politiets sigtelse har fungeret i en slags logistisk rolle i den verserende bandekrig. Han er sigtet for at være involveret i planlægningen af fire sager om drabsforsøg med unge svenskere som mistænkte gerningsmænd. Og herunder nærværende sag om den 16-årige svensker. Han blev i august måned udleveret af Sverige til Danmark, hvor han blev sigtet for i alt otte forhold, fire af dem er medvirken til drabsforsøg. Den 21-årige svensker er mistænkt for at have sørget for, at de svenske lejemordere blev udstyret med pistoler og ammunition samt instruktioner om, hvem våbnene skulle bruges imod. Den verserende konflikt nåede sit højdepunkt i starten af august, da en 43-årig mand mistede livet, mens en kvinde også blev ramt.Fold sammenLæs mereFoto: 50090 Johan Nilsson/TT/Ritzau Scanpix. Politiet mener at kunne knytte svenskeren til tre sager. Det er uklart, hvem kuglerne var tiltænkt ved ét af drabsforsøgene. Her skulle en ung svensker angiveligt modtage pistol og lyddæmper fra den 21-årige på Nørrebro, men han blev anholdt omkring Hovedbanegården, før de to nåede at mødes. Og så skal han have indkvarteret yderligere to svenskere på Flora Apartment Hotel på Amager og overleveret pistoler samt instruktioner om at skyde mod en kiosk på Holmbladsgade for at ramme personer fra den forbudte bande Loyal to Familia (LTF). Den 21-årige behandles særskilt, og han er desuden blevet sigtet efter den såkaldtebandeparagraf, som fordobler straffen, hvis en forbrydelse er begået som led i en bandekonflikt. Det er et fåtal af de sigtede svenskere. I Sverige er han tidligere dømt for mindre ulovligheder såsom besiddelse og salg af meget små mængder narkotika. I de svenske retsdokumenter beskrives den 21-årige, som kommer fra en mellemstor by i Sverige, som »letpåvirkelig, impulsiv, rastløs og spændingssøgende«.",
        "metadata": {
            "source": "https://www.berlingske.dk/indland/tiltale-irakisk-kvinde-forsynede-16-aarig-svensk-dreng-med-vaaben-til",
            "image_url": "https://berlingske.bmcdn.dk/media/cache/resolve/image_x_large/image/185/1851469/24821362-unge-svenskere-har-to-gange-iflge-anklagemyndighe.jpg",
            "publication_time": "Mandag d. 28. oktober 2024, kl. 18.21",
            "author": "Sofie Amalie Elmelund",
            "related_links": [],
            "attachments": []
        }
    }
}