{
    "version": "1.0",
    "document": {
        "id": 10784,
        "title": "Ny massefyring hos Nokia i Finland",
        "content": "Endnu en massiv fyringsrunde rammer den finske mobilgigant Nokia, hvor op til 1.300 af 6.850 ansatte i Finland skal ud. Ifølge det svenske nyhedsbureau TT har Nokia onsdag indledt forhandlinger med personalerepræsentanter i 30 lande om de store nedskæringer, som kommer, efter at Nokia for nylig har overtaget sin fransk-amerikanske konkurrent Alcatel-Lucent og dermed er blevet verdens næststørste leverandør af mobiludstyr efter svenske Ericsson og foran kinesiske Huawei.  Nokia har i alt omkring 104.000 ansatte i verden. Omkring halvdelen af fyringerne skal ske i Espoo, hvor Nokia har sit hovedsæde, mens en fjerdedel at stillingern forsvinder i Oulu og en anden fjerdel i Tampere. Dermed rammes alle de steder, hvor Nokia har forretning, og nedskæringerne vil ifølge TT berøre alle grupper og virksomheder i Nokias netværksenhed. Det samlede sparemål er 900 millioner euro frem til 2018.  Der er endnu ingen oplysninger om, hvordan sparerunden påvirker personalet uden for Finland. ",
        "metadata": {
            "source": "https://www.berlingske.dk/virksomheder/ny-massefyring-hos-nokia-i-finland",
            "image_url": "https://berlingske.bmcdn.dk/media/cache/resolve/image_x_large/image/12/124626/12896110-pix-nokia-espoo.jpg",
            "publication_time": "Onsdag d. 06. april 2016, kl. 13.30",
            "author": "Thomas Breinstrup",
            "related_links": [],
            "attachments": []
        }
    }
}