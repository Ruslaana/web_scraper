{
    "version": "1.0",
    "document": {
        "id": 16093,
        "title": "Little Denmark nu på dansk",
        "content": "De kom nordfra - fra det lille land i det nordlige Europa, men også fra de nordligere amerikanske stater: Minesota og North Dakota, hvor mange skandinaviske immigranter ellers havde slået sig ned. Læs også:Danskerne har ikke glemtVestindien Men her faldt for solen, det milde klima og de bløde bakker. Her i Californien slog de sig ned, og her byggede de deres by, Solvang, og levede som en koloni med deres danske værdier og traditioner. Næste år er det 100 års siden - men Solvang er stadig dansk - og det så meget, at man har gjort en levevej ud af det og kalder sig \"Little Denmark\". Byen - som ligger 201 km fraLos Angelesog 9.128 km fraKøbenhavn- er allerde gået i gang med at fejre jubilæet, og det med en ny website - på dansk om Solvang. Det er det danske turistkontor for byen, der står bag siden, og turistchef Karin Gert Nielsen siger: ”Solvang forbindes oftest med nostalgi, rød grød med fløde og kitch’et danskhed. Og det er Solvang naturligvis også. Men det også et vidunderligt og ret uberørt vinområde, vild natur og en ægte amerikansk gæstfrihed og varme, ikke mindst når man kommer som dansker.\" Det nye web-site vil vi informere om nyheder og begivenheder i forbindelse med 100 års jubilæet, men også vise andre sider af Solvang, Santa Ynez dalen ogSanta Barbara, der ligger omkring Little Denmark. Endnu ligger jubilæumsprogrammet ikke fast, men mon ikke den årlige danske weekend i september (i år fra 17. september), hvor der er parader og konkurrence i æbleskivespisning, i år bliver ekstra festlig i 2011-versionen.www.solvang100.dk",
        "metadata": {
            "source": "https://www.berlingske.dk/rejser/little-denmark-nu-paa-dansk",
            "image_url": "https://berlingske.bmcdn.dk/media/cache/resolve/image_x_large/image/34/344518/6867287-rejseliv-imported-photo.jpeg",
            "publication_time": "Onsdag d. 03. februar 2010, kl. 09.49",
            "author": "Judith Betak",
            "related_links": [],
            "attachments": []
        }
    }
}