{
    "version": "1.0",
    "document": {
        "id": 2874,
        "title": "Republikaner opgiver at blive præsident",
        "content": "Washington: Republikaneren Rand Paul står af ræset om at blive USA's kommende præsident. Beslutningen falder, to dage efter at senatoren fra Kentucky måtte se sig slået ved vælgermøderne i Iowa - de såkaldt caucuses. 53-årige Rand Paul endte på femtepladsen blandt de republikanske kandidater med en tilslutning på 4,5 procent i Iowa. - Det har været en stor ære at føre kampagne om Det Hvide Hus. I dag vil jeg slutte, hvor jeg begyndte: Klar og villig til at kæmpe for friheden, sagde Rand Paul i en udtalelse ifølge CNN. Donald Trump har længe ført an i den republikanske lejr, men i Iowa løb Ted Cruz med sejren. Der er nu ti republikanske kandidater tilbage. /ritzau/",
        "metadata": {
            "source": "https://www.berlingske.dk/internationalt/republikaner-opgiver-at-blive-praesident",
            "image_url": "https://berlingske.bmcdn.dk/media/cache/resolve/image_x_large/image/1/10746/12210768-usa-electionpaul.jpg",
            "publication_time": "Onsdag d. 03. februar 2016, kl. 17.17",
            "author": null,
            "related_links": [],
            "attachments": []
        }
    }
}