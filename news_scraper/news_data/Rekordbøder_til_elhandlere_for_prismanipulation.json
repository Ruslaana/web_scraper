{
    "version": "1.0",
    "document": {
        "id": 21518,
        "title": "Rekordbøder til elhandlere for prismanipulation",
        "content": "Mens dansk politi fortsat efterforsker et energihandelsfirma for at have manipuleret med elpriserne, er en tilsvarende sag fra udlandet endt med en bøde på over en halv milliard kroner. De rumænske energimyndigheder harifølge Finansgivet fire virksomheder bøder på sammenlagt over 100 millioner euro. Det rumænske energiselskab Tinmar topper med en bøde på 73 millioner euro eller 544 millioner kroner. De fire selskaber manipulerede med elpriserne på det rumænske engrosmarked i januar og februar 2021 ved athandle med sig selv på tværs af priszonerog på den måde skævvride priserne, fordi det sendte vildledende signaler om de reelle priser. Direktør Carsten Smidt fra Forsyningstilsynet i Danmark siger til Finans, at han ser de høje bøder som udtryk for, »at disse sager bliver betragtet som alvorlig, økonomisk kriminalitet«. Otte danske energihandlere blev i april 2023 anholdt og varetægtsfængsletfor at have manipuleret med elpriserne herhjemme og tjent store penge på det. I juni 2023 blev de løsladt, men to er siden sigtet i samme sag. De nægter sig skyldige. Der er i EU givet 108 bøder, hvoraf kun 15 er på mere end en million euro, viser tal fra den europæiske organisation Acer, der overvåger markedet for at sikre mod snyd. ",
        "metadata": {
            "source": "https://www.berlingske.dk/virksomheder/rekordboeder-til-elhandlere-for-prismanipulation",
            "image_url": "https://berlingske.bmcdn.dk/media/cache/resolve/image_x_large_vertical/image/176/1764290/24637105-elhandlere-havde-ekstra-gyldne-tider-under-energik.jpg",
            "publication_time": "Tirsdag d. 13. februar 2024, kl. 08.52",
            "author": "Thomas Breinstrup",
            "related_links": [],
            "attachments": []
        }
    }
}