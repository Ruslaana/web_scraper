{
    "version": "1.0",
    "document": {
        "id": 20289,
        "title": "Kærlighed til fossiler",
        "content": "Det var længe før Darwin kom med sin teori om menneskets oprindelse, og pigens fund chokerede videnskabsmænd og teologer, som selvfølgelig alle var mænd. Mary Anning, som var en fattig håndværkerdatter, og middelklassefrøkenen Elizabeth Philpot, som blev hendes ven og hjælper, kæmpede en ulige kamp mod det britiske mandssamfund. Først ville ingen tro på Marys fund, siden ville mange kloge mænd tage æren for dem, men til sidst kom sandheden frem. Den historie har Tracy Chevalier skrevet en pragtfuld roman over. Den handler også om klassesamfundets mekanismer, provinsens sladdervælde og de ugifte kvinders håbløse stilling, men først og fremmest om fossilerne. Man kan næsten ikke vente med at se dem på museerne.",
        "metadata": {
            "source": "https://www.berlingske.dk/boganmeldelser/kaerlighed-til-fossiler",
            "image_url": "https://berlingske.bmcdn.dk/media/cache/resolve/image_x_large/image/87/870600/2515080-tracy.jpg",
            "publication_time": "Torsdag d. 29. april 2010, kl. 22.30",
            "author": null,
            "related_links": [],
            "attachments": []
        }
    }
}