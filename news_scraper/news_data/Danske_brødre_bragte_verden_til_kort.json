{
    "version": "1.0",
    "document": {
        "id": 12931,
        "title": "Danske brødre bragte verden til kort",
        "content": "To danske brødres opfindelse skabte et gennembrud for navigationen, og i dag bruger over en milliard mennesker deres værk, som nu fylder 15 år og får et større redesign. Taastrup-brødrene Jens og Lars Eilstrup Rasmussen udtænkte det, der blev til Google Maps, da det blev lanceret 8. februar 2005 – et år, efter at Google købte deres fælles firma, Where 2 Technologies. Punktmarkeringen i Google Maps er blevet legendarisk – og alle forbinder designet med landkort. For første gang får brødrene Eilstrup Rasmussens opfindelse nu en opdatering, idet Google farver ikonet i sine logofarver, men stadig så det er en lille spids, der tydeligt angiver, hvor man skal hen.Fold sammenLæs mere Google Maps har været den populæreste navigation, først på computeren siden på mobiltelefonen, siden lanceringen for 15 år siden. Ifølge internetgiganten selv bliver korttjenesten i dag brugt af over en milliard mennesker hver måned. »I dag dækker vi 250 lande og territorier, og alle tager for givet, at man også kan se trafikken i realtid og få retningsanvisninger. For 15 år siden brugte man store papirkort. I dag forventer folk stadig mere. Det er ikke bare: Vis mig pizzeriaer i nærheden. Nu er det: Vis mig de bedste pizzariaer, og hvad de har på menuen,« forklarer Jen Fitzpatrick, Googles øverst ansvarlige for Google Maps.  20 millioner gange dagligt lægger brugere billeder, anmeldelser med mere ind på Google Maps. »Samtidig gør maskinlæring og kunstig intelligens det muligt at tilføje flere nye bygninger på blot et år, end vi har gjort de seneste ti år, og at kortlægge de dele af verden langt hurtigere, som ikke tidligere har været kortlagt. Men der er stadigsåmeget tilbage at gøre for at skabe meningsfuld sammenhæng og sikre nytteværdien. Det handler ikke kun om navigation efter en forudvalgt rute, men også om at kunne opleve det uventede og uplanlagte,« siger hun. FAKTANye funktioner og nyt design i Google Maps15 års-fødselsdagen for Google Maps bruges til et nyt design med nye funktioner.Nyt layout: Mobilappen udstyres nederst med en ikonlinje med fem punkter: Udforsk (oplysninger og anmeldelser om steder i nærheden), Pendling (find hurtigste rute med bil eller offentlig transport, med trafikoplysninger og rejsetider i realtid), Gemte (gem søgte ruter m.m.), Bidrag (send selv informationer, anmeldelser, billeder), Opdateringer (lokale eksperter anbefaler relevante steder).Ny punktmarkering: Brødrene Rasmussen valgte den karakteristiske punktmarkering til Google Maps, fordi spidsen ikke dækker det punkt, som man har søgt efter. Punktmarkeringen, der satte ny standard og i 2014 kom på Museum of Modern Art i New York, får i anledning af den halvrunde dag nyt design for første gang, idet det iklædes Google-farverne og bliver spraglet i stedet for den matrøde farve.Live View/Livevisning: I de kommende måneder udvides Live View, som siden 2019 har gjort det lettere at se, hvilken vej man skal gå til fods, ved at kombinere Street View-billeder med grafik, altså »augmented reality« (AR). Det bliver lettere at finde gåretningen og se, hvor langt der er tilbage.Th.FOLD UD 15 års-fødselsdagen for Google Maps bruges til et nyt design med nye funktioner. Google står i en delikat balancegang mellem konstant at kunne levere nye funktioner, som sætter Maps foran konkurrerende produkter, samtidig med at der eret voksende pres for at beskytte folks privatliv og personlige data– mod Google selv. Google Maps har fået nyt design i anledning af fødselsdagen. I bunden af skærmen har man nu fem ikoner, så man hurtigere kan få adgang til de funktioner, som man søger (se også faktaboksen).Fold sammenLæs mere Google Maps er nemlig en del af internetgigantens reklamepakke, som sikrer langt størstedelen af Googles indtjening – i oktober-december 2019 37,9 af de 46 milliarder dollar, som kom ind. Mange punkter på kortene er sponsoreret, og når man bruger Maps,får Google kendskab til éns geografiske placering, der sammen med de søgninger, man foretager, bruges til at vise målrettede annoncer. Google Maps gemmer en detaljeret historik om, hvor man har været, om end man nu kan slå funktionen fra som følge af det voksende pres på alle teknologigiganterne for atsikre brugerne større beskyttelse mod indsamling af personlige oplysninger. »Folk slår det typisk ikke helt fra, men slår det fra påbestemte tidspunkter, hvor de ønsker ekstra privatliv og kontrol. Vi tager vores ansvar meget alvorligt og prøver virkelig at lytte til og forstå vores brugere. Der er mange forskellige holdninger til privatliv, så der skal være de valgmuligheder, som er de rette for hver enkelt. Derfor har vi de seneste år arbejdet på at tilføje nye kontrolmuligheder, så folk kan styre deres privatlivsindstillinger og for eksempel automatisk få slettet oplysningerne efter tre eller 18 måneder, bruge Maps i inkognitotilstand eller slette eller helt slå lokationsoplysningerne fra. Det er vigtigt for os, at lokationshistorikken er et valg. Det vil vi arbejde proaktivt på,« lover Jen Fitzpatrick. FAKTAHeftig ballade om Google MapsSiden januar 2010 har danskerne kunnet bruge Google Maps med Gadevisning (på engelsk: Street View), nemlig detaljerede 360-gradersbilleder taget af Googles fotovogne. Allerede ved de udenlandske lanceringer opstod der heftig kritik af gennemfotograferingen, som mange følte som en overtrædelse af deres privatliv.Google fik efterhånden styr på automatisk sløring af ansigter og nummerplader, ofte så effektivt, at en københavnsk butik, som havde de syv små havenissedværge stående uden for forretningen, efterfølgende kunne se figurernes ansigter sløret, så de ikke kunne genkendes.Midt i 2010 brød helvedet løs. Fotovognene fotograferede nemlig ikke kun. I vognene var udstyr, som indsamlede den kommunikation, der fandt sted via forbipassende, trådløse netværk, som ikke var beskyttet med adgangskode. Google fangede og gemte e-mail sendt og modtaget netop da, oplysninger om besøg på internetsider m.m., og daværende topchef Eric Schmidt kunne ikke udelukke, at også personlige oplysninger om for eksempel bankkonti kunne være blandt data.Google forsøgte sig med, at der var tale om en fejl, men datatilsyn verden over skruede bissen på – i Danmark med et usædvanligt skarpt brev til Google med krav om, at samtlige indsamlede data øjeblikkeligt skulle destrueres fra fotovognene, på sikkerhedskopier, på datalagre og øvrige steder. Destruktionen skulle overvåges af en uafhængig tredjepart.Th.FOLD UD Storebror Jens Eilstrup Rasmussen og lillebror Lars' første Google-kort så anderledes og mere primitive ud end i dag, men de gjorde det for første gang muligt på en let måde at kunne bevæge sig rundt i verden på sin skærm med sin egen position som udgangspunkt og zoome ind og ud, fordi kortene lå på en server hos Google og ikke var installeret som et klassisk computerprogram. Live View er en funktion, som kom til sidste år, og som især hjælper ikke-bilister frem gennem Google Maps. Nu udvides Liv View-funktionen.Fold sammenLæs mere At det slet ikke er så let at gøre landkort lette at bruge, erfarede Apple så bittert, da iPhone-producenten i september 2012 lancerede Apple Maps for at sætte Google på porten. Apple Maps var så fuld af fejl og sendte folk på afveje, at Apple-topchef Tim Cook måtte rykke ud med en af sine dengang meget få offentlige undskyldninger. Siden blev kortchefen fyret. Apple har netop opdateret Maps med langt mere detaljerede kort, mere præcise fodgængerdata og mere præcise adresser for at bringe det tættere på niveau med Google Maps. Apples opdateringer gælder dog indtil videre kun i USA. Google Maps viser dog heller ikke altid sandheden. Den tyske kunstner Simon Weckert besluttede forleden at snyde korttjenesten. Han lagde 99 smartphones, der alle var koblet til Google Maps-appen, i en og samme trækvogn og vandrede gennem Berlins gader med dem, mens han optog turen. Det gik så langsomt, at Google Maps ud fra de mange telefoner på ét sted troede, at der var trafikprop og derfor fortalte andre brugere i området, at de skulle undgå at vælge den vej. Happeningen havde ifølge kunstneren til formål at få folk til at tænke over spørgsmålet: »Hvad er forholdet mellem kunsten at gøre noget muligt og teknikker til overvågning, kontrol og regulering på Googles kort?« FAKTAHurtige nedslag i Google Maps' historie8. februar 2005:Google Maps lanceres til computer.2007:Google Maps kommer på dansk.November 2007:Google Maps kan bruges på mobiltelefoner med netadgang.Januar 2010:Google Street View/Gadevisning med 360-gradersbilleder lanceres (se også anden faktaboks). I dag er 16 mio. km veje fotodækket i Google Maps.Juni 2010:GPS-funktionen med livenavigation og trinvis rutevejedning lanceres på dansk.Maj 2014:Virksomhedsoplysninger med telefonnumre og åbningstider indføres på Google Maps.Sommeren 2016:Færingen Durita Dahl Andreassen monterer 360-graderskameraer på ryggen af får på Færøerne og sikrer dermed en kortlægning af øerne til Google Maps. Projektet får øgenavnet Google Sheep View.November 2016:Google Maps kan bruges til navigation offline uden at bruge data.Februar 2019:Live View/Livevisning med brug af »augmented reality« gennem mobiltelefonens kamera lanceres.Th.FOLD UD Fire år efter lanceringen af Google Maps, i 2009, var Jens og Lars Eilstrup Rasmussen klar med deres næste store projekt: Google Wave. Det blev under stor mediebevågenhed lanceret som fremtidens måde at arbejde med e-mail og anden kommunikation på, men blev aldrig den succes, som brødrene forventede. De fleste havde for svært ved at vænne sig til den ændrede tankegang og dermed få overblik over, hvordan kommunikationen flød over skærmen. Lars Eilstrup Rasmussen fik job hos Facebook i 2010, få uger efter at Google besluttede at trække stikket til Wave. Jens Eilstrup Rasmussen blev hos Google indtil 2013, hvor Apple hyrede ham. »Det er bedre at have forsøgt ...,« som Lars Eilstrup Rasmussen noterer på sin Facebook-profil om dengang, bølgerne gik højt. Det lå åbenbart ikke lige i kortene ...",
        "metadata": {
            "source": "https://www.berlingske.dk/virksomheder/danske-broedre-bragte-verden-til-kort",
            "image_url": "https://berlingske.bmcdn.dk/media/cache/resolve/image_x_large/image/125/1257681/23337881-pix-fr-og-nu.jpg",
            "publication_time": "Fredag d. 07. februar 2020, kl. 11.00",
            "author": "Thomas Breinstrup",
            "related_links": [],
            "attachments": []
        }
    }
}