{
    "version": "1.0",
    "document": {
        "id": 14569,
        "title": "Henrik Dahl: Den europæiske arv bør være en kilde til stolthed, ikke skam",
        "content": "For nylig kunne man i herværende avis læse et interview med to gymnasielærere, derstod fremmed en markant kritik af det, de betegner som undervisningssystemets massive fokus på, hvor forfærdeligt Vesten har opført sig gennem tiden. Som en af dem forklarer: »Undervisningsforløbene handler ofte om, hvor forfærdeligt Vesten har gebærdet sig i fortiden. Fokus er på bestemte ofre gennem tiden som afrikanere, indianere, kvinder og muslimer, men krænkerne er næsten altid de samme. Det er nemlig den hvide mand og det vestlige samfund.« Desværre er deres oplevelse ikke unik. Kort inden årsskiftet stemte et flertal i Europa-Parlamentet foren erklæringom, at man »anser chauvinisme, kønsstereotyper, magtasymmetrier og strukturelle uligheder for at være dybt forankret i europæisk historie, og beklager manglen på en tilstrækkelig multikulturel og kønsfølsom tilgang i historieundervisningen«. Som kandidat til selvsamme Europa-Parlament ved valget 9. juni finder jeg det temmelig oplagt at knytte et par ord til lige præcis den udmelding. For den er desværre, i lighed med de to læreres erfaring af historieundervisningen i den danske gymnasieskole, symptomatisk for en bredere strømning. Indenfor store dele af både den politiske og akademiske verden florerer nemlig en mere eller mindre eksplicit myte – godt hjulpet på vej af venstreorienteret aktivisme og generel historieløshed – om, at den vestlige civilisation er en i særklasse destruktiv og ondsindet kraft i verdenshistorien. Selvfølgelig bør tidligere generationers forbrydelser give anledning til refleksion og forsøg på at undgå gentagelser af fortidens synder, hvilket indlysende bør være en del af enhver historieundervisnings sigte. Men det monomane og ahistoriske fokus på Vesten som verdenshistoriens krænker par excellence risikerer at skygge for en grundlæggende og væsentlig erkendelse: Den europæiske historie er ikke unik, fordi man har bedrevet slaveri, imperialisme eller været sexistiske; den vestlige historie er tværtimod unik, fordi man har brudt med en ellers noget nær universel norm igennem størstedelen af verdenshistorien. »Slaveri var, uanset hvor ubehageligt det måtte forekomme, normaltilstanden op gennem langt hovedparten af den beskrevne verdenshistorie. Slaveri har været udbredt og praktiseret af alle civilisationer og til alle tider,« skriver Henrik Dahl.Fold sammenLæs mere Vesten er ikke unik, fordi kvinder gennem størstedelen af verdenshistorien ikke havde lige rettigheder, men fordi man i vestlige lande som de første, igen som en konsekvens af idealer om menneskets iboende rettigheder, udstrakte samme rettigheder til alle, uanset køn, race og religion. Sexisme er ikke en vestlig opfindelse; det er ligestilling og lige rettigheder for loven derimod. I langt hovedparten af verdenshistorien har langt flertallet af mennesker levet liv, hvor de uanset talenter og evner primært var defineret af deres herkomst, køn og stand. Hvis man var født af livegne bønder, ville man formentlig også dø som livegen bonde, hvor den største forandring var navnet på den herremand eller fyrste, man tjente. Her er den vestlige insisteren på, at mennesker ikke alene har medfødte rettigheder og værdighed, men også ret til at blive bedømt på sine evner og holdninger i stedet for herkomst og køn, også et historisk set ganske unikt træk. Selvom mange synes at opfatte særligt kolonialisme og imperialisme som et særegent europæisk fænomen, der har sået ondskabskim overalt i verden, så er det at erobre andre lande og underlægge sig dem i kortere eller længere tid heller ikke en europæisk opfindelse. Militært stærkere folk har historisk stort set altid underlagt sig andre. I årene omkring 1200 skabte Djengis Khan det største imperium, som verdenshistorien har set, og formåede i den proces at folkemyrde omkring ti procent af klodens daværende indbyggere – en større andel end formodentlig nogen anden imperialistisk erobrer i verdenshistorien. Det synes dog ikke at være nogen særlig kilde til skam blandt nutidens mongoler, der har opført en40 meter høj rytterstatue af Djengis Khani hovedstaden Ulan Bator. »Indenfor store dele af både den politiske og akademiske verden florerer nemlig en mere eller mindre eksplicit myte – godt hjulpet på vej af venstreorienteret aktivisme og generel historieløshed – om, at den vestlige civilisation er en i særklasse destruktiv og ondsindet kraft i verdenshistorien,« skriver Henrik Dahl.Fold sammenLæs mereFoto: Søren Bidstrup. Slaveri var, uanset hvor ubehageligt det måtte forekomme, normaltilstanden op gennem langt hovedparten af den beskrevne verdenshistorie. Slaveri har været udbredt og praktiseret af alle civilisationer og til alle tider: i Mellemøsten, Indien, Kina, Afrika og blandt indfødte folkeslag overalt på kloden. Europa er ikke en undtagelse, fordi man bedrev slaveri, men fordi man afskaffede det først, fordi oplysningstidens og ikke mindst den deraf afledte liberalismes idealer og troen på iboende rettigheder gradvist vandt frem. Men selvom en række lande i det, man typisk kalder »det globale syd«, glad og gerne anvender den vestlige selvkritik og skam over fortidens forbrydelser sompolitisk våben, så er denne vilje til at konfrontere og reflektere over egne nationersfortidige ugerninger, ironisk nok, også en udpræget vestlig opfindelse, der i høj grad bliver våbengjort af regimer, hvis egen vilje til selvransagelse og opgør med skyggesiderne med egen historie, forekommer yderst begrænset. Den nødvendige og rimelige amerikanske selvransagelse og -kritik af slaveriet i Sydstaterne bliver uafladeligt brugt som politisk våben mod USA af lande, der ikke synes det mindste interesserede i at reflektere over sine egne historiske forbrydelser. Et sent belgisk opgør med kolonitidens blodige rædsler i Congo er indledt, og for nylig har den første vej opkaldt efter Kong Leopold II fået nyt navn, skrev Ritzau 8. december 2019.Fold sammenLæs mereFoto: Francois Lenoir/Reuters/Ritzau Scanpix. Men ingenarabiske landeforekommer særlig tyngede af, at slavehandlen hertil var lige så omfattende som den til USA (og der findes ikke mange efterkommere af afrikanske slaver i arabiske lande, da hovedparten blev kastreret eller arbejdet ihjel), og atmuslimske sørøverefra Nordafrika tog hundredtusinder, ifølge nogle historikere over en million, europæiske borgere som slaver – nogle kidnappet så langt bortefra som Island – provokerer heller ikke til megen selvransagelse. Og det faktum, at de slaver, der blev solgt til både arabiske lande samt Nord- og Sydamerika, primært blev indfanget og solgt af lokale afrikanske herskere og høvdinge, ser da heller ikke ud til at være årsag til selvpiskeri blandt nutidens afrikanske ledere. Det er unægtelig ironisk, at de vestlige samfunds åbne og selvkritiske natur dermed bliver våbengjort af regimer, der typisk har lige så blodige historier samt en markant mindre demokratisk tilgang og respekt for deres nulevende borgeres rettigheder, end man finder i Vesten. I dag lever der langt flere mennesker på kloden end nogensinde. Ikke desto mindre lever en markant større andel af dem både sundere og længere liv end nogensinde før, ikke mindst takket være medicin, videnskab og teknologi, der i altovervejende grad har sin oprindelse i Vesten og igen er et produkt af Vestens liberale arv fra oplysningstiden. Bliver jeg valgt som medlem af Europa-Parlamentet for Liberal Alliance, vil jeg derfor gøre mit bedste for at modarbejde tendenser til at fremstille Vesten som kilden til snart sagt alt ondt i verdenshistorien. For selvom den vestlige civilisation og historie absolut ikke er perfekt, og der er al rigelig grund til også at dvæle ved vor histories skyggesider, så er det en uomgængelig kendsgerning, at hvis man vægter et liv i frihed, velstand og sundhed højt, så er den langt mest succesfulde civilisation, som verdenshistorien har produceret. Indtil videre. Derfor bør vores europæiske arv være en kilde til stolthed, ikke skam. Henrik Dahl er sociolog, forfatter og MF (LA). Han er partiets spidskandidat til Europa-Parlamentsvalget ",
        "metadata": {
            "source": "https://www.berlingske.dk/kommentatorer/henrik-dahl-den-europaeiske-arv-boer-vaere-en-kilde-til-stolthed",
            "image_url": "https://berlingske.bmcdn.dk/media/cache/resolve/image_x_large/image/178/1785734/24683063-det-er-ungtelig-ironisk-at-de-vestlige-samfunds.jpg",
            "publication_time": "Onsdag d. 24. april 2024, kl. 19.55",
            "author": "Henrik Dahl",
            "related_links": [],
            "attachments": []
        }
    }
}