{
    "version": "1.0",
    "document": {
        "id": 16117,
        "title": "Krisen kradser i flyselskab: Topchef går af",
        "content": "Det står skidt til i det gigantiske internationale flyselskab Thai Airways. Og det har nu fået konsekvenser på ledelsesgangene. Thai Airways bestyrelsesformand, Ekniti Nitithanprapas, trådte nemlig af fra sin post fredag. Det skriverABC News. Flyselskabet, der har direkte flyafgange mellem København og Bangkok, formåede ifølge ABC News at ende med et underskud på hele 220 millioner dollars (svarende til i omegnen af halvanden milliard kroner) i årets andet kvartal. Mediet skriver også, at man i Thai Airwars giver skylden til en nedgang i den thailandske turisme og den globale flytransport. Derfor har selskabet også været nødsaget til at sælge flere fly for at få likvider. Krisen i flyselskabet har stået på i længere tid, og på flere flyruter har man også mistet markedsandelen til konkurrenterne.",
        "metadata": {
            "source": "https://www.berlingske.dk/business/krisen-kradser-i-flyselskab-topchef-gaar-af",
            "image_url": "https://berlingske.bmcdn.dk/media/cache/resolve/image_x_large/image/121/1219911/23253007-thailand-japan-aviation-un.jpg",
            "publication_time": "Lørdag d. 02. november 2019, kl. 16.02",
            "author": "Sebastian Bjerring Jensen, krimiredaktør",
            "related_links": [],
            "attachments": []
        }
    }
}