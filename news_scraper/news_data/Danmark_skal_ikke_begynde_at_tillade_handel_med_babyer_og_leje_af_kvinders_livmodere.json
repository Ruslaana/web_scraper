{
    "version": "1.0",
    "document": {
        "id": 21382,
        "title": "Danmark skal ikke begynde at tillade handel med babyer og leje af kvinders livmodere",
        "content": "Rugemordebatten herhjemme kører igen – for fulde gardiner. Men på et helt andet plan end tidligere. Regeringenønsker at ligestillemedfaderskabet med andre forældre. Men det giver nogle etiske udfordringer, da to mænd af naturlige årsager umuligt kan have født barnet, hvorfor ligestillingsminister (smag lige på ordet) Trine Bramsen nu har nedsat en ekspertgruppe, der skal se på mulighederne for at legalisere kommercielle rugemødre. Også i Danmark. Et af hendesargumenterunder den seneste folketingsdebat 31. marts var, at man ikke bare kan lade som om »…kommercielsurrogacy(rugemoderskab,red.) ikke findes. For det gør det…« Men det er et rigtig dårligt argument, som vi derfor heller ikke anerkender i alle mulige andre sammenhænge, hvor noget ulovligt finder sted, men alligevel ikke gør det lovligt. For eksempel i forhold til menneskehandel ved vi, at en stor del prostituerede herhjemme er hersom følge af trafficking, men trafficking er stadig ulovligt. Hvorfor overvejer vi så overhovedet at gøre det lovligt, bare fordi det menneske er en baby og ikke selv kan sige fra? Det giver simpelthen ikke mening. Selvom kommercielt rugemoderskab er ulovligt i Danmark, vurderer man, at rugemoderskabhar overgåetudenlandske adoptioner, så der i dag er fire gange så mange børn, der kommer til landet ved hjælp af en udenlandsk rugemor som ved adoption. Det præcise tal er åbenbart svært at opgøre, da nogen taler om100 børn om året, andreom 200. Uanset hvad er det ikke strafbart at benytte en udenlandsk rugemor, så længe både formidling og bistand (læs barnet) er foretaget i udlandet. Og mennesker som Mikkel Raahede, der er den danske repræsentant for det israelske firma, Tammuz, der formidler kontakt mellem barnløse og udenlandske rugemødre, kan åbent sidde iDeadline på DRog fortælle om firmaet og forretningsstrukturen uden at frygte konsekvenser, da han arbejder fra Sverige, der har en mere liberal lovgivning på området. En af de ting, som Tammuz er meget opmærksomme på, fortæller Mikkel Raahede, er, at kvinden ikke må gøre det for pengenes skyld, så derfor modtager kvinden kun cirka en tiendedel af det beløb (omkring 450.000 kroner), de nye forældre betaler for en baby. Men hvis ikke der var penge i det her, hvorfor skulle hun så gøre det? Hvis ikke rugemødrene i Colombia, Ukraine og USA havde brug for pengene, hvorfor så gennemgå 9,5 måned med graviditet og fødsel med alt, hvad det indebærer af risiko, for fremmede, rige mennesker? Man skal være noget blåøjet, dybt naiv og/eller fuldstændig skruppelløs for at påstå, at pengene ikke er et incitament her. Og hvis firmaer som Tammuz virkelig gjorde det her af deres gode hjerte, hvorfor må kvinderne så ikke få en ordentlig kompensation, så de måske kan brødføde resten af deres børneflok eller give dem en uddannelse? Verden og livet er uretfærdigt. Og ja, det er uretfærdigt, at to mænd, der elsker hinanden og ønsker at tilbringe resten af livet sammen, ikke naturligt kan få børn sammen uden at involvere en kvinde. Det kan to kvinder heller ikke uden en mands sæd. Men at reducere kvinden, kvindekroppen, livmoderen og ikke mindst moderskabet til noget, der »bare« kan lejes ud på linje med en tæpperenser i Silvan, er heller ikke løsningen. Der er så mange etiske problemstillinger i det her, at jeg umuligt kan liste dem alle sammen op. Og jeg har virkelig ikke noget ønske om at se »The Handmaid's Tale« gjort til virkelighed i et forkvaklet forsøg på at opnå ligestilling for alle til alle tider. Sådan er verden ikke. Og derfor må vi sige nej til, at babyer er en vare, der frit kan handles med, og at en anden kvindes livmoder kan lejes ud. Charlotte Højlund Christensen er freelancejournalist",
        "metadata": {
            "source": "https://www.berlingske.dk/kommentatorer/danmark-skal-ikke-begynde-at-tillade-handel-med-babyer-og-leje-af",
            "image_url": "https://berlingske.bmcdn.dk/media/cache/resolve/image_x_large/image/155/1550312/24097803-newbornkabul-afghanistan-october-24-2021.jpg",
            "publication_time": "Fredag d. 20. maj 2022, kl. 12.00",
            "author": "Charlotte Højlund Christensen",
            "related_links": [],
            "attachments": []
        }
    }
}