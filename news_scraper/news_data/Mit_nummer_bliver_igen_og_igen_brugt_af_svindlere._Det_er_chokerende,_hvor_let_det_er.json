{
    "version": "1.0",
    "document": {
        "id": 22076,
        "title": "Mit nummer bliver igen og igen brugt af svindlere. Det er chokerende, hvor let det er",
        "content": "De såkaldtespoof-opkald er en af de nyeste trends inden for en genre af økonomisk kriminalitet, der er i hastig vækst. Kort fortalt bruger svindlere uskyldige menneskers numre til at ringe til private borgere for at lokke oplysninger frem. For eksempel kan svindlerne udgive sig for at være offerets bank eller politiet. Meningen med svindelformen er, at svindleren skal opnå økonomisk vinding, hvis den forurettede for eksempel blotter sig og kommer til at dele dybt følsomme oplysninger som eksempelvis cpr-nummer eller kortoplysninger. Berlingske tog forbi Institut For Cyber Risk for at forstå, hvad svindlerne gør. Se videoen i toppen af artiklen.",
        "metadata": {
            "source": "https://www.berlingske.dk/oekonomi/mit-nummer-bliver-igen-og-igen-brugt-af-svindlere-det-er-chokerende-hvor",
            "image_url": null,
            "publication_time": "Fredag d. 19. juli 2024, kl. 13.48",
            "author": "Daniel Tidemann",
            "related_links": [],
            "attachments": []
        }
    }
}