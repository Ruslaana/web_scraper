{
    "version": "1.0",
    "document": {
        "id": 10646,
        "title": "Expedit går mod børsens udgangsdør 18. april",
        "content": "Selskabet er nemlig på vej til at blive slugt fuldstændig af tyske Wanzl Metallwarenfabrik, som derfor afnoterer aktierne fra den københavnske børs. Wanzl gennemførte tidligere på året et købstilbud og nåede op på en ejerandel på 92,2 pct. af aktiekapitalen i Expedit og 95,9 pct. af stemmerne. Siden har det tyske selskab købt endnu flere aktier og sidder nu på 97,2 pct. af kapitalen samt 98,5 pct. af stemmerne.  Derfor iværksætter køberne en tvangsindløsning af de resterende B-aktier til 900 kr. per aktie - det samme, Wanzl har købt alle B-aktier for hidtil. Efterfølgende ventes 18. april at være sidste noteringsdag for aktierne, hvis Nasdaq Copenhagen ikke blokerer for manøvren. Expedit B-aktierne kostede 816 kr. på børsen inden købstilbuddet, som i første omgang lød på netop 816 kr. Senere blev tilbuddet hævet til den endelige 900 kr. per aktie. Aktierne er senet handlet til 866 kr. på fondsbørsen onsdag. ",
        "metadata": {
            "source": "https://www.berlingske.dk/aktier/expedit-gaar-mod-boersens-udgangsdoer-18.-april",
            "image_url": "https://berlingske.bmcdn.dk/media/cache/resolve/image_x_large/image/19/198265/16658031-376748761.jpg",
            "publication_time": "Fredag d. 17. marts 2017, kl. 09.07",
            "author": null,
            "related_links": [],
            "attachments": []
        }
    }
}