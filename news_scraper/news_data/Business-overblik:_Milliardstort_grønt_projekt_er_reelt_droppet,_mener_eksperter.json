{
    "version": "1.0",
    "document": {
        "id": 21545,
        "title": "Business-overblik: Milliardstort grønt projekt er reelt droppet, mener eksperter",
        "content": "Godmorgen og velkommen til torsdagens hurtige Business-overblik. I dag runder vi blandt andet: Men vi begynder med dagens vigtigste nyhed om energiøen i Nordsøen, som regeringen i går skød til hjørne. Eksperter: Regeringen har givet dødsstødet til dansk energie­ventyr Klima- og energiminister Lars Aagaard (M) har reelt givet dødsstødet til de danske politikeres store drøm om et nyt dansk energieventyr. Det skriverBørsen. Både lektor i økonomi på Aarhus Universitet Jan Bentzen og tænketankene Kraka og Axcelfuture vurderer i avisen, at en statsejet energiø 80 km ude i Nordsøen ikke længere er en mulighed, fordi den bliver for dyr at anlægge. Øen skulle have samlet strøm fra flere store havvindmølleparker, sendt strømmen videre til flere nordeuropæiske lande og have haft en ptx-fabrik, der skulle omdanne strøm til brint. I et interview medBørsensiger Lars Aagaard ellers, at han håber, at det er muligt at »redesigne projektet, så rentabilitetsforudsætningen bliver opfyldt«. Det er dog første skridt på vejen mod helt at opgive øen, vurderer eksperterne. 1. Snart sidste frist: Nye obligationer gør dit boliglån dyrere IFinanskan man læse, at det snart er sidste frist for at få de billigste boliglån. Fra 1. september kommer der nye boligobligationer, og kursen på dem vil være lavere end på de eksisterende. Eksempelvis afløses det 30-årige lån med udløb i 2053 af et nyt med udløb i 2056. 2. Tørke i USA presser kornpriserne op En tørke, der truer den amerikanske kornhøst, presser investorer i landbrugsråvarer til at søge beskyttelse i et nyt og fremadstormende hjørne af markedet. Det skriverBloomberg. Investorer køber således kortsigtede optioner for at risikoafdække deres positioner i håb om en smule regn. 3. Store amerikanske banker ville tabe trilliarder i vildt scenario De største amerikanske banker ville tabe 541 milliarder dollar, svarende til 3,7 billioner kroner, i et hypotetisk dommedagsscenario, som den amerikanske centralbank, Federal Reserve, har lavet. Det skriverFinancial Times. Bankerne ville dog være i stand til at absorbere tabene, vurderer centralbanken. 1. Danske milliardfirmaer køber fortsat russiske fisk De to danske virksomheder Espersen og Kangamiut handlede sidste år fisk for milliarder. En del af dem er fanget i russisk farvand.Læs historien her. 2. Minister »forventer lavere priser« – PostNord frygter det modsatte Transportminister Thomas Danielsen (V) er begejstret for en ny aftale om postomdelingen i Danmark. Den vil gøre det billigere for danskerne, siger han, mens PostNord tvivler.Læs interviewet her. Fredag er sidste dag for hjælp til NemID Natten til lørdag lukker NemID-support, og man kan ikke længere få udstedt et NemID eller bestille et nyt nøglekort. Det er seneste skridt i overgangen til det nye MitID, inden NemID endegyldigt lukkes om fire måneder. MitID har dog allerede noget nær en verdensrekord hjemme.Bliv klogere her. Aktier – indeks og udvikling i procent USA – lukkekurser onsdag: Asien – indeks torsdag kl. 06.50: Tak, fordi du læste med!",
        "metadata": {
            "source": "https://www.berlingske.dk/business/business-overblik-milliardstort-groent-projekt-er-reelt-droppet-mener",
            "image_url": "https://berlingske.bmcdn.dk/media/cache/resolve/image_x_large_vertical/image/169/1691637/24466776-regeringens-energipolitik-p-trapperne-horns-rev-2.jpg",
            "publication_time": "Torsdag d. 29. juni 2023, kl. 07.17",
            "author": "Kalle Kehlet",
            "related_links": [],
            "attachments": []
        }
    }
}