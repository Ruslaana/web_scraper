{
    "version": "1.0",
    "document": {
        "id": 22216,
        "title": "Det bliver set som den fuldstændige ydmygelse. Han er jo udlænding med det helt forkerte pas",
        "content": "Giv bare Falklandsøerne tilbage, var den desillusionerede besked i The Spectator. De græske skulpturer kendt som »The Elgin Marbles«, og som man kan se på British Museum i London, kan man lige så godt sende med bud til Athen. »Er der nogen mening med det hele mere?« lød det i klummen i det konservativetidsskrift, der stolt kalder sig verdens ældste af sin slags. Kommentatoren Damian Reilly brugte sin offentlige platform til at lufte sin skam over at være blevet ramt på sin nationale stolthed. Mange andre har de seneste dage været på linje med ham. Berømte englændere luftede deres dybe skuffelse, og englændere på gaden tog imod beskeden med resigneret vantro. »De har sat en tysker i spidsen for det engelske fodboldlandshold. Alt er forbi,« og der kunne ikke være et mere deprimerende tegn på det nationale forfald, lød det fra Reilly med fortsættelsen. »Det er den sport, vi elsker mest, det spil, som viopfandt,for guds skyld.« Tyske Thomas Tuchel skal fra næste år stå i spidsen for det engelske herrelandshold, hvis betydning i England rækker langt ud over fodboldbanen.Fold sammenLæs mereFoto: Neil Hall/EPA/Ritzau Scanpix. Kommentaren kan måske med lidt god vilje læses som et forsøg på sjov sarkasme. Men opstandelsen over ansættelsen af den tyske træner Thomas Tuchel som landstræner for det engelske herrelandshold er der ikke meget fra John Cleese og Monty Python-dagene med spiddende, chauvinistisk humor over. Det fortæller en historie, der er mere end sjov og ballade for englænderne – det er kun dem og ikke alle briter, det her handler om. The Spectator, der har den særlige politiske indsigt i især Det Konservative Partis cirkler som varemærke, har over kun to dage dedikeret fire artikler til emnet om ny engelsk fodboldtræner. Politikeren Robert Jenrick, der sidder i det britiske underhus og er den ene af de tilbageværende to kandidater i det indædte konservative opgør om at blive ny partileder, talte om velfærdsstatens fremtid ved et politisk møde. Nu bliver Jenrick skoset for ikkeat have svarpå rede hånd til en journalist, der i stedet for at tale om politik spurgte om ansættelsen af den nye fodboldmanager. Brexit-fanebæreren og lederen af detfremadstormendeprotestparti Reform UK, Nigel Farage, har tweetet billedet af en sigende avisforside. »Hvorfor kan vi for helvede ikke få en engelsk manager,« sagde han til medietIndependent. »Det her føles som en forfærdelig fejltagelse.«  Why can't we have an English manager?pic.twitter.com/jD4d6GaoNV Farage er gåetall inpå engelsk nationalisme i fodboldballaden. Han dvæler derimod ikke ved, at han har en tysk ekshustru ogto døtremed dobbelt britisk-tysk statsborgerskab. Det er en engelsk historie, og som ofte i spørgsmålet om nationalisme og briter er det en kompliceret historie, der står tydeligt frem, når sport er indblandet. Den 51-årige Tuchel er foreløbigt ansat fra det nye år og 18 måneder frem. Ligesom det danske herrelandshold har England i øjeblikket en midlertidig manager. Det er også blevet problematiseret. Træneren Lee Carsley er født i Birmingham og begyndte som fodboldspiller sin karriere i engelske Derby County. Som man ofte støder på i England, har Carsley irske familierødder. Sin landsholdskarriere tilbragte Carsley i den grønne trøje på det irske landshold. Da Carsley så i den første kamp i spidsen for England skulle møde Irland, blev det en stor debat, at Carsley ikke havde tænkt sig at synge med på den britiske nationalsang, som englænderne synger, mensSkotlandog Wales har hver deres egen sang. Carsley forklarede sig med sit »fokus på kampen« i forberedelserne. Men balladen og vreden var mærkbar hos engelske fodboldfans, som det blev udførligt beskrevet afWalesOnline. Englands midlertidige manager Lee Carsley (tv.) blev kritiseret, da han stod i spidsen for England mod Irland og ikke sang med på nationalsangen. Da England for nylig tabte på hjemmebane 1-2 til upåagtede Grækenland, stoppede debatten om, om han kunne blive en permanent løsning som engelsk landstræner.Fold sammenLæs mereFoto: Paul Faith/AFP/Ritzau Scanpix. Nordirlandsynger»God Save the King« ligesom engelske landsholdsfans. I rugbysammenhæng har nordirerne derimod landsholdsammenmed Irland, og holdet synger derfor to sange, så man imødekommerdivergerendenationalistiske følelser. Den danske tidligere landsholdsangriber og nuværende svenske landstræner, Jon Dahl Tomasson, stod i et tilsvarendedilemmasom Carsley, da Danmark og Sverige mødtes i en træningskamp inden EM-slutrunden i sommer. Det var der snak om. Men debatten var ikke på det politiske niveau, som det viser sig med landstræner Tuchel i spidsen for England. Hvad nu, hvis England skal møde arvefjenden Tyskland i en afgørende kamp, spørger nogen. »Vi behøver ikke Thomas Tuchel, men en patriot, der sætter sit land først,« harDaily Mailfremført. England er til grin, ikke mindst over for tyskerne, lyder det. Der er også dem, der påpeger, at Tuchel har været i spidsen for London-klubben Chelsea og sikrede en kæmpetriumf med sejr i Champions League, klubfodboldens fineste internationale titel. Andre påpeger, at det nærmest ikke er muligt at være mere international end at deltage i den engelske turnering Premier League, der myldrer med udenlandske ejere, spillere og trænere. Tuchel bliver ikke første mand i spidsen for England. Det engelske herrelandshold hyldede for nylig den afdøde svenske træner Sven-Göran Eriksson, der var engelsk landstræner fra 2001 til 2006. Italieneren Fabio Capello stod i spidsen for England fra 2007–2012.Fold sammenLæs mereFoto: Toby Melville/Reuters/Ritzau Scanpix. Englands lysende fodboldhåb Jude Bellingham fik sin fodboldopdragelse i en tysk Bundesligaklub. Tysklands store håb Jamal Musiala spillede på engelske ungdomslandshold, inden han valgte at spille for sit fødeland Tyskland. Men træner Tuchel må belave sig på, at det er én ting at gøre sig populær hos en London-fodboldklub med fans over hele verden. Nu skal han finde sin plads hos et publikum, der har det engelske flag, ikke det britiske »Union Jack«, med på tribunen, og for hvem det engelske landshold drejer sig om engelsk nationalisme med stolthed, tilhørsforhold og jagten på storhed. »Jeg er ked af det,« måtteTuchel forklaresig med en forsigtig latter, da han blev præsenteret ved et pressemøde som ny landstræner og straks af BBC blev stillet over for det uundgåelige spørgsmål, om han havde et budskab til de englændere, der ville have foretrukket en engelsk manager. Jeg skal nok vise, at jeg er stolt over mit job og ære England, svarede han og tilføjede den uomtvistelige kendsgerning. »Jeg har kun et tysk pas.«",
        "metadata": {
            "source": "https://www.berlingske.dk/internationalt/det-bliver-set-som-den-fuldstaendige-ydmygelse-han-er-jo-udlaending",
            "image_url": null,
            "publication_time": "Fredag d. 18. oktober 2024, kl. 06.49",
            "author": "Uffe Taudal",
            "related_links": [],
            "attachments": []
        }
    }
}