{
    "version": "1.0",
    "document": {
        "id": 4798,
        "title": "Business-overblik: Iskold luft mellem Elon Musk og ChatGPT-topchef efter afvisning af opkøb",
        "content": "God morgen og velkommen til tirsdagens hurtige Business-overblik. I dag runder vi blandt andet: DRs egen ekspert går i rette med historie om Grønland: Centralt tal er misvisende Men vi begynder med et spektakulært slagsmål om ChatGPT. God læselyst, og følg med dagen igennem påBerlingske Business! Iskold luft mellem Elon Musk og ChatGPT-topchef efter afvisning af opkøb Det har udløst et opgør på højt plan og iskold luft, at en gruppe af investorer med den kontroversielle rigmand Elon Musk i spidsen forsøger at købe selskabet bag ChatGPT for 97,4 milliarder dollar. Elon Musk har længe ligget i strid med ChatGPT-ejer OpenAIs topchef, Sam Altman, og sidstnævnte er da også aldeles afvisende: »Nej tak, men vi køber gerne Twitter for 9,74 milliarder dollars, hvis du ønsker det,« lyder det sarkastiske svar fra Altman til Musk, som selv betalte 44 milliarder dollar for Twitter, i dag X,skriver BBC. Musk og Altman var begge medstiftere af OpenAI, som Sam Altman er ved at ændre fra at være en nonprofitvirksomhed. Det har Elon Musk kritiseret. Købstilbuddet bakkes op af Musks eget xAI, der også arbejder med kunstig intelligens (KI), og af flere kapitalfonde. »Det er på tide, at OpenAI vender tilbage til at være den gode open source, sikkerhedsfokuserede kraft, som det engang var. Vi vil sikre, at det sker,« siger Elon Musk. OpenAI er lige nu vurderet til at være 157 milliarder dollar værd. 1.DRs egen ekspert går i rette med historie om Grønland: Centralt tal er misvisende Det er misvisende, når DR udlægger det, som om Danmark har tjent 400 milliarder kroner på at hive kryolit ud af Grønlands undergrund. Sådan lyder kritikken fra økonomiprofessor Torben M. Andersen, der bliver brugt som ekspert i DRs dokumentar og artikler.Læs artiklen her. 2.Det københavnske boligmarked er ubarmhjertigt. En søndag i januar mærkede jeg det på egen krop Det er ikke en menneskeret at eje en bolig i København, men jeg troede i det mindste, at man havde en okay chance for at få fremvist en bolig, når den kun havde været til salg i 48 timer. Det tror jeg ikke længere.Læs historien her. Danske computer- og mobilspil satser på »dobbelt op« om fire år 3.000 ansatte skal sikre en omsætning på syv milliarder kroner hos spilproducenterne i Danmark, som oplever solid rygvind og nu tager skridt til at få flere til at arbejde i branchen.Læs historien her.   1.Jury tilkender Skat over 3,6 milliarder i udbytteskattesag En jury i en føderal domstol på Manhattan i USA har dømt til fordel for Skat i den første amerikanske civile retssag om penge udbetalt i udbyttesagen. Skat får tildelt 500 millioner dollar (over 3,6 milliarder kroner),skriver DR. To rigmænd, Richard Markowitz og John van Merkensteijn, har ifølge Skat uberettiget fået udbetalt næsten 3,3 milliarder kroner i udbytteskat fra Danmark. 2. Trump indfører straftold på aluminium og stål USAs præsident, Donald Trump, har underskrevet et dekret, som lægger 25 procents straftold på aluminium og stål »helt uden undtagelser eller fravigelser« og »det gælder alle lande«. Straftolden på varer, der importeres til USA, gælder fra 12. marts og vil ramme millioner af ton aluminium og stål fra Canada, Brasilien, Mexico, Sydkorea og andre lande,skriver nyhedsbureauet Reuters. Straftolden skal gavne amerikanske producenter af aluminium og stål. 3. CO2-udledningen stikker af hos de store Danmarks fem største virksomheder – Mærsk, Novo Nordisk, DSV, Ørsted og Vestas – udledte i 2024 næsten dobbelt så meget CO2som den samlede klimabelastning fra samtlige danskeres forbrug. De fem giganters udledning voksede med over ti millioner ton,skriver Finans. Mærsk står alene for mere end to tredjedele af de fems samlede udledninger og oplevede i 2024 en stigning på næsten seks millioner ton CO2. »Det er en kæmpestor udfordring, hvis de største virksomheder ikke kan levere,« siger Bjarke Møller, administrerende direktør for miljøorganisationen Rådet for Grøn Omstilling. Aktier – indeks og udvikling i procent USA – lukkekurser mandag: Asien – indeks tirsdag kl. 7.10: Tak, fordi du læste med, og rigtig god tirsdag!",
        "metadata": {
            "source": "https://www.berlingske.dk/business/business-overblik-iskold-luft-mellem-elon-musk-og-chatgpt-topchef-efter",
            "image_url": "https://berlingske.bmcdn.dk/media/cache/resolve/image_x_large_vertical/image/188/1888640/24888555-combo-this-combination-of-pictures-created-on-ma.jpg",
            "publication_time": "Tirsdag d. 11. februar 2025, kl. 07.16",
            "author": "Thomas Breinstrup",
            "related_links": [],
            "attachments": []
        }
    }
}