{
    "version": "1.0",
    "document": {
        "id": 11165,
        "title": "Pensionsbosser vil købe gammel skibsbank",
        "content": "Salget af skibsfinansieringsvirksomheden Danmarks Skibskredit går ind i sin afgørende fase. To danske pensionskasser er nået overraskende langt i kampen om at købe den hæderkronede skibsbank Danmarks Skibskredit. Berlingske erfarer, at Danmarks to største pensionskasser, ATP med Carsten Stendevad i spidsen og PFA med topchef Allan Polack i spidsen, er gået sammen med Danmarks største kapitalfond, Axcel, om at forsøge at købe skibsbanken for et milliardbeløb.  Det fortæller flere kilder med nært kendskab til salgsprocessen til Berlingske. »ATP og PFA er gået sammen om at byde på skibskreditten, men de har brug for en, der kan stå i spidsen for sådan en investering, og her har de slået sig sammen med Axcel,« siger en kilde, der ikke ønsker sit navn frem, men som kender sagen nøje. De to pensionskæmpers hede interesse for Danmarks Skibskredit er udtryk for en ny tendens i de senere år, hvor pensionskasserne bruger pensionsopsparernes midler til at investere direkte i virksomheder eller direkte i alternative investeringsmuligheder som infrastruktur og grøn energi. Det danske konsortium er dog ikke alene i opløbet om at købe skibsfinansieringsklenodiet. Berlingske erfarer, at den danske gruppe er oppe imod et andet bud, som kommer fra den store svenske kapitalfond Nordic Capital og et tredje bud fra den store britiske kapitalfond CVC. Derudover spøger den udskældte storinvestor Goldman Sachs også i kulissen, muligvis er Goldman gået sammen med enten Nordic Capital eller CVC. FAKTADanmarks SkibskreditDanmarks Skibskreditfond blev stiftet af danske banker, forsikringsselskaber, rederier, værfter og Danmarks Nationalbank i 1961.Fonden begynder i 1990erne at tilbyde både obligationslån på almindelige markedsvilkår og kontantlån med rentestøtte. Tidligere var långivningen subsidieret.Fondens mandat ændres i 1997, så den fremover kan finansiere skibe, der hverken er dansk bygget eller ejet.I 2005 omdannes Danmarks Skibskreditfond til et aktieselskab efter en aftale mellem Danmarks Skibskreditfond, Økonomi- og Erhvervsministeriet og Danmarks Nationalbank.Årsresultatet for 2014 viser stor fremgang. Overskuddet ender på næsten 1,6 milliarder kroner – eller mere end tre gange så meget som året før.På baggrund af det solide årsregnskab går bestyrelsen i Danmarks Skibskredit i gang med at undersøge mulighederne for et salg, især drevet af et ønske fra Danmarks Nationalbank om at finde nye ejere. Erkendelsen i bestyrelsen er også, at virkelig­heden er løbet fra Danmarks Skibskredit i den nuværende struktur, da der ikke længere er en dansk værftsindustri af betydning.Berlingske afslører i juni 2015, at Danmarks Skibskredit i hemmelighed er sat til salg til en pris af omkring fire milliarder kroner. Senere samme dag bekræfter virksomhedens formand, Nordea-direktør Peter Lybecker, salgsplanerne i en fondsbørsmeddelelse.FOLD UD Danmarks Skibskreditfond blev stiftet af danske banker, forsikringsselskaber, rederier, værfter og Danmarks Nationalbank i 1961. Fonden begynder i 1990erne at tilbyde både obligationslån på almindelige markedsvilkår og kontantlån med rentestøtte. Tidligere var långivningen subsidieret. Fondens mandat ændres i 1997, så den fremover kan finansiere skibe, der hverken er dansk bygget eller ejet. I 2005 omdannes Danmarks Skibskreditfond til et aktieselskab efter en aftale mellem Danmarks Skibskreditfond, Økonomi- og Erhvervsministeriet og Danmarks Nationalbank. Årsresultatet for 2014 viser stor fremgang. Overskuddet ender på næsten 1,6 milliarder kroner – eller mere end tre gange så meget som året før. På baggrund af det solide årsregnskab går bestyrelsen i Danmarks Skibskredit i gang med at undersøge mulighederne for et salg, især drevet af et ønske fra Danmarks Nationalbank om at finde nye ejere. Erkendelsen i bestyrelsen er også, at virkelig­heden er løbet fra Danmarks Skibskredit i den nuværende struktur, da der ikke længere er en dansk værftsindustri af betydning. Berlingske afslører i juni 2015, at Danmarks Skibskredit i hemmelighed er sat til salg til en pris af omkring fire milliarder kroner. Senere samme dag bekræfter virksomhedens formand, Nordea-direktør Peter Lybecker, salgsplanerne i en fondsbørsmeddelelse. Nordic Capital er blandt andet kendt for at have ejet Nycomed og Falck, mens CVC herhjemme er kendt for sine tidligere ejerskaber af danske selskaber som Matas, Danske Trælast og Postdanmark. Hverken ATP, PFA, Axcel, Nordic Capital eller CVC ønsker at kommentere Berlingskes oplysninger om den fortrolige milliardproces. Ud over A.P. Møller - Mærsk og Nationalbanken ejes Danmarks Skibskredit af blandt andet Danske Bank og Nordea. Ejerne har gennem længere tid ønsket at slippe af med skibskreditten. Virkeligheden er nemlig løbet fra Danmarks Skibskredit set med danske briller, da langt de fleste skibe i dag bygges i Asien. Berlingske kunne i juni sidste år afsløre, at skibsbanken var sat til salg af ejerne, og at eksperter i køb og salg af virksomheder i både Danske Bank og Nordea er sat på sagen.  Kort efter Berlingskes afsløring bekræftede virksomhedens formand, Nordea-direktør Peter Lybecker, salgsplanerne i en fondsbørsmeddelelse. Lybecker oplyser nu gennem Nordeas presseafdeling, at han ikke ønsker at kommentere Berlingskes nye oplysninger. Dengang, som ligeledes omtalt i Berlingske, var den velhavende finansmand Christian Dyvig meget langt i forhandlingerne med ejerne om at købe. Forhandlingerne med Dyvig gik imidlertid i stykker, fordi der angiveligt opstod uenighed i den spredte ejerkreds om pris og vilkår i handlen. Det drejede sig ikke så meget om prisniveauet på omkring fire milliarder kroner, som det var strukturen i betalingen, der gav uenighed. Blandt andet var der uenighed om, hvor stor en del af beløbet der blev betalt up front, og hvor stor en del af beløbet der var resultat­afhængigt – det, der også kaldes en earn out.  I det lys er det ekstra interessant, at netop ATP og PFA er så interesserede i Danmarks Skibskredit. De to har nemlig tidligere arbejdet sammen med netop Christian Dyvig om købet af FIH Erhvervsbank tilbage i 2010. ATP og PFA kender også hinanden fra den fælles direkte investering i DONG Energy, som de foretog sammen med Goldman Sachs i 2014. Christian Dyvig har derudover en fortid i Nordic Capital, som altså også er interesseret køber af Danmarks Skibskredit, idet han var ansat i Nordic Capital fra 2003 til 2009, hvor han blandt andet var med til at foretage det succesfulde køb af Falck. Dyvig skulle dog ikke – trods sine forbindelser til de mulige købere – længere være i spil til den nye ejerkreds i Danmarks Skibskredit, ifølge Berlingskes oplysninger. Danmarks Skibskredit har rødder tilbage til 1961, hvor den tunge værftsindustri buldrede frem i Danmark, og hvor der var brug for en specialbank til at finansiere bygningen af store skibe i Danmark.  For sælgerne besværliggør det processen, at Danmarks Skibskredit er en vanskelig virksomhed at værdisætte, dels fordi det er en finansiel virksomhed, dels fordi den er i en svær niche. I den forbindelse er det en vanskelig sag at værdisætte, når Nationalbanken træder ud som ejer. Nationalbanken har godt nok ikke spillet nogen særligt aktiv rolle i driften af Danmarks Skibskredit i de senere år. Men ifølge centrale kilder med kendskab til virksomheden har det stor betydning for banken, når den skal låne penge til sine forretninger – det der også kaldes funding-omkostninger. Således lægges der stor vægt på, at så solid en aktør som Nationalbanken er en del af ejerstrukturen, når kreditvurderingsvirksomheder skal vurdere Danmarks Skibskredit. Endnu mere kompliceret bliver handlen af, at Danmarks Skibskredit arbejder med penge, som ikke er en del af handlen. Egenkapitalen er på godt ti milliarder kroner, som ved lov er sikret til at bidrage til attraktiv finansiering af nybygninger af skibe. ",
        "metadata": {
            "source": "https://www.berlingske.dk/virksomheder/pensionsbosser-vil-koebe-gammel-skibsbank",
            "image_url": "https://berlingske.bmcdn.dk/media/cache/resolve/image_x_large/image/15/156277/11981457-pensionskmper.jpg",
            "publication_time": "Onsdag d. 13. januar 2016, kl. 06.19",
            "author": "Jesper Kongskov",
            "related_links": [],
            "attachments": []
        }
    }
}