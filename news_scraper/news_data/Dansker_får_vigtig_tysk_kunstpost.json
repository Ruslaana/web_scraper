{
    "version": "1.0",
    "document": {
        "id": 19644,
        "title": "Dansker får vigtig tysk kunstpost",
        "content": "BERLIN:En af Tysklands fineste udstillingsbygninger får fra foråret en dansk direktør. Den 34-årigeJohan Holtenovertager fra 1. april ledelsen afStaatliche Kunsthalle Baden-Baden, blev det oplyst tirsdag. Holten har siden 2006 været direktør for en renommeret kunstforening i Heidelberg. Holten, bror til Det kgl. Teaters operachef Kasper Holten, bliver således den eneste dansker som chef for en større, tysk kulturinstitution. Det er formentlig hans indsats i Heidelberg, som har fået udstillingsbygningen i Baden-Baden til at blive opmærksom på ham. Holten har i løbet af fire år moderniseret kunstforeningen, så den er en af de førende i Tyskland inden for samtidskunst, herunder installationer, og diskussioner om kunstens rolle i det 21. århundrede. Staatliche Kunsthalle Baden-Baden stammer fra 1909 og betragter sig som et vindue for international avantgardekunst. Den ligger klos op ad en privat samling, Museum Frieder Burda, tegnet af den amerikanske stjernearkitekt Richard Meier. De to institutioner arbejder sammen. Holten, der oprindelig er balletdanser, har studeret kunsthistorie og kulturvidenskab i Berlin. Iet interview med Berlingske Tidende 2007advarede han mod kommercielle fladvarer. - Jeg vil ikke udstille det, folk ved, der vil have. Hvorfor skulle jeg det, spurgte han.",
        "metadata": {
            "source": "https://www.berlingske.dk/kultur/dansker-faar-vigtig-tysk-kunstpost",
            "image_url": "https://berlingske.bmcdn.dk/media/cache/resolve/image_x_large/image/80/808577/3378229-dansk-chokterapi-i-heidelberg--.jpg",
            "publication_time": "Tirsdag d. 07. december 2010, kl. 13.05",
            "author": "Michael Kuttner",
            "related_links": [],
            "attachments": []
        }
    }
}