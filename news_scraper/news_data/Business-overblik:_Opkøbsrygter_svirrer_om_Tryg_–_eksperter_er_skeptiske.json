{
    "version": "1.0",
    "document": {
        "id": 6731,
        "title": "Business-overblik: Opkøbsrygter svirrer om Tryg – eksperter er skeptiske",
        "content": "Godmorgen og velkommen til tirsdagens hurtige Business-overblik. I dag runder vi blandt andet: Men vi begynder med opkøbsrygterne om forsikringsgiganten Tryg. God læselyst! Opkøbsrygter svirrer om Tryg: Eksperter er skeptiske Forsikringsselskabet Tryg har set sig lun på det britiske forsikringsselskab Aviva og overvejer et muligt opkøb. Sådan lyder de rygter, der begyndte at sprede sig i sidste uge,ifølge Børsen. Tryg har endnu ikke selv kommenteret sagen, men flere aktieanalytikere har udtalt sig. De er forundrede over rygterne og kan ikke forstå, hvorfor det britiske forsikringsselskab skulle være en god investering for Tryg. Mikkel Emil Jensen, der er aktieanalytiker i Sydbank, udtaler sig til avisen om, at det står i kontrast til det danske forsikringsselskabs strategi. Aktieanalytiker i Jyske Bank Anders Haulund Vollesen er også undrende, siger han til nyhedstjenesten Marketwire. De nævner begge geografi som årsag til deres undren – Aviva har nemlig ikke aktivitet i Norden. Men det ville ikke være første gang, at Tryg gjorde et større opkøb af et britisk selskab. Sammen med det canadiske forsikringsselskab Intact overtog Tryg i 2021 den britiske forsikringskoncern RSA Insurance. Siden opkøbet er Trygs aktiekurs faldet med mere end 16 procent, hvilket er en anden årsag til, at flere analytikere forholder sig skeptiske. Det tyske selskab Allianz og canadiske Intact samt et unavngiven amerikansk forsikringsselskab overvejer også alle tre at opkøbe Aviva, ifølge det britiske medie The Times. 1. GPS-tyverier hærger landmænd i Danmark – der stjæles for millioner Stjålne GPSer i høj kurs på det sorte marked – særligt i Rusland, hvor Vestens sanktioner har ramt de russiske landmænd. Og det går ud over de danske,illustrerer Finans, som bringer natteoptagelser fra Skamstrup maskinstation ved Varde, hvor to mænd stjal for omkring 1,2 millioner på en enkelt nat. Tyvene er fortsat på fri fod. 2. Det koster kassen at gå på arbejde igen Under coronapandemien, hvor alle kontorer stod tomme, kunne man i det mindste sove lidt længere og drikke sin egen kaffe. Men det er slut nu. Mange virksomheder har skruet ned for muligheden for at arbejde hjemme, og det koster medarbejderne dyrt, viser en ny amerikansk undersøgelseifølge Finans. Selve transporten koster nemlig – ligesom morgenmaden, som mange køber med på vejen, efterfulgt af frokost. Men noget af det, der bliver brugt flest penge på, når man tager på arbejde, er kaffe to-go. 3. SAS vil genansætte fyret kabinepersonale – til startløn Flere end 300 kabineansatte blev efter to års ulønnet orlov under coronakrisen sidste år fyret af SAS. Nu vil flyselskabet gerne ansætte nogle af dem igen, men det bliver til startlønnen på laveste løntrin, uanset hvor længe de tidligere har været ved SAS, og det bliver kun på 80 procent af en fuldtidsstilling. Detskriver TV 2. I kabinepersonalets fagforening, Cabin Attendants Union (CAU), er formand Christa Ceré positivt stemt over for ansættelserne men »ikke særligt tilfredse med, at man vil ansætte på 80 procent«, altså til en startløn på 18.442 kroner om måneden.   1. Regeringen klar med milliarder til at skubbe gang i vindmøller til lands SVM-regeringens nye energiplan, som giver markant øget kompensation til lokale for nye vindmøller, får ros for at sætte skub i opførelsen af flere landvindmøller, der skal være med til at firdoble Danmarks produktion af vind- og solenergi i 2030. Men branchen er også skeptisk over for en fordyrelse.Læs historien her. 2. Air France-KLM har appetit på flere selskaber efter opkøbet af SAS Air France-KLM har knap underskrevet en aftale om at købe sig ind i SAS, før det næste mål for opkøb er udpeget.Læs historien her. Danske fiberforbindelser hører til Europas laveste – men nu bliver de presset Selv om det er dyrere at få sin internetforbindelse gennem et fiberkabel end via kabel-tv-stikket, koster det stadig langt mindre herhjemme end ude i Europa, viser ny rapport. Den kommer på et tidspunkt, hvor nye prisstigninger er på vej, og hvor presset fra mobilt internet over 5G-nettet til lavere priser stiger.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.00: Tak, fordi du læste med!",
        "metadata": {
            "source": "https://www.berlingske.dk/business/business-overblik-opkoebsrygter-svirrer-om-tryg-eksperter-er-skeptiske",
            "image_url": "https://berlingske.bmcdn.dk/media/cache/resolve/image_x_large/image/172/1724484/24545362-ny-koncernchef-i-tryg-fra-1-juni-er-johan-kirstei.jpg",
            "publication_time": "Tirsdag d. 10. oktober 2023, kl. 07.13",
            "author": "Thomas Breinstrup",
            "related_links": [],
            "attachments": []
        }
    }
}