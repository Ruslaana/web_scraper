{
    "version": "1.0",
    "document": {
        "id": 8876,
        "title": "Anette Tønnes vejleder kvinder, som overvejer behandling med østrogen. Her er den statistik, hun viser dem, inden de træffer en beslutning",
        "content": "Anette Tønnes Pedersen husker stadig en »alarmerende« overskrift i et dansk medie for godt 20 år siden. Med ét var østrogen udråbt som den store skurk. Ny forskning viste en klar sammenhæng mellem hormonbehandling i overgangsalderen og brystkræft, forlød det. Siden viste det sig, at frygten var overdrevet, men mange kvinder er fortsat nervøse for at få særligt østrogen mod de gener, de oplever. Når de møder op i Gynækologisk Ambulatorium på Rigshospitalet, hvor Anette Tønnes arbejder som gynækolog og overlæge, lufter de ofte en bekymring. »De spørger mig, om de reelt har en større risiko for at få brystkræft, hvis de vælger at blive behandlet med hormoner,« siger Anette Tønnes Pedersen, som gennem årtier har specialiseret sig i hormonforstyrrelser hos kvinder. »Svaret er ja. Der er en lille øget risiko for brystkræft ved at tage østrogen i overgangsalderen. Men det kan ikke stilles helt så enkelt op,« tilføjer hun. Det er vigtigt, at kvinden selv træffer en beslutning, understreger Anette Tønnes Pedersen. Det er ligeledes afgørende, at det sker på baggrund af de tal, vi kender i dag. For der er sket en del, siden føromtalte undersøgelse fik frygten frem i både kvinder og læger. Women’s Health Initiative, hed det amerikanske studie af 16.000 kvinder fra 2002. Her blev hormoner udråbt til at udgøre en betydelig risiko for kræft. Men senere har det vist sig,at resultatet var misvisende. Det er vigtigt at træffe en beslutning på et oplyst grundlag. Derfor præsenterer Anette Tønnes Pedersen altid kvinderne for de nyeste tal i forhold til hormoner og risiko for kræft.Fold sammenLæs mereFoto: Nicoline Kjems-Krognos. »Vi er blevet klogere,« siger Anette Tønnes Pedersen. Det betyder dog ikke, at det er helt risikofrit at blive behandlet med hormoner. Uden østrogenbehandling har danske kvinder i gennemsniten risiko på ti procentfor at få brystkræft i løbet af livet. Hvor meget risikoen øges med hormonbehandling, afhænger af, hvilke hormoner man får, og hvor længe man er i behandling, efter at man er fyldt 50 år. Anette Tønnes Pedersen opstiller to scenarier:  Hvis man vælger at være i hormonbehandling i fem år, øges risikoen med en til to procentpoint, afhængigt af hvilken type hormoner man får. Det betyder, at man går fra at have en risiko for atfå brystkræft på ti procent– som gennemsnittet af danske kvinder – til athæve risikoen til11-12 procent, fortæller Anette Tønnes Pedersen.  Fortsætter man behandlingen i ti år, øges risikoen med yderligere en til to procentpoint, understreger hun. Det vil sige, at der nu vil være en samletrisiko på 13-14procent for at få brystkræft resten af livet. Med andre ord har man hævet risikoen med cirka fire procentpoint i forhold til dem, der aldrig er blevet behandlet med hormoner. »Så det er den risikostigning, man skal kende til, og som man må gøre op med sig selv, om man vil løbe,« siger Anette Tønnes Pedersen. »Men den skal igen holdes op imod de symptomer, mange har behov for at få lindret –for eksempel dårlig søvn. Det ved vi også er usundt for vores helbred.« Som regel er de kvinder, som er plaget af gener i overgangsalderen, ikke sene til at træffe en beslutning. »Det er min oplevelse, at det ikke er svært for kvinderne at vælge. De vælger deres livskvalitet til mod en mindre stigning i risikoen for kræft,« siger hun. For det er ikke småting, kvinderne kommer med. Der findes en lang række af symptomer, som varierer fra kvinde til kvinde, og det skønnes, at cirka en tredjedel er meget plagede. Anette Tønnes Pedersen giver i første omgang østrogen i en måned til kvinder, hvis hun er i tvivl om, hvorvidt det er stress eller overgangsalderen, der giver gener. Hun kan den »østrogentesten«.Fold sammenLæs mereFoto: Nicoline Kjems-Krognos. Hedeture, tankemylder, dårlig søvnog fornemmelsen af at være »ved siden af sig selv« er nogle af de hyppigste. Flere af symptomerne kan forveksles med stress. Derfor foreslår Anette Tønnes Pedersen ofte at prøve med en daglig dosis østrogen for at finde ud af, om det i sig selv lindrer symptomerne – for eksempel i form af en gel, der smøres på huden. Hvis symptomerne lindres i løbet af de næste tre til fire uger, ved man, at det er overgangsalder og ikke stress, der er tale om. »Det er det, jeg kalder for »østrogentesten«,« siger Anette Tønnes Pedersen. »Her får vi slået fast, at der ikke er tale om stress, men om symptomer, som østrogen kan afhjælpe eller fjerne helt,« tilføjer hun. Hvis kvinden ønsker at fortsætte behandlingen, og hun har en livmoder, hvilket de fleste kvinder som bekendt har, skal østrogen suppleres med det andet af de to kvindelige kønshormoner, progesteron eller gestagen. Anette Tønnes Pedersen, gynækolog, overlæge på Rigshospitalet og klinisk lektor.Fold sammenLæs mereFoto: Nicoline Kjems-Krognos. Det sker for at forebygge celleforandringer og i værste fald kræft i livmoderhulen, fortæller Anette Tønnes Pedersen. Hun oplever, at de fleste får det bedre i løbet af få uger. »Vi kan se, at hormonbehandling virkelig kan være en effektiv måde at lindre symptomer på,« siger hun. Anette Tønnes Pedersen ser i høj grad sin rolle som formidler af den viden, der findes – ikke som fortaler for det ene eller det andet. »Vi kvinder er vidt forskellige. Vi har også forskellige tærskler for, hvad vi vil leve med i det daglige,« siger hun. »Derfor er det også svært at komme med nogle meget generelle retningslinjer.« Til gengæld er det afgørende for hende at aflive nogle af de myter, der florerer. Her er to af dem, hun ofte møder:  Det er langtfra sikkert. Der er en del genetik i det her, men dine gener arver du også fra din fars familie – og livsstilen betyder en del,« siger Anette Tønnes Pedersen. »Derfor skal man ikke regne med, at man blot kan ringe til sin mor og få alle svar.«  Falsk. Det østrogen, man får tilført, hedder bioidentisk, men det handler hverken om planter eller økologi. »Bioidentisk østrogen er fremstillet i et laboratorium, men har samme molekylær struktur som det østrogen, kvinder selv producerer,« siger Anette Tønnes Pedersen. Hun tilføjer: »Kroppen kender ikke forskel, og derfor er det velegnet til at supplere ens egen meget svingende østrogenproduktion, hvis man oplever gener i overgangsalderen.« Det er nemt at købe sig fattig i produkter og kosttilskud, der lover en nem og problemfri overgangsalder. Men vær på vagt, advarer Anette Tønnes Pedersen.Fold sammenLæs mereFoto: Nicoline Kjems-Krognos. Hun slutter med en opfordring til alle kvinder, der søger efter lindring: Vær kritisk. For der er et kæmpe parallelt marked med kosttilskud og naturprodukter, som er styret af kommercielle interesser, fortæller hun. »Så mit vigtigste råd lyder, at man skal være kritisk over for de kilder, man støder på,« siger Anette Tønnes Pedersen og uddyber: »Søg viden, der er saglig og evidensbaseret. Er der lavet valide studier, som afdækker både virkninger, bivirkninger og mulige risici?« »Og spørg dig selv: Hvem er afsenderen egentlig her?« FAKTAOvergangsalderenMarkedet flyder over med gode – og mindre gode – råd om overgangsalderen.Men hvad er op og ned i den jungle af information, man bliver mødt af derude?Og hvor længe varer overgangsalderen egentlig?Det her Berlingske forsøgt at få svar på.Gennem en periode har vi afdækket emnet fra flere vinkler.Læs første artikel,hvor du kan møde PFA-chef Rikke Bay, som troede, hun var alvorligt syg, da hun så sig i spejlet, eller mød Annika Hayn, som også delersine erfaringer med overgangsalderen.Forsker Lasse Gliemann fortællerom sin store overraskelse, da det gik op for ham, hvor meget østrogen påvirkerkroppens funktioner.Hud og overgangsalder kan du blive klogere påi dette link, mensvægtrådgiver Gitte Boesenfortæller om kost og overgangsalder. Hun deler overgangsalderenop i fem faser.Senest har vi set på en ny tendens – kvinder, der fårtilført testosteron. Blandtandre Anne Seidelin, som fortæller sin historie.FOLD UD Markedet flyder over med gode – og mindre gode – råd om overgangsalderen. Men hvad er op og ned i den jungle af information, man bliver mødt af derude? Og hvor længe varer overgangsalderen egentlig? Det her Berlingske forsøgt at få svar på. Gennem en periode har vi afdækket emnet fra flere vinkler.",
        "metadata": {
            "source": "https://www.berlingske.dk/vores-liv/anette-toennes-vejleder-kvinder-som-overvejer-behandling-med-oestrogen",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911780/24932121-anette-tnnes-gynkolog-overlge-p-rigshospital.jpg",
            "publication_time": "Mandag d. 21. april 2025, kl. 09.46",
            "author": "Katrine Irminger Sonne",
            "related_links": [],
            "attachments": []
        }
    }
}