{
    "version": "1.0",
    "document": {
        "id": 7052,
        "title": "Børneforskeren ved, hvad der gør børn robuste og empatiske. Derhjemme har hun selv indført tre regler",
        "content": "Ditte Winther-Lindqvist har selv to børn. Hun har med sin forskning vist, at børn ikke leger så meget, som de gjorde engang. Og hun ved, at det går ud over vigtige egenskaber som udvikling af empati, kreativitet og robusthed. Derfor har forskeren selv brugt tre regler derhjemme: Ditte Winther-Lindqvists forskning viser nemlig, at det især er den pakkede kalender, der truer legen – hvorfor legeforskeren har døbt nutidens børn »kalenderbørn«. »Vi har fået en fritidskultur på speed.« Næsten alt, hvad det gennemsnitlige danske barn i dag foretager sig i fritiden, er nøje planlagt og skemalagt af deres forældre. Mandag er der klaverundervisning. Tirsdag, tennis. Onsdag, spejder. Torsdag og fredag er der gymnastik og bedsteforældrepasning. Danske børns liv er blevet lige så planlagt og struktureret som de voksnes. »Forældrene tror, at lykken for børn er, at der skal ske alt muligt spændende og fancy, men i virkeligheden har de godt af, at der ikke sker noget hele tiden,« siger Ditte Winter-Lindqvist og erklærer legen i krise. Men hun ved, hvad der skal til for at redde den. Når forældrene skal sige, hvilke lege de ser mest derhjemme, svarer kun 28 procent af respondenterne i studiet fantasileg. Den leg, som de ser mest, er leg på skærmen.Fold sammenLæs mereFoto: Mathias Svold.  Ditte Winter-Lindqvist har forsket i børns leg i mere end to årtier. Hun står bag et nyere studie, der kortlæggerlegekultureni 1.000 danske børnefamilier. Studiet kobler for første gang, hvor godt børn trives, sammen med hvor meget de leger. Og der er en tæt sammenhæng. Samtidig viser det sig, at det får betydning senere i livet, hvis børn ikke leger, bedyrer Ditte Winter-Lindqvist. Det kommer vi tilbage til. Studiet viser blandt andet: Ifølge Ditte Winther-Lindqvists hænger konklusionerne i studiet sammen med, at der i en almindelig uge i et almindeligt børneliv kun er få åndehuller til at glide ind i en leg. »Børn når aldrig ind i det rum, hvor de mærker livets lyksalighed, hvis mor siger, at de skal afsted om 15 minutter,« siger Ditte Winther-Lindqvist. Hun opfordrer i stedet forældre til at slappe mere af, så det spontane kan fylde noget. »Vi skal holde børn væk fra kalenderen så længe som muligt,« siger forskeren. Fritidsaktiviteter er i sig selv ikke et problem. Det er sunde interesser, men de er voksenstyret. Ifølge Ditte Winther-Lindqvist er det gennem den ikkeovervågede leg, at børn udforsker, hvad de kan i verden, og dermed udvikler selvsikkerhed og robusthed. For det er udviklende, når der sker noget uforudset, som barnet selv skal løse, siger hun. »Hvis børn hele tiden bliver kørt fra A til B, leger på legepladser, hvor der er liggeunderlag, og det hele føles, som om man bliver sendt ned ad en rutsjebane i en sovepose, så får man ikke erfaring med at klare udfordringer selv.« »Omsorg er ikke kun tryghed og sikkerhed. Det er også frihed.« I friheden kan den risikofyldte leg opstå. Det kan være at klatre, hoppe fra høje steder eller måske blot et øjeblik at være uden de voksnes overvågning – gerne udenfor, måske endda i naturen. En af årsagerne til den pressede leg er, at forældre i dag skemalægger børns dage, mener Ditte Winter-Lindqvist.Fold sammenLæs mereFoto: Mathias Svold. Ditte Winther-Lindqvist fortæller, at hendes børn selv skulle finde vej til deres fritidsaktiviteter. »Da bussen en dag blev omlagt til Vesterbro, så stod min datter der, ti år gammel, uden bus, og pludselig skulle hun gennem et stykke by, hun ikke kendte. Selvom man går forkert, så finder man ud af, at man alligevel klarede det uforberedte og uforudsete.« Og det er sådan, man får mere kreative og glade børn, lyder det. Ditte Winter-Lindqvists forskning viser, at børn ofte leger med deres forældre. Og deterbedre end ingen leg, understreger legeforskeren, men legen med mor og far er ofte en pænere leg, der ikke stiller store krav til fantasien. »Legen skal jo være noget, hvor man ikke ved, hvad det ender med. Barnet skal kunne hengive sig til det uvisse.« Derfor er det vigtigt, at børn stadig leger med hinanden uden opsyn, siger hun. Det er her, at det bliver mere vildt og fantasifuldt. Samtidig opfordrer hun forældre til at hvile mere i, hvad de selv har lyst til at lave en lørdag formiddag. Hvis de har lyst til at sidde og læse avisen, se en ven eller tage ned og svømme, »så gør det«: »Det er smaddervigtigt, at børn kigger på voksne og tænker, at det er fedt at være voksen, og at der er nogle friheder ved at være voksen,« siger Ditte Winter-Lindqvist. Ditte Winther-Lindqvists forskning viser, at hver anden forælder har dårlig samvittighed over, at de ikke leger mere med deres børn.Fold sammenLæs mereFoto: Mathias Svold. Fra børn er syv år, begynder fritidsaktiviteter at fylde meget. Ifølge Ditte Winther-Lindqvists forskning går 45 procent af børn mellem syv og ni år til fritidsaktiviteter mere end én gang om ugen. Og det er netop i den alder, at børn begynder at lege mindre. »Når man kigger ud over barndommen i dag, så savner børn virkelig frihed. Især frihed til at lege,« siger Ditte Winther-Lindqvist. Det var anderledes, da hun var barn. »Dengang var der ikke de samme ambitioner fra de voksnes side, og institutionerne var ikke på samme måde skemalagt med læreplaner og lister af ting, børnene skulle,« siger Ditte Winther-Lindqvist. Hun sukker. Det seneste år har der været massivt fokus på børns skærmbrug. Men Ditte Winther-Lindqvist mener, man må skelne. Skærmbrugen begrænser den tid, børn har til at lege, men skærmbrugen kan også være leg i sig selv.Fold sammenLæs mereFoto: Mathias Svold. »Legen er jo en måde at forstå sig selv og andre på. Vi bliver de mennesker, vi er i dag, gennem leg, fordi vi forestiller os, hvad og hvem vi gerne vil være. Det er identitetsskabende.« Ditte Winter-Lindqvist var selv et stort legebarn. Hun fortæller, at hendes gode fantasi er grunden til, at hun er kommet gennem flere af de udfordringer, som hun har oplevet i løbet af sin opvækst. Internationalforskningunderstreger pointen. Den viser, at man får bedre forudsætninger for at trives i modgang senere i livet, hvis man har masser af legeerfaring. »At tro på, at det bliver godt igen, kræver, at man har adgang til forestillinger, fantasi og håb,« siger hun og tilføjer: »Legen skal aldrig stoppe. Vi skal lege mere. Vores kultur er blevet for planlagt og seriøs og dødkedelig.«",
        "metadata": {
            "source": "https://www.berlingske.dk/vores-liv/boerneforskeren-ved-hvad-der-goer-boern-robuste-og-empatiske-derhjemme",
            "image_url": "https://berlingske.bmcdn.dk/media/cache/resolve/image_x_large/image/188/1889638/24890423-ditte-winther-lindqvist-har-forsket-i-brns-leg-i.jpg",
            "publication_time": "Søndag d. 16. februar 2025, kl. 09.19",
            "author": "Sofie Amalie Elmelund",
            "related_links": [],
            "attachments": []
        }
    }
}