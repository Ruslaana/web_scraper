{
    "version": "1.0",
    "document": {
        "id": 11748,
        "title": "Ny aftale udløser åben krig mellem fagforeninger i SAS – og det hele kan gentage sig snart: »Det er decideret vanvittigt«",
        "content": "Branden fra piloternes strejke i SAS er dårligt slukket, før nye flammer blusser op i det kriseramte flyselskab. Den nye aftale udløser nu en åben krig mellem to forskellige fagforeninger i SAS, der begge hører under Fagbevægelsens Hovedorganisation (FH). På den ene side af konflikten står Dansk Pilotforening, som gik i strejke på grund af de store uenigheder med ledelsen i SAS. De er organiseret under Dansk Metal, som nu beskyldes for at have en »vanvittig« plan. På den anden side står medarbejderne i Flyvebranchens Personale Union (FPU), der har personale i datterselskaberne SAS Link og SAS Connect som medlemmer. De deltog ikke i strejken og langer hårdt ud efter Dansk Metal. »Det er et misbrug, at man siger, at man kæmper for den danske model. Det handler om, at man ønsker at få kontrol over SAS’ overenskomster og hele SAS, når det kommer til organiseringsområdet. Det er ikke normalt, at man gør det ved en så ødelæggende konflikt, hvor man tager vores medlemmer som gidsler. Det er voldsomt og et skred i den måde, vi håndterer arbejdskonflikter på i Danmark,« siger næstformand i FPU Anders Mark Jensen. Anders Mark Jensen, jeres medlemmer får med den nye aftale mulighed for selv at vælge, om de vil blive på jeres overenskomst eller vælge Dansk Metals. Er det ikke fair nok at give den mulighed? »Det har ikke noget med fairness at gøre, det er sådan set de fagjuridiske regler, hvis der er en paralleloverenskomst. Der er flere ting på spil her, og problemet er, at der er flere ubekendte faktorer.« Er SAS’ nye aftale med piloterne bedre end jeres overenskomst? »Nej. Men det er svært at vurdere 100 procent lige nu, for vi kender ikke alle detaljerne endnu. Men ud fra det, jeg hører indtil videre, lyder den ikke bedre. Tværtimod. På planlagt arbejdstid er vores 55 timer, og deres er 60.« SAS har tabt en milliard på piloternes strejke, der har ramt passagerer i hundredtusindvis. Nu skaber aftalen splittelse internt i SAS og kan føre&nbsp; til nye strejker. Arkivfoto: Mads Claus Rasmussen/Ritzau ScanpixFold sammenLæs mere SAS' aftale med Dansk Pilotforeninger historisk langog sikrer i hele fem et halvt år, at piloterne i forening ikke kan strejke igen. Alligevel kan hele situationen risikere at gentage sig til foråret. Inden 1. marts næste år skal en ny aftale forhandles på plads med kabinepersonalet, og her er lighederne med de strejkende piloters krav slående. Kabinepersonalet i Cabin Attendants Union (CAU) har ligesom piloterne meldt sig ind under fanerne hos Dansk Metal. De er, som de strejkende piloter var, stærkt utilfredse med oprettelsen af datterselskaberne SAS Connect og SAS Link, der er en form for lavprisselskaber, hvor personalet ansættes på andre overenskomster. Samtidig kræver de, at de 300 kabineansatte, der blev fyret under coronapandemien, bliver genansat. I piloternes tilfælde var det tal 450, og SAS måtte efter hårde forhandlinger til sidst give efter for kravet. Ifølge CAU har ledelsen i SAS lovet de 300 ansatte genansættelse, mens SAS mener, at man kun har lovet genansættelse i det omfang, der er behov for det. Det mener formand i CAU Christa Ceré er at løbe fra aftalen, og hunkaldtedet i maj »helt urimeligt«, ligesom hun fortalte, at »tilliden er på et nulpunkt« til ledelsen i SAS. Derudover skal der også i forhandlingerne med kabinepersonalet diskuteres besparelser, da SAS som en del af spareplanen SAS Forward, som er helt afgørende for selskabets fremtid, skal reducere omkostningerne til personalet drastisk. SAS’ piloter kommer i den nye aftale til at gå omkring 25 procent ned i løn, ligesom grænsen for arbejdsbyrden hæves fra 47 timer til 60 timer om ugen. Anders Mark Jensen fra FPU er ikke i tvivl om, hvad Dansk Metals plan vil være i forhandlingerne for kabinepersonalet. Planen er at kapre medlemmerne fra de andre fagforeninger i forsøget på at samle alle medarbejdergrupperne i SAS under én stor paraply, hvor der står Dansk Metal på. »Vi ved, at de vil overtage, det er hele deres formål. De vil være den eneste luftfartsorganisation i Danmark. Det skal de have lov til at prøve på, men at køre SAS til randen af konkurs for at få sin vilje … Jeg kan ikke huske, jeg har set noget lignende nogensinde i dansk luftfart,« siger Anders Mark Jensen, næstformand i Flyvebranchens Personale Union, og tilføjer: »Jeg synes, det er decideret vanvittigt, at man er klar til at gå så langt. Det virker for mig som et misbrug af sin rolle som fagforening og den danske model.« FAKTAAftalen mellem piloterne og SAS i kort formAftalen mellem SAS og deres nordiske piloter består – som den indtil videre er beskrevet – af følgende:Overenskomsten løber i fem og et halvt år – en historisk lang overenskomst i dansk regi.Overenskomsten kan gælde for alle piloter, der flyver for SAS, hvad end det er i hovedselskabet SAS Scandinavia eller et af datterselskaberne, SAS Link og SAS Connect.Piloterne i Link og Connect er ellers organiseret i en anden fagforening, FPU, og der er således tale om, at SAS har indgået en parallelaftale med Dansk Metal og de andre nordiske fagforeninger, der organiserer SAS-piloter i hovedselskabet.SAS’ piloter går cirka 25 procent ned i løn. Det dækker cirka ti procent af de ønskede besparelser i SAS' store spareplan, SAS Forward.Arbejdsbyrden for piloterne hæves fra 47 timer til 60 timer om ugen i perioder.450 fyrede piloter fra SAS' hovedselskab er sikret genansættelsesret op til fuldtid frem mod 2024 i et af SAS' nordiske selskaber.Piloterne trækker søgsmål tilbage angående strid om de fyrede piloter.Aftalen afventer endelig godkendelse af de fire pilotforeninger i Norden, ligesom den skal godkendes ved den amerikanske domstol, hvor SAS er i gang med konkursbeskyttelsesprocessen kaldet chapter 11.Kilde: Dansk Metal, SAS, TV 2 og RitzauFOLD UD Aftalen mellem SAS og deres nordiske piloter består – som den indtil videre er beskrevet – af følgende: Kilde: Dansk Metal, SAS, TV 2 og Ritzau Anders Mark Jensen mener, at »begge parter må acceptere«, at der er uenigheder internt i SAS. »Man skal regne med, at rigtig mange ikke ønsker at være repræsenteret af de gamle SAS-foreninger. SAS er et stort selskab med mange forskellige grupper og kulturer, og det har en lang historie med kampe internt,« siger han. Faren ved den nye aftale er netop, at den tænder op under de uenigheder, påpeger Henning Jørgensen, arbejdsmarkedsforsker og professor emeritus ved Aalborg Universitet. »Det her ripper op i modsætningsforholdet internt på lønmodtagersiden. Det er et slemt fænomen at have, at man konkurrerer med hinanden, for fagforeningssituationen skulle være, at man stod sammen og ikke spiller sig ud mod hinanden. Så det er ikke nemt her, og der er rivninger hele vejen igennem,« har han tidligere sagt tilBerlingske. SAS anslår at have tabt over en milliard kroner under strejken, der har ramt omkring 370.000 passagerer og resulteret i omkring 3.700 aflyste flyvninger. Samtidig med at stå over for forhandlinger med kabinepersonalet i marts venter en lang række andre udfordringer også SAS. Selskabet har fået grønt lys til enkonkursbeskyttelse ved en domstol i USA. Det skal blandt andet sikre, at SAS kan genforhandle aftaler med leasingselskaber, hvilkettegner til at blive vanskeligt. Derudover skal spareplanen gennemføres,milliarder i ny kapitalskal rejses fra investorer, og passagerernestillid skal genvindes. SAS er i de seneste årtier blevet ramt af utallige strejker, og det får næppe medarbejderne til at lugte mindre blod, at piloterne nu har opnået en række indrømmelser fra piloterne i Dansk Pilotforening. »Spørgsmålet er, hvor let det bliver at få andre medarbejdergrupper med. Om de har fået blod på tanden over at se det her. Om man godt kan få noget ud af at sætte hårdt mod hårdt,« har Jacob Pedersen, aktieanalysechef i Sydbank, tidligere udtalt tilBerlingske. Berlingske har forsøgt at få en kommentar fra Dansk Metal. Dette har ikke været muligt, fordi man har fokus på at orientere piloterne om den nye aftale. Berlingske har ligeledes forsøgt at få en kommentar fra SAS, men de er ikke vendt tilbage. Formanden for Cabin Attendants Unions, Christa Ceré, har ikke besvaret Berlingskes henvendelse.",
        "metadata": {
            "source": "https://www.berlingske.dk/virksomheder/ny-aftale-udloeser-aaben-krig-mellem-fagforeninger-i-sas-og-det-hele",
            "image_url": "https://berlingske.bmcdn.dk/media/cache/resolve/image_x_large/image/157/1573488/24155457-sas-strejken-er-slut.jpg",
            "publication_time": "Torsdag d. 21. juli 2022, kl. 06.15",
            "author": "Jonathan Lundgren Larsen",
            "related_links": [],
            "attachments": []
        }
    }
}