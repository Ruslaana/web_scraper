{
    "version": "1.0",
    "document": {
        "id": 14508,
        "title": "Sådan gør du: Tjen bonuspoint til en flyrejse uden at løfte en finger",
        "content": " Størstedelen af dem, der optjener mange bonuspoint, gør det via rejser i arbejdsøjemed. Men hvis de indløser pointene til private rejser, så skal der betales skat, forklarer Annie Baae, skatterådgiver hos revisonsselskabet BDO.»Skattepligten er klokkeklar: Det er B-indkomst. Hvis man indløser point til at betale en billet til privat brug, så er det billettens pris, man skal indberette. Samme regler gælder point til hotelkæder eller hvis man eksempelvis får hver tiende overnatning gratis,« siger hun.»Man skal selv skrive det i selvangivelsen, for hverken SAS eller arbejdsgiveren har indberetningspligt. Selv om det er meget ressourcekrævende, kan Skat godt indhente oplysninger og kontrollere det.«Skat oplyser, at man hverken har overblik over, hvor mange der betaler skat af deres bonusrejser, hvor mange der undlader det, eller hvor stor markedsværdien af pointene i det hele taget er.Rejserne skal nemlig opgives i selvangivelsens felt med »Anden personlig indkomst«, der kan dække over mange ting.  ",
        "metadata": {
            "source": "https://www.berlingske.dk/virksomheder/saadan-goer-du-tjen-bonuspoint-til-en-flyrejse-uden-at-loefte-en-finger",
            "image_url": "https://berlingske.bmcdn.dk/media/cache/resolve/image_x_large/image/24/247909/10305653-til-bt---sas---bonuskort-2.jpg",
            "publication_time": "Fredag d. 21. august 2015, kl. 09.35",
            "author": "Mads Kolby",
            "related_links": [],
            "attachments": []
        }
    }
}