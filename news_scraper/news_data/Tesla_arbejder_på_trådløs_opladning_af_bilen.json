{
    "version": "1.0",
    "document": {
        "id": 8451,
        "title": "Tesla arbejder på trådløs opladning af bilen",
        "content": "Trådløs opladning – altså helt uden ledninger, som er besværlige, og som man aldrig kan finde, når man skal bruge dem – er den helt store drøm for alle, der producerer og anvender ny teknologi. Så hvorfor skulle det ikke også kunne blive til virkelighed,når man kører elbil? Det agter den amerikanske elbilgigant Tesla i alle tilfælde at gå efter. Tesla, som har den omstridte multimilliardær Elon Musk i førersædetog – endnu – er verdens største elbilproducent, arbejder på at gøre det muligt fremover at lade elbilen op på præcis samme måde, som nyere smartphones kan blive det. I mobiltelefonernes verden har man længe haft mulighed for trådløs opladning, hvor man blot lagde sin telefon, sit ur eller sine ørepropper oven på en lille plade, som sad i en stikkontakt (her med Apple-udstyr anno 2019). Nu skal også større elektriske apparater som elbiler kunne lades op uden stik.Fold sammenLæs mereFoto: Uncredited/AP/Ritzau Scanpix. »Vi arbejder på trådløs opladning, så man end ikke behøver at sætte et stik i på noget tidspunkt. Man kører bare ind i sin garage, parkerer på pladen, og så lader man op,« fortalte Franz von Holzhausen, der er Teslas designchef, forleden i et amerikansk tv-show, skriver flere amerikanske medier. Han kom ikke med yderligere detaljer om hverken tidshorisont eller pris, men det er ikke første gang, at Tesla har luftet tanker om trådløs opladning. På et aktionærmøde i marts i år viste Tesla et billede af en Model S, der syntes at lade trådløst op i en garage. Det er dog først nu, at Tesla direkte bekræfter sine planer. Trådløs opladning af elbiler anvender elektromagnetisk induktion til at overføre elektrisk strøm. En magnetisk spole i opladeren, der typisk monteres på gulvet i garagen, sender strøm til en magnetisk spole på bilens underside.Opladningen begynder automatisk, når de to »fanger« hinanden. Dermed slipper man for at skulle sætte et stik i elbilen for at gøre den køreklar. I Detroit i USA begyndte man i november 2023 at lægge elementer ned i asfalten, så biler vil kunne blive ladet trådløst op, mens de kører hen over pladerne. I første omgang er der tale om et forsøg.Fold sammenLæs mereFoto: Paul Sancya/AP/Ritzau Scanpix. Den trådløse opladning vil dog samtidig være betydeligt dyrere at installere end en almindelig oplader, fordi den skal indlejres i beton, gør flere medier opmærksom på. Samtidig skal selve elbilen også have ekstra udstyr, hvilket både gør den dyrere og tungere. Vægten har indflydelse på,hvor langt batteriet rækkerog dermed på, hvor langt man kan køre. Spekulationerne om den trådløse opladning af Tesla-biler tog fart, da Tesla i sommer købte det tyske selskab Wiferion, der arbejder med netop trådløs opladning. Wiferion blev dog solgt igen i oktober, men en række af selskabets ingeniører er forblevet hos Tesla. Tesla erdanskernes klart foretrukne elbilmærke, ogModel Y er danskernes foretrukne bilsom nykøb. I januar-november 2023 er der solgt 15.018 af den herhjemme, svarende til 9,8 procent af det samlede salg af nyregistrerede personbiler. Det er næsten tre gange så mange som af Peugeot 208, der med 5.744 biler er den næstbedstsælgende. I alt har Tesla i januar-november i Danmark solgt 18.264 biler – 3.700 flere end Volkswagens (VW) samlede salg i Danmark af alle typer af biler, viser tal fra De Danske Bilimportører. Også Volvo arbejder angiveligt med trådløs opladning af elbiler. Ifølge Illustreret Videnskab indledteden kinesiskejede, svenske bilproducenti 2022 et større forsøg i Göteborg, hvor et taxiselskab på udvalgte parkeringspladser kunne lade bilen trådløst op.",
        "metadata": {
            "source": "https://www.berlingske.dk/virksomheder/tesla-arbejder-paa-traadloes-opladning-af-bilen",
            "image_url": "https://berlingske.bmcdn.dk/media/cache/resolve/image_x_large/image/174/1749473/24603426-sdan-foregr-en-velkendt-opladning-af-en-tesla-mo.jpg",
            "publication_time": "Fredag d. 29. december 2023, kl. 10.16",
            "author": "Thomas Breinstrup",
            "related_links": [],
            "attachments": []
        }
    }
}