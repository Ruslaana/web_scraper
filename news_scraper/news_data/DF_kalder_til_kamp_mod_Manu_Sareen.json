{
    "version": "1.0",
    "document": {
        "id": 14638,
        "title": "DF kalder til kamp mod Manu Sareen",
        "content": "Manu Sareen (R) fremkaldte et af dagens største klapsalver ved Dansk Folkepartis årsmøde i Herning, men det var ikke et udtryk for hverken opbakning eller hyldest til ligestillings- og kirkeministeren. Bifaldet blev udløst af kirkeordfører Christian Langballe (DF), der rettede et hårdt angreb mod ministeren og hans udtalelse om, at 200 kirker er i risiko for at blive lukket. »Manu Sareen ser det som sin fremmeste opgave at skade folkekirken. Han er uden tvivl den mest inkompetente og uvidende kirkeminister, vi nogensinde har haft,« sagde Langballe til forsamlingens udelte begejstring.   Han slog desuden fast, at DF vil forhindre nedlæggelsen af kirker, hvor menighedsrådet siger nej til lukning. »Dansk Folkeparti vil forsvare sognenes selvbestemmelsesret, den danske folkekirke og dermed det danske folk. Folkekirken er Danmarks rygrad,« erklærede kirkeordføreren. BNB",
        "metadata": {
            "source": "https://www.berlingske.dk/politik/df-kalder-til-kamp-mod-manu-sareen",
            "image_url": "https://berlingske.bmcdn.dk/media/cache/resolve/image_x_large/image/25/253931/6803350-dansk-folkepartis-christian-langballe-df.jpg",
            "publication_time": "Lørdag d. 14. september 2013, kl. 14.53",
            "author": null,
            "related_links": [],
            "attachments": []
        }
    }
}