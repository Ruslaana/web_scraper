{
    "version": "1.0",
    "document": {
        "id": 11039,
        "title": "Skarp kritik af ny lov: Jægerne jubler – det gør vi bestemt ikke",
        "content": "1. januar 2024 var en trist dag for dyrene i de danske skove – det blev dagen, hvor jægerne fikudvidede muligheder for at dræbe store dyr med bue og pil, idet det nu er lovligt at bruge bue, når man jager sika, -då- og kronvildt. Jægerne jubler og synes, det er fascinerende at gå på jagt og nedlægge dyr. Jægere retfærdiggør ikke jagten med, at det skulle være livsnødvendigt, men det at nedlægge et dyr giver jægeren en særlig tilfredsstillelse og ved buejagt en større udfordring. Jægerne erkender selv, at der er en større sværhedsgrad ved buejagt, og loven kræver da også, at jægeren skal helt tæt på dyret ved buejagt. Dyrenes Venner er yderst utilfreds med den nye lov, da flere kritiske forhold gør sig gældende. Overordnet er det ikke etisk forsvarligt eller acceptabelt at nedlægge dyr for sjov eller som en underholdende fritidsinteresse. Det må ligeledes påpeges, at aflivning af dyr med bue og pil ikke er hurtigt og smertefrit, som dyrevelfærdsloven kræver det. At ramme et dyr indebærer alt for store risici for dyret, og tiden fra pilen rammer, til dyret mister bevidstheden, er alt for lang. Dyrenes Venner finder loven stærkt kritisabel, da dyr er levende, sansende væsener, som det er skrevet i dyrevelfærdsloven. Det kan undre, at loven er blevet indført, idet der fremgår bekymrende oplysninger imiljøministerens evalueringsrapport, som blev udarbejdet efter forsøgsperioden 2018-2022. Evalueringen viser nemlig, at der er større udfordringer ved buejagt sammenlignet med riffeljagt: Med lovens indførelse giver det anledning til spørgsmålet om, hvorvidt miljøministeren overhovedet har forholdt sig til evalueringsrapporten, eller om han blot har lyttet til og efterkommet Vildtforvaltningsrådet, som – naturligvis – haranbefalet indførelsen af lov om buejagt. Loven er et stort tilbageskridt for dyrene. Dyrenes Venner er meget bekymret for, at der i fremtiden vil være flere buejagter, idet interessen er stigende. Loven tilgodeser jægerne, men svigter dyrene. Hvor er anstændigheden og respekten for dyrene, og hvem holder egentlig øje med, at jægerne i skoven overholder dyrevelfærdsloven? Asta Kjærulff er formand for Dyrenes Venner ",
        "metadata": {
            "source": "https://www.berlingske.dk/synspunkter/skarp-kritik-af-ny-lov-jaegerne-jubler-det-goer-vi-bestemt-ikke",
            "image_url": "https://berlingske.bmcdn.dk/media/cache/resolve/image_x_large/image/175/1757556/24622628-20-rige-kirstine-er-buejger-p-2-sson.jpg",
            "publication_time": "Lørdag d. 27. januar 2024, kl. 15.37",
            "author": null,
            "related_links": [],
            "attachments": []
        }
    }
}