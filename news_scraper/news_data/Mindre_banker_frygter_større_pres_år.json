{
    "version": "1.0",
    "document": {
        "id": 12892,
        "title": "Mindre banker frygter større pres år",
        "content": "Disse udfordringer er, hvad de to børsnoterede banker Jutlander Bank og Møns Bank, der begge kom med regnskab mandag, ser foran sig i regnskabsåret 2016. Det skriverJyllands-Posten Erhverv.  De to banker kunne mandag vise forbedrede bundlinjer i regnskaberne for 2015, hvor især Jutlander Bank imponerede med en markant fremgang på bundlinjen fra et resultat før skat på 26,7 mio. i 2014 til 239,2 mio. i 2015. Den primære indtjening kan dog i 2016 komme under pres, advarer begge banker.  - Den begrænsede efterspørgsel efter nye lån til investeringer og det fortsat meget lave renteniveau vil påvirke den finansielle sektors indtjening, lyder det fra Jutlander Banks administrerende direktør, Flemming Pedersen, i regnskabet for 2015 Direktør for Møns Bank, Flemming Pedersen, peger derudover i regnskabet på en anden væsentlig udfordring for flere af landets mindre banker, nemlig hvor de ekstra indlånskroner skal placeres i en tid med en negativ rente i Nationalbanken.  - Udviklingen på de finansielle markeder forventes ikke umiddelbart at forbedre mulighederne for at skabe en væsentlig bedre indtjening på bankens overskudslikviditet, skriver Flemming Pedersen.",
        "metadata": {
            "source": "https://www.berlingske.dk/virksomheder/mindre-banker-frygter-stoerre-pres-aar",
            "image_url": "https://berlingske.bmcdn.dk/media/cache/resolve/image_x_large/image/19/190601/12420634-bankdirektrer-kmper-for-at-blive-frifundet-kursmanipulation.jpg",
            "publication_time": "Tirsdag d. 23. februar 2016, kl. 09.30",
            "author": null,
            "related_links": [],
            "attachments": []
        }
    }
}