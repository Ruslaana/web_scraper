{
    "version": "1.0",
    "document": {
        "id": 19172,
        "title": "Alkmaar og Simon Poulsen forværrer Ajax-krisen",
        "content": "PSV stikker af i toppen af den hollandske Æresdivision takket være en række skuffende Ajax-resultater. Danskerklubben tabte sent torsdag aften med 0-1 hjemme mod AZ Alkmaar. Ajax har ikke vundet i fire kampe i træk, og Frank de Boers mandskab har ikke scoret i de seneste tre opgør. Sent torsdag aften var den gal igen mod AZ Alkmaar. Gæsternes mål blev scoret af den tidligere AGF'er Aron Johansson, og så endda på et fornemt oplæg fra den danske venstreback Simon Poulsen. Gennem kampen havde Ajax, der havde Nicolai Boilesen og Lasse Schöne i startopstillingen, havde flere gode muligheder for at slå hul på målbylden, men det ville ikke lykkes. Et rødt kort til Niklas Moisander hjalp på ingen måde Ajax, der nu halser 12 point efter PSV med 13 spillerunder tilbage. PSV har ikke vundet det hollandske mesterskab siden 2008. Niki Zimling blev skiftet ind i midten af anden halvleg.",
        "metadata": {
            "source": "https://www.berlingske.dk/sport/alkmaar-og-simon-poulsen-forvaerrer-ajax-krisen",
            "image_url": "https://berlingske.bmcdn.dk/media/cache/resolve/image_x_large/image/72/728665/8266141-netherlands-soccer-eredivisies.jpeg",
            "publication_time": "Torsdag d. 05. februar 2015, kl. 22.55",
            "author": null,
            "related_links": [],
            "attachments": []
        }
    }
}