{
    "version": "1.0",
    "document": {
        "id": 12670,
        "title": "Den store guide til dagpengeballaden",
        "content": "En dag i begyndelsen af maj 2010 landedeen rapportfra EU-Kommissionen på finansminister Claus Hjort Frederiksens (V) bord. Den fastslog, at Danmark havde udsigt til så stort et underskud på de offentlige finanser, at man ikke levede op til EU's konvergenskrav. Ifølge kravene må underskuddet på de offentlige finanser ikke være større end tre procent af BNP i et givet år. Finansministeriet vurderede kort efter selv, at underskuddet ville ende påca. 90 mia. kroneri 2010. Det svarede til mere end fem procent af BNP. Hjort Frederiksen manglede derfor ca. 24 mia. kr. i perioden 2011-2013 for at Danmark kunne overholde EU's krav. Daværende statsminister Lars Løkke Rasmussen (V) og udenrigsminister Lene Espersen (K) fremlagde derfor et forslag til en såkaldt»genopretningspakke«. Den indeholdt bl.a. en midlertidig fastfrysning af overførselsindkomsterne. Det ville betyde, at folk på f.eks. folkepension, dagpenge, kontanthjælp og SU reelt ville få udbetalt mindre end hidtil planlagt. Derudover skulle kommunerne spare fire mia. kr., de planlagte topskattelettelser blev udskudt, og alle ministre gik symbolsk ned i løn. Artiklen fortsætter under billedet... Daværende statsminister Lars Løkke Rasmussen (V) og udenrigsminister Lene Espersen (K) fremlægger regeringens forslag til en »genopretningspakke« tirsdag den 19. maj 2010.Fold sammenLæs mereFoto: Mikkel Møller Jørgensen. Under forhandlingerne om pakken smed Dansk Folkeparti dog pludselig en bombe. Partiet ville undgå fastfrysningen af overførselsindkomster og de kommunale besparelser. I stedet foreslog partiet en halvering af dagpengeperioden fra fire til to år og en fordobling af genoptjeningskravet fra 26 til 52 måneder. Det forslag omfavnede VK-regeringen, og det blev en central del af denendelige aftaleom genopretning af dansk økonomi. Claus Hjort Frederiksen harbekræftet forløbeti en single fraZetland. Dagpengereformen blev vedtaget i Folketinget den 16. juni 2010. Venstre, Konservative, Dansk Folkeparti, Liberal Alliance og Radikale Venstre stemte for. Socialdemokraterne, SF og Enhedslisten stemte imod. Helle Thorning-Schmidt (S) sagde under forløbet, at man med aftalen»dolker helt almindelige lønmodtagere i ryggen«. FAKTAFakta: Hvad er dagpengeDagpenge er en ydelse, som kan udbetales til arbejdsløse, der er medlem af en a-kasse. For at få dagpenge skal man opfylde følgende krav:- Man skal være registreret som arbejdssøgende i et jobcenter. Det skal ske den første dag, man er ledig.- En fuldtidsforsikret lønmodtager skal mindst have indberettet 1924 arbejdstimer til sin a-kasse for at få dagpenge. En deltidsforsikret lønmodtager skal have indberettet mindst 1258 arbejdstimer. Arbejdet skal være udført inden for de seneste tre år.- Man skal have et godkendt CV på jobnet.dk og løbende ajourføre det.- Man skal have bopæl og opholde sig i Danmark.- Man skal kunne overtage arbejde med en dags varsel.- Man skal aktivt søge arbejde, man kan varetage.- Man skal deltage i møder og samtaler, som a-kassen eller jobcenteret indkalder til.Dagpengeperioden er på to år inden for en ramme af tre år. Det betyder, at man inden for maksimum tre år kan få dagpenge, der svarer til en fuld toårig periode med dagpenge.Udløber dagpengeperioden er der et såkaldt genoptjeningskrav. Det indebærer, at fuldtidsforsikrede skal arbejde i 52 uger for at kunne få dagpenge igen. Deltidsforsikrede skal arbejde 34 uger for at genoptjene retten til dagpenge. For begges vedkommende skal arbejdsugerne finde sted inden for en periode på tre år.Den individuelle dagpengesats beregnes på baggrund af den løn, man har modtaget forud for ens ledighed. Den daglige dagpengesats skal udgøre 90 procent af ens daglige løn, før man blev ledig.  Den maksimale dagpengesats i 2015 er 827 kroner per dag for fuldtidsforsikrede. For deltidsforsikrede er den maksimale dagpengesats 551 kroner per dag. Den individuelle dagpengesats må aldrig overstige de førnævnte grænsebeløb.Kilde: BeskæftigelsesministerietFOLD UD Dagpenge er en ydelse, som kan udbetales til arbejdsløse, der er medlem af en a-kasse. For at få dagpenge skal man opfylde følgende krav: - Man skal være registreret som arbejdssøgende i et jobcenter. Det skal ske den første dag, man er ledig. - En fuldtidsforsikret lønmodtager skal mindst have indberettet 1924 arbejdstimer til sin a-kasse for at få dagpenge. En deltidsforsikret lønmodtager skal have indberettet mindst 1258 arbejdstimer. Arbejdet skal være udført inden for de seneste tre år. - Man skal have et godkendt CV på jobnet.dk og løbende ajourføre det. - Man skal have bopæl og opholde sig i Danmark. - Man skal kunne overtage arbejde med en dags varsel. - Man skal aktivt søge arbejde, man kan varetage. - Man skal deltage i møder og samtaler, som a-kassen eller jobcenteret indkalder til. Dagpengeperioden er på to år inden for en ramme af tre år. Det betyder, at man inden for maksimum tre år kan få dagpenge, der svarer til en fuld toårig periode med dagpenge. Udløber dagpengeperioden er der et såkaldt genoptjeningskrav. Det indebærer, at fuldtidsforsikrede skal arbejde i 52 uger for at kunne få dagpenge igen. Deltidsforsikrede skal arbejde 34 uger for at genoptjene retten til dagpenge. For begges vedkommende skal arbejdsugerne finde sted inden for en periode på tre år. Den individuelle dagpengesats beregnes på baggrund af den løn, man har modtaget forud for ens ledighed. Den daglige dagpengesats skal udgøre 90 procent af ens daglige løn, før man blev ledig.  Den maksimale dagpengesats i 2015 er 827 kroner per dag for fuldtidsforsikrede. For deltidsforsikrede er den maksimale dagpengesats 551 kroner per dag. Den individuelle dagpengesats må aldrig overstige de førnævnte grænsebeløb. Kilde: Beskæftigelsesministeriet  Beskæftigelsesministeriets forventninger var tilbage i 2010, at flere ledige ville finde beskæftigelse som følge af reformen. Antallet af ledige, der ville falde ud af dagpengesystemet, forventedes kun at »stige fra de nuværende 1.000-2.000 til 2.000-4.000«,skønnede ministeriet. Beskæftigelsesminister Inger Støjberg (V) understregede samtidig, at skønnet var »med betydelig usikkerhed«. Skønnet er sidenhen blevet opjusteret flere gange. Blandt andet fulgte A-kassernes Samvirke udviklingen tæt. De vurderede i juni 2011, at20.000 ledigeville have mistet deres dagpenge, hvis regeringens dagpengereform var blevet implementeret med det samme. Og ifølge Arbejderbevægelsens Erhvervsråd kunne tallet bliveendnu større. Venstres arbejdsmarkedsordfører Ulla Tørnæs afviste det dengang som»gætværk«. Da Socialdemokraterne, Radikale Venstre og SF overtog regeringskontorerne efter folketingsvalget i 2011, forlængede de i deresførste finanslov(s. 35) midlertidigt dagpengeretten for de udfaldstruede med et halvt år. Det betød, at de første ledige ikke ville falde ud af systemet før januar 2013.  Prognoserne blev dog ikke bedre. I september 2012 skønnede Beskæftigelsesministeriet, at 7-12.000 ville opbruge dagpengeretten i løbet af første halvår 2013. I januar 2013opjusterede de skønnettil 17-23.000. Da hele året var gået, havde 33.496 ledige opbrugt deres dagpengeret ifølgeJobindsats.dk. Betydeligt flere end de 2.000-4.000, som Beskæftigelsesministeriet oprindeligt havde skønnet. Fra januar 2013 til november 2014 har i alt 49.380 ledige opbrugt deres dagpengeret. A-kassernes Samvirke vurderer, atca. 1.200 personerfremover vil opbruge dagpengeretten pr. måned. Det svarer til ca. 14.000 pr. år. Herunder er en oversigt over, hvad der er sket med dem, der er faldet ud af dagpengesystemet frem til november 2014. Artiklen fortsætter under grafikken...  Regeringen har flere gange forsøgt at afbøde og udskyde virkningen af dagpengereformen. Her er de forskellige tiltag siden 2011. Beskæftigelsesminister Mette Frederiksen (S) er flankeret af DA-direktør Hans Bach Mortensen, FTF-formand Bente Sorgenfrey og LO-formand Harald Børsting, da hun møder pressen efter aftalen om den første akutpakke den 31. august 2012.Fold sammenLæs mereFoto: Torkil Adsersen. Derudover blev regeringen og Enhedslisten under finanslovsforhandlingerne også enige om at introducere en midlertidiguddannelsesordning(s. 9) for udfaldstruede. Den gav ledige, som opbrugte deres dagpenge i første halvår 2013, ret til at påbegynde en uddannelse med en indtægt på op mod 80 procent af dagpengesatsen.  Anbefalingerne skulle oprindeligt ligge klar ved årsskiftet 2015-2016, men detfremrykkedestatsminister Helle Thorning-Schmidt (S) til september 2015 - måneden hvor der senest skal være afholdt folketingsvalg. Det gjorde hun i forbindelse med Socialdemokraternes kongres sidste år. Både SF og Enhedslisten har adskillige gange kritiseret dagpengekommissionen for at være en »syltekrukke«. I annoncekampagner under valgkampen lød et slogan fra SF eksempelvis: »Dagpengekommissionen er politikersprog for ikke at gøre noget«. Enhedslisten har flere gange opfordret direkte til atnedlægge kommissionen. Fra Finanslovsaftalen for 2015. Kilde: Finansministeriet.Fold sammenLæs mere Før han blev statsminister - under en af tv-duellerne mellem de to statsministerkandidater - lavede Lars Løkke Rasmussen (V) en aftale med Helle Thorning-Schmidt (S) om ikke at skære i dagpengene. »Vi kommer ikke til at skære i dagpengene. Og vi kan lave en aftale om det på stedet,« udtalte Løkke. Det fremgår af den nye V-regerings regeringsgrundlag, at man vil afvente dagpengekommissionens arbejde og derefter indlede forhandlinger om ændringer i dagpengesystemet. Et nyt dagpengesystem må dog ikke koste flere penge. FAKTAFakta: Det står der om dagpenge i Løkkes regeringsgrundlagEt robust dagpengesystemRegeringen ønsker, at dagpengekommissionen færdiggør sit arbejde.Dagpengekommissionen er blandt andet blevet bedt om at undersøge mulighederne for at øge dagpengesystemets robusthed i forhold til de udfordringer, der følger af et stadigt mere internationalt arbejdsmarked.Regeringen vil bede Dagpengekommissionen om at afrapportere inden Folketingets åbning i oktober.Herefter vil regeringen indlede forhandlinger med Folketingets partier med henblik på at opnå enighed om et robust dagpengesystem, der understøtter et fleksibelt arbejdsmarked med høj beskæftigelse og lav strukturel ledighed.Regeringen ønsker et dagpengesystem, der giver økonomisk tryghed for medlemmer ramt af ufrivillig ledighed.Regeringen prioriterer samtidig, at det nye dagpengesystem understøtter, at alle ledige står til rådighed for de job, der er. At mobiliteten på arbejdsmarkedet øges. At det bliver mere attraktivt at tage et kortvarigt job. Og at adgang til dagpenge forudsætter længerevarendearbejde her i landet.Som opfølgning på aftalen om refusionssystemet vil regeringen gennemføre den planlagte tilpasning af det kommunale tilskuds- og udligningssystem pr. 1. januar 2018.FOLD UD Et robust dagpengesystemRegeringen ønsker, at dagpengekommissionen færdiggør sit arbejde.Dagpengekommissionen er blandt andet blevet bedt om at undersøge mulighederne for at øge dagpengesystemets robusthed i forhold til de udfordringer, der følger af et stadigt mere internationalt arbejdsmarked.Regeringen vil bede Dagpengekommissionen om at afrapportere inden Folketingets åbning i oktober.Herefter vil regeringen indlede forhandlinger med Folketingets partier med henblik på at opnå enighed om et robust dagpengesystem, der understøtter et fleksibelt arbejdsmarked med høj beskæftigelse og lav strukturel ledighed.Regeringen ønsker et dagpengesystem, der giver økonomisk tryghed for medlemmer ramt af ufrivillig ledighed.Regeringen prioriterer samtidig, at det nye dagpengesystem understøtter, at alle ledige står til rådighed for de job, der er. At mobiliteten på arbejdsmarkedet øges. At det bliver mere attraktivt at tage et kortvarigt job. Og at adgang til dagpenge forudsætter længerevarendearbejde her i landet.Som opfølgning på aftalen om refusionssystemet vil regeringen gennemføre den planlagte tilpasning af det kommunale tilskuds- og udligningssystem pr. 1. januar 2018. De Radikales leder Morten Østergaard har bejlet til Venstre og Socialdemokraterne om gå sammen om en dagpengeaftale - med henvisning til, at de tre partier er enige om, at et nyt dagpengesystem skal holdes inden for de eksisterende økonomiske rammer. Venstre fastslår imidlertid, at manstiler efter så bred en aftale som muligt. På de Radikaleslandsmødet i septemberudtalte formand Morten Østergaard (R): »Det har været en rød tråd igennem de reformer, vi har gennemført de seneste tre år. Og ja, det gælder også dagpengereformen. (..) Jeg er også glad for, at vi har rettet op på den urimelige indfasning, der lå i VKOs dagpengereform. (..) Men jeg står også fast på, at jeg mener, at fire år på dagpenge er for længe.«  Statsminister Helle Thorning-Schmidt lagde dog ikke skjul på, at hun ønsker ændringer af reformen, da huntalte på Socialdemokraternes kongresi september: »Vores modstand mod dagpengereformen er dybtfølt. Vores vilje til at tage ansvar er stålsat. Vi er socialdemokrater. Vi vil have et nyt dagpengesystem. Og det får vi.« Dagen inden 1. maj gik hun skridtet videre og skrev iet nyhedsbrev til sine partifæller, at reglerne for genoptjening ikke fungerer godt nok, og at de skal nytænkes. Hun forklarede dog ikke, hvordan det konkret skal ske. Her henviser hun fortsat til dagpengekommissionen.  Partiets formand Lars Løkke Rasmussen udtrykte det på denne måde underFolketingets åbningsdebat: »For os er den her reform ikke mejslet i granit. Vi har ikke den tilgang til politik, at fordi vi selv har lavet en løsning, så er den per definition perfekt og kan ikke justeres. Jeg kan godt få øje på udfordringer i det danske dagpengesystem. F.eks. at dækningsgraden for folk med en pæn indkomst ved kort tids arbejdsløshed ikke er voldsom,« siger han. Det Nationale Forskningscenter for Velfærd, SFI, udgav i september 2014en rapportom konsekvenserne af dagpengeperiodens halvering. Undersøgelsen viser, at beskæftigelseseffekten har været meget begrænset. Kun én procent af de 50.600 undersøgte personer i dagpengeforløb er kommet i arbejde tidligere, end de ville have gjort med en længere dagpengeperiode, konkluderer rapporten. Det svarer til mellem 460 og 685 personer. »Man har nok overvurderet beskæftigelseseffekten forbundet med dagpengeperiodens udløb. Der er selvfølgelig en besparelse forbundet med at halvere dagpengeperioden, men det ser ikke ud til, at det i væsentlig grad hjælper folk hurtigere i beskæftigelse,«forklarede Anders Bruun Jonassen, forsker og ph.d. i økonomi ved SFI, ved udgivelsen. Dén konklusion fik dog hurtigtkritikfra blandt andre underdirektør i Dansk Arbejdsgiverforening, Erik E. Simonsen: »Vi har ikke set den fulde effekt af dagpengereformen endnu, da Folketinget af flere omgange har indført midlertidige ordninger, der har udskudt dagpengereformens indfasning.« Han henviser i stedet til denseneste analysefra Det Økonomiske Råd. Her er konklusionen, »at reformen, når den er fuldt indfaset, vil reducere den strukturelle ledighed med omkring ½ pct.point.« Det svarer til ca. 15.000 personer. Artiklen fortsætter under grafikken...  Hovedkravet fra Enhedslisten, SF og Dansk Folkeparti om at halvere genoptjeningskravet vil ifølge en beregning fra Beskæftigelsesministeriet have en meget lille effekt. I 2013 mistede 33.496 dagpengeretten. Kun6.000 af dem, mindre end hver femte, ville have kvalificeret sig til nye dagpenge med en genoptjeningsperiode på et halvt år. For 82 procent ville forslaget ikke sikre forsørgelse, hvis det blev til virkelighed. Grunden er, at det store flertal kun havde en meget kort forudgående beskæftigelse, da de mistede dagpengene. Dertil kommer, at en halvering af genoptjeningskravetifølge Finansministerietvil koste 1.700-2.500 arbejdspladser. Det vil samtidig svække de offentlige finanser med 600-800 mio. kroner. Denne artikel blev oprindeligt publiceret 28. oktober 2014. Den er opdateret 16. april og 30. april 2015 med Thornings melding om, at genoptjeningsreglerne bør nytænkes. Den er opdateret igen 12. august 2015 (af Elisabeth Arnsdorf Haslund) med et afsnit om Løkke-regeringen og dagpengene samt et afsnit om lækkene fra dagpengekommissionen.",
        "metadata": {
            "source": "https://www.berlingske.dk/analyse-og-perspektiv/den-store-guide-til-dagpengeballaden",
            "image_url": "https://berlingske.bmcdn.dk/media/cache/resolve/image_x_large/image/17/176996/8593890-johanne.jpg",
            "publication_time": "Torsdag d. 30. april 2015, kl. 23.09",
            "author": "Nikolaj Arve",
            "related_links": [],
            "attachments": []
        }
    }
}