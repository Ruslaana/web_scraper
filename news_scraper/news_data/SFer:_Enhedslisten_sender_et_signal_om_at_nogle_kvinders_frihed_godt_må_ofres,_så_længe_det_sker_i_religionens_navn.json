{
    "version": "1.0",
    "document": {
        "id": 21976,
        "title": "SFer: Enhedslisten sender et signal om at nogle kvinders frihed godt må ofres, så længe det sker i religionens navn",
        "content": "Forledensagde Enhedslisten nejtil et beslutningsforslag, der burde være helt oplagt for alle, der påstår de kæmper for ligestilling: Et forbud mod burka og niqab på landets uddannelsesinstitutioner. Det burde være enno-brainerfor ethvert parti, der påstår at kæmpe for kvinders rettigheder. Men Enhedslisten valgte noget andet. Igen. De kalder det mangfoldighed. Jeg kalder det virkelighedsflugt. Burka og niqab er ikke bare stof og syninger. Det er uniformer for kvindeusynlighed. Når man ikke kan vise sit ansigt, kan man ikke deltage som ligeværdig. Det burde ikke være en kontroversiel kendsgerning – heller ikke for et parti som Enhedslisten. SF og Enhedslisten står ofte skulder ved skulder i kampen for ligestilling. Vi har sammen presset på for bedre barsel. For ligeløn og mod kønsbaseret vold. Vi deler ønsket om et samfund, hvor kvinder ikke skal finde sig i mindre frihed eller færre muligheder. Derfor er jeg målløs over, at Enhedslisten nu svigter den kamp for muslimske kvinder. For vi taler ikke om frie valg. Vi taler om social kontrol, religiøse normer og æreskultur. Om unge kvinder, der bliver presset. Truet. Eller opdraget til at tro, at frihed er syndigt, og ansigter er skamfulde. Og jo – nogle kvinder siger, at de selv har valgt burkaen. Men den mest raffinerede form for undertrykkelse er netop den, hvor lænkerne kysser tilbage. Hvor normerne er blevet en del af selvopfattelsen. Det handler ikke om muslimer. Det handler om kvindeundertrykkende normer – uanset om de kommer fra islam, kristendom eller noget tredje. Tilbage i novemberforslog SFat stramme myndighedernes greb om religiøse forkyndere som imamer og anerkendte trossamfund i Danmark. Jeg tror ikke, at nogen på venstrefløjen ønsker social kontrol. Tværtimod. Men vi er nødt til at turde sige det højt, når frihed og ligestilling undertrykkes i religionens navn. Ikke for at udskamme, men for at beskytte.Fold sammenLæs mereFoto: Mads Claus Rasmussen/Ritzau Scanpix. Det vil gøre det lettere at fratage statslig anerkendelse fra forkyndere og trossamfund, der medvirker til religiøs tvang, såsom at fastholde kvinder i ægteskaber gennem religiøse kontrakter. Jeg synes ikke, man skal lave forbud for forbuddenes skyld. De skal laves, fordi vi skal nægte at vende ryggen til unge kvinder, som i dag står alene mod normer, der kvæler deres muligheder. Men når Enhedslisten får chancen for at støtte bare ét ukontroversielt skridt i den rigtige retning, vælger de tavsheden. Det er en direkte hån mod de fremskridt, vi har taget på ligestillingsområdet. Og de værdier, som venstrefløjen normalt snakker højt og helligt om. Et klasselokale skal være et frirum. Ikke for religiøse dogmer, men for nysgerrighed og kritisk tænkning. Når Enhedslisten stemmer nej, sender de et signal: At nogle kvinders frihed godt må ofres, så længe det sker i religionens navn. Det nægter jeg at acceptere. Jeg begriber det ikke. Hvordan kan så mange på venstrefløjen – som ellers kæmper bravt for ligestilling – pludselig blive tøvende, når kvindeundertrykkelsen ikke kommer fra gamle patriarker i jakkesæt, men fra religiøse normer i minoritetsmiljøer? Hvorfor bliver kritik af social kontrol i muslimske miljøer straks mødt med et jamen hvad med andre religiøse grupper? Som om vi kun må tage ét opgør ad gangen – eller slet ingen, hvis ikke alle nævnes i samme åndedrag? Det er ideologiske skyklapper forklædt som hensyn. Sympatiske måske, men dybt misforståede. For i forsøget på ikke at stigmatisere, kommer man til at svigte netop dem, man burde beskytte. Jeg tror ikke, at nogen på venstrefløjen ønsker social kontrol. Tværtimod. Men vi er nødt til at turde sige det højt, når frihed og ligestilling undertrykkes i religionens navn. Ikke for at udskamme, men for at beskytte. Det er ideologiske skyklapper forklædt som hensyn. Sympatiske måske, men dybt misforståede, skriver Frederik Plank. Fra venstre: Trine Pertou Mach (EL), Politisk ordfører for Enhedslisten Pelle Dragsted, og Rosa Lund (EL).Fold sammenLæs mereFoto: Thomas Traasdahl/Ritzau Scanpix. For at række hånden ud til de kvinder, der kæmper med at slippe fri – ikke mindst dem, der aldrig bliver hørt. Det ville være fantastisk, hvis SF ikke stod alene som det eneste venstrefløjsparti uden skyklapper på i denne debat. For frihed og ligestilling burde være en kamp, der kunne samle SF og Enhedslisten – også på udlændingespørgsmål. Kampen for kvinders frihed kræver ikke, at vi vælger mellem religionskritik og antiracisme. Den kræver mod. Jeg håber, Enhedslisten finder det mod – så vi sammen kan føre en venstrefløj, der tør tage opgøret med alle former for kvindeundertrykkelse. Ikke bare nogle af dem. Frederik Plank er medlem af Socialistisk Folkeparti ",
        "metadata": {
            "source": "https://www.berlingske.dk/synspunkter/sfer-enhedslisten-sender-et-signal-om-at-nogle-kvinders-frihed-godt",
            "image_url": "https://berlingske.bmcdn.dk/media/cache/resolve/image_x_large_vertical/image/192/1920533/24949311-politisk-ordfrer-for-enhedslisten-pelle-dragsted.jpg",
            "publication_time": "Onsdag d. 14. maj 2025, kl. 12.47",
            "author": null,
            "related_links": [],
            "attachments": []
        }
    }
}