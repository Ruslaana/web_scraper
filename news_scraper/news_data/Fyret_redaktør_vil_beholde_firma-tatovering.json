{
    "version": "1.0",
    "document": {
        "id": 13071,
        "title": "Fyret redaktør vil beholde firma-tatovering",
        "content": "Selvom Jill Abramson blev fyret som redaktør på New York Times i sidste uge fylder den berømte avis stadig meget i hendes sind og ikke mindst på sin krop. Hun har nemlig fået et T tatoveret på sin ryg, og det kunne aldrig falde hende ind, at få det fjernet. Jill Abramson var den første kvindelige redaktør på den store amerikanske avis. Hun blev hentet ind tilbage i 2011, men for få dage siden blev hun fyret.  Det til trods kom hun med et ret klar kommentar til en række nyuddannede kandidater fra Wake Forest University, North Carolina. »De har været den største ære i mit liv at lede newsroom. Hvis jeg blev spurgt vil du have fjernet T som Times bag på din ryg, vil jeg svare aldrig i livet,« lød det fra Jill Abramson, og tilføjer. »Hvad skal jeg nu? Jeg ved det ikke. Så jeg er i den præcis samme situation som mange af jer. Og lige som jer er jeg lidt bange, men også meget spændt,« sagde Jill Abramson. Afskedigelsen af Jill Abramson skete ifølge amerikanske medier af ledelsesmæssige årsager.",
        "metadata": {
            "source": "https://www.berlingske.dk/virksomheder/fyret-redaktoer-vil-beholde-firma-tatovering",
            "image_url": "https://berlingske.bmcdn.dk/media/cache/resolve/image_x_large/image/19/190566/7383821-newyorktimes-editor.jpg",
            "publication_time": "Mandag d. 19. maj 2014, kl. 18.31",
            "author": "Frederik M. Juel",
            "related_links": [],
            "attachments": []
        }
    }
}