{
    "version": "1.0",
    "document": {
        "id": 11486,
        "title": "Fransk forsikringsselskab tjener flere penge end nogensinde før",
        "content": "Selskabet landede et nettoresultat på 6,21 mia. euro mod de ventede 6,03 mia. euro ifølge Bloomberg. »Axa leverede endnu et stærkt år med en stigning på 7 pct. i den underliggende indtjening per aktie og vores højeste nettoresultat nogensinde,« siger Thomas Burberl, der er administrerende direktør i Axa, i en pressemeddelelse. Til gengæld skuffede omsætningen i forhold til analytikernes forventninger. Den landede på 98,5 mia. euro mod de ventede 102 mia. euro. Det er især den amerikanske gren af forretningen, hvor Axa leverer sundhedsforsikringer, der er med til at trække selskabet op.  »Sundhedsforsikringer var vores hurtigst voksende forretning sidste år, hvor omsætningen og indtjeningen steg med henholdsvis 6 pct. og 11 pct.,« forklarer Thomas Buberl. Selskabet løfter sit udbytte med 9 pct. til 1,26 euro, hvilket er højere end de 1,24 euro, som analytikerne ifølge Bloomberg havde forventet.",
        "metadata": {
            "source": "https://www.berlingske.dk/virksomheder/fransk-forsikringsselskab-tjener-flere-penge-end-nogensinde-foer",
            "image_url": "https://berlingske.bmcdn.dk/media/cache/resolve/image_x_large/image/14/141799/20128644-files-france-insurance-axa-tobacco-health-politics-lifestyle.jpg",
            "publication_time": "Torsdag d. 22. februar 2018, kl. 08.43",
            "author": null,
            "related_links": [],
            "attachments": []
        }
    }
}