{
    "version": "1.0",
    "document": {
        "id": 4836,
        "title": "Anmelder sagde, at instruktør risikerede »verdens største shitstorm« – nu er kritikken af Avatar begyndt",
        "content": "James Cameron risikerer »verdens største shitstorm« med den nye Avatar-film. Det skrev Kristian Lindberg, journalist og filmanmelder på Berlingske,for et par uger siden,efter han havde set filmen ved en pressepremiere i Londons Odeon Luxe-biograf i teaterkvarteret Leicester Square, som instruktør James Cameron deltog i. Og selvom shitstormen ikke har nået orkanstyrke endnu, er vredens faner begyndte at blafre lidt i vinden for nu at blive i metaforen.  Skal du se »Avatar: The Way of Water«? IfølgeCNNer der nemlig begyndt at fremkomme protester over filmens måde at repræsentereoprindelige folkpå. Herunder filmskaberen Adam Piron og Crystal Echo-Hawk, som er bestyrelsesformand og administrerende direktør iIllumiNative, der er en organisation, som kæmper for at »øge synligheden af oprindelige folk«. Blandt kritikerne er også Yuè Begay, som er Navajo-kunstner og -aktivist. I et tweet opfordrer Begay til en boykot af filmen, og tweetet har siden modtaget flere end 48.000 likes.  Do NOT watch Avatar: The Way of WaterJoin Natives & other Indigenous groups around the world in boycotting this horrible & racist film. Our cultures were appropriated in a harmful manner to satisfy some  man's savior complex.No more Blueface!Lakota people are powerful!pic.twitter.com/NmHVU565u3 »Lad være med at se 'Avatar: The Way of Water'. Gå sammen med grupper af indfødte og oprindelige folk i hele verden om at boykotte denne forfærdelige og racistiske film. Vores kulturer er blevet approprieret på en skadelig måde for at tilfredsstille en eller anden hvid mands redningsmandskompleks. Ikke mereblueface!Lakota-folket er stærkt!« skriver Yuè Begay på Twitter. Altså lider filmen ifølge Begay af det for Hollywood så klassiske»white saviour«-kompleks, hvor den hvide hovedperson redder ikkehvide mennesker. Andre film, der kritiseres for at indeholde white saviour-narrativet, er »Amistad« (1997), »The Blind Side« (2009), »Blood Diamond« (2006) og vinderen af Oscaren for bedste film i 2018, »Green Book«, hvor Viggo Mortensen spiller den hvide redningsmand. Autom Ashjer Blackdeer, somifølge sin hjemmesidehar en ph.d. i socialrådgivning, og som ifølge CNN tilhører Southern Cheyenne Nation-stammen, har på grund af filmen skrevet en liste over science fiction-film, hvor medlemmer af oprindelige folk spiller hovedrollerne, som kritikere kan se i stedet.  Night Raiders (available on Hulu) by Cree-Métis filmmaker Danis Goulet and executive produced by Taika Waititi. Sci-fi film where \"a mother joins an underground band of vigilantes to try and rescue her daughter from a state-run institution\". Released March 2021. Blandt anbefalingerne er filmen »Prey«, som er enprequeltil Arnold Schwarzenegger-filmen »Predator«. Den ceremonielle maori-krigerdans, haka, bliver her opført af New Zealands kvindelandshold i rugby i 2019.Fold sammenLæs mereFoto: Rodger Bosch/AFP/Ritzau Scanpix. Det, som fik Kristian Lindberg til at forudse en shitstorm var, at det stolte havfolk i »Avatar: The Way of Water« »visuelt er tydeligt inspireret af Stillehavets indfødte kulturer, i særdeleshed New Zealands maorier«. »Dette oprindelige folks ansigtstatoveringer, frisurer, klædedragter og våben er åbenlyst brugt som forlæg, ligesom James Cameron også har bedt lingvister bruge maorisproget som inspiration til metkayinaernes sprog. I dag er mange bekendt med haka’en, maoriernes ceremonielle krigerdans, og elementer fra denne indgår også i 'Avatar: The Way of the Water', heriblandt den iøjnefaldende skik med at række tunge ad fjenden,« skrev han i sin artikel. Kristian Lindberg spurgte faktisk James Cameron selv, hvilke overvejelser han havde gjort sig ved at låne så tydeligt fra en indfødt kultur. »Vi var skam følsomme over det. Det er man nødt til at være, når det handler om kulturel appropriation. Men vi er respektfulde over for alle indfødte folk. Jeg vil gerne påpege, at inspirationen ikke er specifikt maori, som den er mere generelt polynesisk. Der er for eksempel også træk fra den indfødte kultur på Ny Kaledonien (fransk oversøisk territorium 1.400 km nordøst fra Australiens østligste punkt,red.),« svarede Cameron, som tydeligvis var forberedt på anklagerne om kulturel appropriation. Den Danske Ordbog definerer kulturel appropriation som »det at bruge træk der traditionelt forbindes med en minoritetskultur, for eksempel en udtryksform eller en måde at klæde sig på, og gøre dem til sine egne, løsrevet fra deres oprindelige kontekst«. Mere groft sagt kan man sige, at det for nogle kritikere handler om, at hvide mennesker gerne tjener penge på kulturer, som hvide mennesker har brugt århundreder på at kolonisere eller undertrykke. James Cameron sagde videre til Kristian Lindberg om sine tanker om lånet af polynesisk kultur: »Langt de fleste oprindelige folk i verden bruger kropstatoveringer, men i den nye film ville vi især hylde den polynesiske kultur. Hvordan folk reagerer på vores brug af de tatoveringer, tror jeg kommer til at afhænge af, hvilken kulturkreds de kommer fra.« Nu har Cameron så fået svar på, hvordan nogle kulturkredse reagerede. »Avatar: The Way of Water« har indtil videre solgt biografbilletter for 4,2 milliarder kroner. Ifølge instruktøren selv skal filmen tjene over to milliarder dollar, eller 14 milliarder kroner, i biografen, før regnskabet går i nul.",
        "metadata": {
            "source": "https://www.berlingske.dk/skaerm/anmelder-sagde-at-instruktoer-risikerede-verdens-stoerste-shitstorm-nu-er",
            "image_url": null,
            "publication_time": "Fredag d. 23. december 2022, kl. 15.19",
            "author": "Joachim Talbro Paulsen",
            "related_links": [],
            "attachments": []
        }
    }
}