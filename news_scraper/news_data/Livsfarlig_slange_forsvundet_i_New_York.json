{
    "version": "1.0",
    "document": {
        "id": 19388,
        "title": "Livsfarlig slange forsvundet i New York",
        "content": "En kobraslange er forsvundet fra en indhegning i Bronx Zoo i New York. Hele weekenden har dyrepassere i den zoologiske have ledt efter den 20-tommer lange - og meget farlige - egyptiske kobra. Dyrepasserne er overbeviste om, at den ikke er nået langt væk, og hvad vigtigere er: Den er formentlig ikke nået ud i et offentligt område. Slangens bur lå nemlig i et isoleret område af haven, som ikke var åbent for besøgende. - Slangen søger mod aflukkede rum, så den har formentlig fundet ly et sted, hvor den føler sig sikker, siger en dyrepasser til nyhedsbureauet AP. Et bid fra den hætteklædte kobra kan være dødeligt, hvis ikke det behandles korrekt og omgående, men det er kun sandsynligt, at den vil angribe mennesker, hvis den føler sig truet, forsikrer dyrepasseren. Og newyorkerne tager da også tager nyheden om den forsvundne kobra rimelig roligt. Til gengæld er Twitter-folket nærmest gået amok: Skjul dine børn! lyder advarslen - muligvis spædet op med en vis ironi - fra twitterbrugeren Cokeman. Følg med ikobrajagten på Twitter.",
        "metadata": {
            "source": "https://www.berlingske.dk/internationalt/livsfarlig-slange-forsvundet-i-new-york",
            "image_url": "https://berlingske.bmcdn.dk/media/cache/resolve/image_x_large/image/75/754543/3946094-cobraslange.jpg",
            "publication_time": "Mandag d. 28. marts 2011, kl. 13.38",
            "author": "Steen A. Jørgenssen",
            "related_links": [],
            "attachments": []
        }
    }
}