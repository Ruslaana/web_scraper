{
    "version": "1.0",
    "document": {
        "id": 11760,
        "title": "Schweizisk storbanks bundlinje skrumper som ventet i tredje kvartal",
        "content": "En lidt større skattebetaling end ventet betyder dog, at nettoresultatet var lidt under analytikernes forventninger. UBS leverede et resultat før skat på 877 mio. schweizerfranc, mens analytikerne ifølge estimater indsamlet af Bloomberg News havde sigtet efter et resultat på 862 mio. schweizerfranc.  Nettoresultatet blev 827 mio. schweizerfranc mod ventet 848 mio. schweizerfranc. Der er samtidig tale om et massivt fald fra et overskud på 2068 mio. schweizerfranc i tredje kvartal sidste år. Resultaterne blev hentet på baggrund af nettorenteindtægter på 1775 mio. schweizerfranc - et fald fra 1846 mio. schweizerfranc på den post et år tidligere. UBS påpeger da også i regnskabet, at banken fortsat ser en del modvind fra lave eller negative renter, der presser bankens toplinje. ",
        "metadata": {
            "source": "https://www.berlingske.dk/virksomheder/schweizisk-storbanks-bundlinje-skrumper-som-ventet-i-tredje-kvartal",
            "image_url": "https://berlingske.bmcdn.dk/media/cache/resolve/image_x_large/image/20/205336/15247259-file-switzerland-ubs-results.jpg",
            "publication_time": "Fredag d. 28. oktober 2016, kl. 07.16",
            "author": null,
            "related_links": [],
            "attachments": []
        }
    }
}