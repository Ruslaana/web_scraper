{
    "version": "1.0",
    "document": {
        "id": 4575,
        "title": "Pensionssystemet er uretfærdigt: Her er tre forslag til fleksibel pensionsopsparing",
        "content": "Vi bliver ældre og ældre, før vi får lov til at gå på pension. Det giver mening, når vi nu også lever længere, for vi skal fortsat kunne finansiere vores unikke og vigtige velfærdssamfund. Men vi risikerer at ende med et uretfærdigt pensionssystem, hvis vi ikke kigger på, om det nu er indrettet helt, som det skal. Pensionskommissionen kom i 2022frem til, at yngre generationer står til at få færre år på pension end de ældre generationer på grund af den stigende pensionsalder. En person født i 1960 kan i gennemsnit forvente at få 22 år på pension, mens en person født i år kun kan se frem til gennemsnitligt 17 år på pension. Det lyder uretfærdigt. Til gengæld vil de yngre generationer, som er på vej ind på arbejdsmarkedet nu, se ind i langt større pensionsopsparinger end deres forældre, netop fordi de har flere år til at spare op. I nogle tilfælde vil de kunne spare så meget op, at de vil have mere udbetalt som pensionister, end da de arbejdede. Dermed risikerer vi, at tilliden blandt de unge til vores pensionssystem falder, fordi det simpelthen ikke giver mening, at man skal spinke og spare i sit arbejdsliv, mens man lever med alt, man ønsker, og mere til som pensionist. »Jeg er ikke bekymret for, at folk ender med at spare for lidt op, hvis vi skaber et mere fleksibelt pensionssystem, for det kan vi undgå ved at indføre begrænsninger i modellen.«Fold sammenLæs mereFoto: Henning Bagger/Ritzau Scanpix. Derfor vil jeg foreslå, at vi ser på at indrette et pensionssystem med en eller anden form for fleksibilitet, når nu de yngre generationer kommer til at spare op i 50+ år. Mange unge familier har svært ved at komme ind på boligmarkedet, fordi deres månedlige rådighedsbeløb er for lavt til at få lov til at låne. Samtidig oplever de høje udgifter til mad, daginstitution og fritidsaktiviteter, som følger med, når man har børn. Og samtidig indbetaler mange af dem 15-18 procent af deres løn til en pensionsopsparing, som delvis investeres i realkreditobligationer – altså i de obligationer, der ligger til sikkerhed for lånet. Man ender med at betale gebyr to steder. Så hvordan kan fremtidens pensionssystem se ud? Her kommer et par bud. Jeg er ikke bekymret for, at folk ender med at spare for lidt op, hvis vi skaber et mere fleksibelt pensionssystem, for det kan vi undgå ved at indføre begrænsninger i modellen. Og så skal de, der vælger at gøre brug af den fleksible model, selvfølgelig rådgives om konsekvenserne for deres økonomi – både nu og her og som pensionister. Rådgivningen skal pensions- og pengeinstitutterne have ansvar for. Stressfrekvensen blandt unge under 40 år er stigende, og vi ved, atøkonomi og manglende tid er en stor grundtil det. Det vil forhåbentlig gøre en forskel, at man har mulighed for et lidt større økonomisk råderum i en tid, hvor man er presset på økonomien, mens man er i gang med at etablere sig i en ejerbolig, eller at man har mulighed for at gå ned i tid og prioritere tiden med sine børn, mens de er små. Jeg ser gerne, at næste skridt bliver, at der nedsættes en arbejdsgruppe bestående af repræsentanter fra branchen, interesseorganisationer, arbejdsmarkedets parter og landets førende økonomiske eksperter, som kan give et bud på, hvordan vi kan skabe en fleksibel pensionsmodel, som både er retfærdig og økonomisk ansvarlig. Mette Reissmann er MF og erhvervsordfører for Socialdemokratiet ",
        "metadata": {
            "source": "https://www.berlingske.dk/synspunkter/pensionssystemet-er-uretfaerdigt-her-er-tre-forslag-til-fleksibel",
            "image_url": "https://berlingske.bmcdn.dk/media/cache/resolve/image_x_large/image/182/1828939/24778076-erhvervsordfrer-mette-reissmann-s-til-doorstep.jpg",
            "publication_time": "Mandag d. 26. august 2024, kl. 17.29",
            "author": null,
            "related_links": [],
            "attachments": []
        }
    }
}