{
    "version": "1.0",
    "document": {
        "id": 21119,
        "title": "Amazon vinder historisk afstemning om fagforeninger",
        "content": "Amazon har vundet sejren over aktivister, som håbede at kunne blive de første, der kom med i en fagforening for medarbejdere på internetgigantens centrallagre i USA. Optællingen af stemmer fraafstemningen i centrallageret i den mindre by Bessemeri delstaten Alabama endte med, at 1.798 stemte imod oprettelsen af en fagforening for de ansatte, mens 738 stemte for. Dermed kan ledelsen i den amerikanske gigant – i hvert fald midlertidigt – ånde lettet op. Amazon har ligesom de øvrige teknologigiganter i årevis forsøgt at undgå, at ansatte organiserer sig ifagforeninger, som selskaberne anser som en trusselmod deres forretninger. Afstemningen, som 55 procent af de godt 6.000 ansatte i centrallageret deltog i, har været fulgt intenst i både Det Hvide Hus og blandt de øvrige teknologigiganter. Netop hos de store i teknologiverdenen har fagforeninger været et fyord i årevis, samtidig med at både den interne og eksterne kritik af arbejdsforhold og sikkerheden er taget til i styrke. NavnligAmazon, der er USAs næststørste private arbejdsgiverefter detailhandelgiganten Walmart, har været i skudlinjen for sine arbejdsforhold og overvågning af ansatte, og flere steder i Europa – blandt andet i Tyskland og Italien –har der på det seneste været strejker blandt Amazons ansatte. Sagen i Bessemer, som er en by med 27.000 indbyggere, har inspireret ansatte andre steder. I Storbritannien håber fagforeninger at kunne motivere Amazon-ansatte til at organisere sig. Fagforeningen Retail, Wholesale and Department Store Union (RWDSU), som de ansatte stod til at skulle kunne blive medlemmer af, har bebudet, at den vil gå videre med afstemningsresultatet. Fagforeningen har beskyldt Amazon for dels at lyve over for de ansatte om betydningen af afstemningen, ligesom Amazon pressede det amerikanske postvæsen til at sætte en postkasse til stemmerne op ved lageret for på den måde at kunne overvåge afstemningen. »Vi vil ikke lade Amazons løgne, svigefuldheder og ulovlige aktiviteter være uudfordrede. Derfor anlægger vi nu sag om de uhørte og skamløst ulovlige handlinger, som Amazon har foretaget under afstemningen,« siger Stuart Appelbaum, der er formand for RWDSU. Amazon har afvist beskyldningerne om at have truet de ansatte. Amazon mener ikke, at fagforeningen repræsenterer flertallet af de ansattes synspunkter. Samtidig holder giganten fast i, at den tilbyder konkurrenceduelige lønninger og goder. »Vi er ikke perfekte, men vi er stolte af vores ansatte, og af hvad vi tilbyder, og vi vil fortsætte med at arbejde på at blive bedre hver dag,« lyder det fra Amazon. Rebecca Givan, der er professor i arbejdsforhold ved Rutgerts University, siger til britiske BBC, at hun ikke er overrasket over udfaldet af afstemningen. »Arbejdsgiverne har enorme fordele i disse situationer. De har næsten ubegrænsede midler og stort set ubegrænset adgang til de ansatte til at bombardere dem med beskeder om bekymring og usikkerhed, og her ser vi resultatet,« siger hun. Både præsident Joe Biden, den tidligere demokratiske præsidentkandidat Bernie Sanders og den republikanske Marco Rubio har støttet, at ansatte hos Amazon blev organiseret i en fagforening. I januar i år dannede 225 ansatte hos internetgiganten Google den første fagforening. Også hos Microsoft og Facebook har der på det seneste været protester blandt de ansatte over blandt andet arbejdsbetingelser, indsatsen mod klimaforandringer og krav om at stoppe salg af bestemte teknologier til militær brug eller andre formål, som de ansatte finder uetiske.",
        "metadata": {
            "source": "https://www.berlingske.dk/virksomheder/amazon-vinder-historisk-afstemning-om-fagforeninger",
            "image_url": "https://berlingske.bmcdn.dk/media/cache/resolve/image_x_large/image/140/1409698/23715124-pix-amazon.jpg",
            "publication_time": "Mandag d. 12. april 2021, kl. 11.45",
            "author": "Thomas Breinstrup",
            "related_links": [],
            "attachments": []
        }
    }
}