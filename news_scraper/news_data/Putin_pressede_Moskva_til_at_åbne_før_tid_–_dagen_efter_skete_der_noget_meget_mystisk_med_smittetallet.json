{
    "version": "1.0",
    "document": {
        "id": 16269,
        "title": "Putin pressede Moskva til at åbne før tid – dagen efter skete der noget meget mystisk med smittetallet",
        "content": "Mandag ved 12-tiden tikkede en SMS ind til flere moskovitter fra borgmesterkontoret: »Nedlukningen i Moskva er forlænget til 14. juni. Tak fordi du bliver hjemme. Pas på dig selv og dine nærmeste!« Blot en time senere annoncerede borgmester Sergej Sobjanin til alles overraskelse, at Moskva nu var klar til at åbne op, og at alle frit kunne gå ud af deres lejligheder allerede fra tirsdag. Ordren om at åbne hovedstaden kom tilsyneladendedirekte fra præsident Vladimir Putin, som havde mødtes med Sobjanin samme weekend, siger flere anonyme kilder fra både Kreml og bystyret i Moskva til det russiske medie Meduza: »Det var helt klart et ønske, der kom fra øverste instans,« siger en af kilderne. Rusland har haft flere end 500.000 coronasmittede og passerede allerede toppen af smittekurven for en måned siden. Men de sidste tre uger har antallet af daglige nye smittede ligget stabilt over 8.000.  Men Putin har været ivrig efter atgenåbne landet hurtigst muligtfor at få den kriseramte økonomi tilbage på fode, og for at få afviklet to nøglebegivenheder, som måtte udskydes på grund af coronakrisen: Den store militærparade, der skal markere 75-året for sejren i Anden Verdenskrig, som ruller over den Røde Plads 24. juni. Og folkeafstemningen 1. juli om forfatningsændringer, der blandt andet vil tillade Putin at blive som præsident indtil 2036. »Der er en stærk proteststemning i landet, og restriktionerne på grund af virussen er den primære kilde til utilfredshed. Det kan kraftigt påvirke afstemningsresultatet,« siger en kilde tæt på Kreml til Meduza.  Moskva har været klart hårdest ramt af coronavirus i Rusland med omkring 40 pct. af alle smittetilfælde og knap 50 pct. af alle dødstilfælde. Nye officielle dødsstatistikker viser, at Moskva i maj havde en overdødelighed på 5.799 mennesker, sammenlignet med de tre foregående år, skriver avisen Kommersant. Officielt døde 2.757 af coronavirus i Moskva i maj, menRusland tæller på en anden måde. Hvor man i Danmark tæller alle med i statistikken, der er døde og testet positiv for coronavirus, deler man i Rusland de døde op i tre kategorier: Moskva havde 5.799 flere døde i maj end i de tre foregående år. Officielt døde 2.757 af coronavirus i Moskva i maj. Billedet er fra en begravelse 15. maj i udkanten af byen. Personalet desinficerer hele graven med klorkalk.Fold sammenLæs mereFoto: Kirill Kudryavtsev/AFP/Ritzau Scanpix. Der er endnu ikke offentliggjort lignende statistikker for resten af Rusland, men nylige tal fra Sankt Petersborg viste enoverdødelighed på 1.400 mennesker i maj mod blot 171 coronadødsfaldi samme måned, skriver The Guardian. I Moskva har antallet af nye smittede ligget over 2.000 om dagen de seneste uger. Men siden hovedstaden åbnede op i tirsdags er antallet af nye smittede ikke steget, som man ellers kunne forvente, men faldet drastisk.  In the days after Moscow’s lockdown ended, the city’s daily number of new coronavirus cases declined sharply — despite the fact that there was a steady increase of around 2,000 new cases per day the week before.https://t.co/MGa6yephxjpic.twitter.com/DmvASkW0Zt Jo nærmere man kommer folkeafstemningen, des mere direkte bliver de føderale myndigheder i deres kritik af de regionale guvernører for antallet af smittetilfælde, siger en tredje kilde til Meduza, der både arbejder med Kreml og bystyret i Moskva: »Det er derfor, man ser flere og flere guvernører arbejde hårdt på at nedjustere statistikkerne,« siger kilden til Meduza. Hvis der så på den anden side af afstemningen skulle komme en stærk genopblusning af coronavirus i Rusland, kan man tilskrive det den famøse »anden bølge«. Som sidste etape i Moskvas genåbning vil der blive åbnet for restauranter, fitnesscentre og svømmehaller tirsdag 23. juni – dagen inden militærparaden.",
        "metadata": {
            "source": "https://www.berlingske.dk/globalt/putin-pressede-moskva-til-at-aabne-foer-tid-dagen-efter-skete-der-noget",
            "image_url": null,
            "publication_time": "Torsdag d. 11. juni 2020, kl. 16.05",
            "author": "Emil Rottbøll",
            "related_links": [],
            "attachments": []
        }
    }
}