{
    "version": "1.0",
    "document": {
        "id": 6565,
        "title": "Kæmpe millionunderskud hos landets største fagforening",
        "content": "Danmarks største fagforening, 3F, offentliggør ikke deres regnskaber. Alligevel er det lykkedes forAltingetat få adgang til fagforeningens regnskab for 2022 via en aktindsigt hos Skattestyrelsen. Og det indeholder især ét meget opsigtsvækkende tal. 3F kom således ud af året med et underskud på 489 millioner kroner, hvilket giver et fald i formuen, der stadigvæk er på mere end syv milliarder kroner. Ifølge fagforeningens hovedkasserer, Kenneth Hove, skyldes det især store fald på de finansielle markeder i 2022.Altingetberetter dog også, at regnskabet viser, hvordan det samlede underskud på driften i de seneste fem år har rundet en milliard kroner. Berlingske har været i kontakt med Kenneth Hove, som nægter at udtale sig yderligere.",
        "metadata": {
            "source": "https://www.berlingske.dk/oekonomi/kaempe-millionunderskud-hos-landets-stoerste-fagforening",
            "image_url": "https://berlingske.bmcdn.dk/media/cache/resolve/image_x_large/image/167/1670430/24411889-.jpg",
            "publication_time": "Onsdag d. 26. april 2023, kl. 16.35",
            "author": "Kalle Kehlet",
            "related_links": [],
            "attachments": []
        }
    }
}