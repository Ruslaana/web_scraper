{
    "version": "1.0",
    "document": {
        "id": 19453,
        "title": "Prinsessen og Johannsmann gifter sig - igen",
        "content": "Prinsesse Nathalie zu Sayn-Wittgenstein-Berleburg og tyske Alexander Johannsmann bliver kirkeligt viet lørdag den 18. juni i år. Parret blevborgerligt vieti maj 2010 og blev forældre til sønnen Konstantin to måneder senere. 35-årige prinsesse Nathalie er yngste datter af dronning Margrethes søster Prinsesse Benedikte og Prins Richard Kasimir zu Sayn-Wittgenstein-Berleburg. Prinsessen blev dansk mester i dressur i 2002 og 2009 og vandt bronzemedalje i holdkonkurrencerne ved de OL i Kina i 2008. Alexander Johannsmann arbejder i sin onkels internationale virksomhed, der er specialiseret inden for hestetransport. Han er som prinsessen opvokset i et miljø, hvor hestesporten spiller en stor rolle, idet faderen er tidligere springrytter. Vielsen finder sted i den Evangeliske Kirke i Bad Berleburg.",
        "metadata": {
            "source": "https://www.berlingske.dk/samfund/prinsessen-og-johannsmann-gifter-sig-igen",
            "image_url": "https://berlingske.bmcdn.dk/media/cache/resolve/image_x_large/image/76/767419/3860622-dronningmargrether.jpg",
            "publication_time": "Torsdag d. 03. marts 2011, kl. 11.03",
            "author": null,
            "related_links": [],
            "attachments": []
        }
    }
}