{
    "version": "1.0",
    "document": {
        "id": 6650,
        "title": "Sporarbejde på metroen: Sådan rammer ændringerne",
        "content": "Er du en af dem, der fast benytter Metroen mellem Vanløse og Amager? I så fald kan denne uge blive en større udfordring. Metroselskabetvarsler sporarbejde på alle metrolinjerne fra mandag til fredag hele uge 24, hvor det er de tidlige aften- og morgentimer, der rammes. Nedenfor kan du se en oversigt over de kommende dages ændringer: Linje M1 og M2:Her er det tidsrummet mellem klokken 00.45 og 01.15 samt klokken 03.58 og 04.30, hvor der ingen tog kører mellem Nørreport og Amager Strand samt mellem Nørreport og DR Byen. Har du planer om at rejse fra Vanløse mod Lufthavnen i tidsrummet mellem klokken 01.15 til 03.58, skal du skifte metrotog på Christianshavn. Linje M3 og M4:Fra klokken 01.00 til 05.00 kører der kun tog i spor 1 fra Københavns Hovedbanegård via Kongens Nytorv, Østerport, Nørrebro og Frederiksberg. Skal du fra Østerport til Orientkaj, skal du skifte tog på Østerport. Linje M1 og M2:Præcis som tirsdag kører der ingen tog mellem Nørreport og Amager Strand samt mellem Nørreport og DR Byen mellem klokken 00.45 og 01.15 og igen i tidsrummet mellem klokken 03.58 og 04.30. Også her minder Metroselskabet om togskifte på Christianshavn, for de passagerer, der skal fra Vanløse mod Lufthavnen mellem klokken 01.15 og 04.30. Linje M3 og M4:Situationen er næsten den samme som dagen forinden. Onsdag kører der kun tog i spor 2 fra Københavns Hovedbanegård via Frederiksberg, Nørrebro, Østerport og Kongens Nytorv. Igen skal personer, der rejser mellem Østerport og Orientkaj skifte tog på Østerport. Hvor der de foregående dage var tale om sporarbejde på samtlige metrolinjer, er der torsdag kun tale om linje M2, M3 og M4: Linje M2:Der kører ingen tog på strækningen mellem Lergravsparken og Lufthavnen i tidsrummene mellem klokken 00.50 og 01.15 samt fra klokken 04.00 til 04.30. Linje M3 og M4:Igen kører der kun tog i spor 1 fra Københavns Hovedbanegård via Kongens Nytorv, Østerport, Nørrebro og Frederiksberg. Har du planer om at skulle fra Østerport til Orientkaj, så husk også togskiftet på Østerport. Denne dag er det kun linje M1, der fra klokken 00.50 til 01.15 og igen fra klokken 03.55 til 04.30 påvirkes af aflyste tog. Her er der tale om strækningen mellem Christianshavn og Bella Center.",
        "metadata": {
            "source": "https://www.berlingske.dk/metropol/sporarbejde-paa-metroen-saadan-rammer-aendringerne",
            "image_url": "https://berlingske.bmcdn.dk/media/cache/resolve/image_x_large_vertical/image/155/1559376/24121625-.jpg",
            "publication_time": "Mandag d. 13. juni 2022, kl. 15.27",
            "author": "Cathrine Bøgh",
            "related_links": [],
            "attachments": []
        }
    }
}