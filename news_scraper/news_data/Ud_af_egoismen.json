{
    "version": "1.0",
    "document": {
        "id": 19328,
        "title": "Ud af egoismen",
        "content": "Det er dog især den efterfølgende intense skildring af svigerindens nagende kræftsygdom og død, der vækker læserens interesse. Desværre i en grad, så tsunami-chokket trænges i baggrunden og knækker handling og projekt midt over. Bogens titel henviser til forfatterens erfaring om, at andres katastrofer kan ændre ens egen selvoptagede og retningsløse tilværelse radikalt og – som i dette tilfælde - medvirke til at hele et kuldsejlet parforhold. Forfatteren er med den til tider intime skildring af sine nærmeste og sin nærgående research i andres levede liv ude i et stærkt etisk anliggende, der nok gør projektet legitimt og troværdigt, men som desværre svækker det litterære anliggende med rigelig selvrefleksion og moralske pointer.",
        "metadata": {
            "source": "https://www.berlingske.dk/boganmeldelser/ud-af-egoismen",
            "image_url": "https://berlingske.bmcdn.dk/media/cache/resolve/image_x_large/image/74/748817/3996430-andres-liv-end-mit.jpg",
            "publication_time": "Torsdag d. 14. april 2011, kl. 23.00",
            "author": null,
            "related_links": [],
            "attachments": []
        }
    }
}