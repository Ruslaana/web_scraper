{
    "version": "1.0",
    "document": {
        "id": 12652,
        "title": "Resultat og omsætning dykker for Scandinavian Brake Systems",
        "content": "Sidste år opnåede virksomheden en koncernomsætning på 784 mio. kr. mod 2014-omsætningen på 1013,9 mio. kr. For de eksisterende aktiviteter var omsætningen i 2014 786 mio. kr., og dermed er faldet ikke helt så markant. Det er SBS største forretningsområde, SBS Automotive, der står for det mindre fald i omsætningen som følge af meget svingende markedsbetingelser sidste år.  Virksomheden har et driftsresultat (EBITDA) på minus 92,1 mio. kr. for sidste år, mens driftsresultatet året forinden lød på 112,1 mio. kr. Driftsresultatet er særligt påvirket af nedlukningen af Notox Aktiviteten er i 2016 sat helt eller delvist til salg, og i den forbindelse har SBS foretaget nedskrivninger for 160 mio. kr. Hvis man justerer for frasalget af bremsecaliperfabrikken i 2014, nedskrivninger i forbindelse med nedlukning af Notox, EBITDA i Notox og øvrige engangsomkostninger, ser tallene en smule anderledes ud.  Hvis man ser på den fortsættende SBS-forretning blev EBITDA i 2015 54 mio. kr. mod 46 mio. kr. i 2014. Scandinavian Brake Systems venter i 2016 en koncernomsætning i niveauet 770-800 mio. kr. og et driftsresultat (EBITDA) af fortsættende aktiviteter i niveauet 55-62 mio. kr.",
        "metadata": {
            "source": "https://www.berlingske.dk/virksomheder/resultat-og-omsaetning-dykker-for-scandinavian-brake-systems",
            "image_url": "https://berlingske.bmcdn.dk/media/cache/resolve/image_x_large/image/32/320520/12812620-poland-weather-snow.jpg",
            "publication_time": "Tirsdag d. 29. marts 2016, kl. 17.40",
            "author": null,
            "related_links": [],
            "attachments": []
        }
    }
}