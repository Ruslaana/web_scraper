{
    "version": "1.0",
    "document": {
        "id": 20172,
        "title": "Succeskriteriet i Afghanistan er sænket",
        "content": "En amerikansk tilbagetrækning i juli næste år, som den amerikanske øverstkommanderendeStanley McChrystal forudser, vil blive af beskeden størrelse og hovedsageligt begrundet i amerikansk indenrigspolitik, hvor præsident Barack Obama har stillet vælgerne en reduktion fra juli 2011 i udsigt. Det mener Afghanistan-ekspertenPeter Dahl Thruelsen, der er forsker på Forsvarsakademiet i København. - Man har sænket succeskriteriet for tilstedeværelsen i Afghanistan. Nu er succes opnået, når afghanske styrker kan overtage ansvaret for sikkerheden. Det var ikke, hvad man sagde for fire-fem år siden. Men når man har sænket bommen, bliver det nemmere at indlede en reduktion. Det lugter rigtig meget af indenrigspolitik, siger han. Læs også:General: Tilbagetrækning fra juli 2011 Peter Dahl Thruelsen forventer, at den næste amerikanske evaluering af situationen i Afghanistan senere i år vil fremhæve den hurtige vækst i særligt antallet af afghanske politifolk. Med den evaluering som grundlag vil amerikanerne og med dem måske også Danmark kunne sige, at der er grundlag for at reducere og omlægge indsatsen i Afghanistan. Men han tror, at den amerikanske reduktion vil blive begrænset til for eksempel brigadestørrelse. En NATO-brigade er typisk på omkring 3.000 - 5.000 soldater.",
        "metadata": {
            "source": "https://www.berlingske.dk/nyheder/succeskriteriet-i-afghanistan-er-saenket",
            "image_url": "https://berlingske.bmcdn.dk/media/cache/resolve/image_x_large/image/85/858367/2700845-gitte-lillelund-bech-i-afghanistan.jpg",
            "publication_time": "Fredag d. 11. juni 2010, kl. 09.27",
            "author": "Christian Brøndum",
            "related_links": [],
            "attachments": []
        }
    }
}