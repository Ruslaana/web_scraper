{
    "version": "1.0",
    "document": {
        "id": 11193,
        "title": "Den grisefarvede fortalelse afslører DRs problem",
        "content": "Christine Cordsen må for min skyldgerne kalde danskerne grisefarvede, hvis det er sådan, hun opfatter os. Hun må også gerne nedgøre Dansk Folkepartis politik ved at stemple den som en »illusion«, og endelig står det hende frit for at servere den gamle, usandfærdige kliché om, at Dansk Folkeparti bare ønsker at genskabe Danmark anno 1950. Hendes hudfarve-fiksering er ækel, men refrænet er frit, som salig Larsen sagde det, og ordet ligeså. Så sandelig da også i DR. Katrine Winkel HolmFold sammenLæs mere Men hendes udsagn afslører tre problemer. For det første falder Christine Cordsens politiske tilkendegivelse som led i en påstået uvildig politisk analyse. Udsagnet afslører, at hun er alt andet end uvildig. For det andet varedeklareres hun som DRs angiveligt neutrale politiske korrespondent. Det er hun tydeligvis ikke. For det tredje møder hendes udtalelse ikke modsigelse. Hverken i programmet eller blandt andre DR-ansatte. Alle tre ting er dybt alvorlige, for DR er forpligtet til være upartisk og politisk alsidig. Alligevel ser vi det samme mønster igen og igen: Hver gang, en DR-ansat forløber sig og kommer med udtalelser, der afslører deres politiske holdninger, viser den sig at have samme blegrøde farve. Altid samme slagside. Hvis DR fremover skal blive ved at have bred politisk opbakning, må denne årtier gamle slagside snart stoppe. Ikke ved at ensrette alle DR-ansatte, men ved at sørge for større meningsmæssig mangfoldighed blandt dem. Der burde f.eks. for længst have været plads på P1 til radioværter med markante borgerlige profiler som f.eks. en Jalving eller en Støvring. Så ville lytterne og seerne opleve, at der var forskellige meninger.",
        "metadata": {
            "source": "https://www.berlingske.dk/laesere/den-grisefarvede-fortalelse-afslorer-drs-problem",
            "image_url": "https://berlingske.bmcdn.dk/media/cache/resolve/image_x_large/image/110/1103557/22566882-pix.jpg",
            "publication_time": "Tirsdag d. 08. januar 2019, kl. 10.00",
            "author": null,
            "related_links": [],
            "attachments": []
        }
    }
}