{
    "version": "1.0",
    "document": {
        "id": 11547,
        "title": "Dødsdømt Bostonbomber undskylder",
        "content": "USA: Dødsstraffen over den 21-årige Bostombomber, Boston Marathon står ved magt. Det besluttede en dommer i Boston onsdag, ved et afsluttende retsmøde. »Jeg dømmer dig til døden ved henrettelse,« lød det fra distriktsdommeren, George A. O’Toole, skriver avisen Boston Globe. Før dommen undskyldte Tsarnaev sin ugerning. Han har ellers har været tavs under retssagen om terrorbomningen ved et maratonløb i Boston i april 201, hvor tre blev dræbt og flere end 260 såret. 17 af de overlevende mistede arme eller ben som følge af bomberne, der var anbragt i to trykkogere. Undervejs i retssagen har han dog ladet forstå, at han var uskyldig. »Jeg vil gerne undskylde over for ofre og overlevende. Jeg gjorde det. Jeg er ked af de liv jeg har taget, for de lidelser jeg har forvoldt, og den forfærdelige ødelæggelse jeg har været skyld i,« lød det fra ham mens han læste op af en håndskrevet meddelelse.",
        "metadata": {
            "source": "https://www.berlingske.dk/internationalt/doedsdoemt-bostonbomber-undskylder",
            "image_url": "https://berlingske.bmcdn.dk/media/cache/resolve/image_x_large/image/36/363327/9423420-us-attacks-boston-trial-decision-files.jpg",
            "publication_time": "Onsdag d. 24. juni 2015, kl. 20.41",
            "author": null,
            "related_links": [],
            "attachments": []
        }
    }
}