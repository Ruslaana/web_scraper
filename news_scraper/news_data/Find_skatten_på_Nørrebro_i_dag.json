{
    "version": "1.0",
    "document": {
        "id": 18732,
        "title": "Find skatten på Nørrebro i dag",
        "content": "Opdatering mandag: Skatten blev fundet sent søndag aften. Det er blevet fjerde søndag i advent, og dermed også sidste gang, at B.dk sender læserne ud i byen på geocaching-jagt efter adventsgaver. Sidste gang stod skatten gemt ovenpå en statue i Østre anlæg - og alle de foregående tre søndage, har det været piger, der var hurtigst med at finde den. Denne gang er skatten lidt bedre gemt - og endda på et væsentligt mindre naturskønt sted. Til gengæld kender du med garanti stedet uden at vide det selv. Mange film og musikvideoer er nemlig blevet optaget her gennem tiden. Du skal denne gang helt tæt på vejen, og kigge under ting for at finde skatten. Der er denne gang tre præmiesedler i glasset, så husk at stille det tilbage, hvor du fandt det. Sådan gør du: B.dk har valgt at brugeOpencaching-systemet, der har en fin app til bådeiPhoneogAndroid, som er meget let tilgængeligt. Der findes flere systemer og apps, men Opencaching har den fordel, at den er gratis. Og så skal du faktisk bare følge vejvisningen. Bemærk især, at der er et kompas, der kan hjælpe dig på vej, når du nærmer dig. Pointen med geocaching er, at du skal kæmpe lidt for det. GPS-unøjagtigheden betyder, at du må kigge lidt rundt. Vi snakker en afvigelse på op til ti meter. Vi kan afsløre, at du skal kigge efter et glas, og at du måske skal gå i bedene for at finde det. Hvis du er den første, der når frem, finder du en vinderseddel i glasset. Den ene skal du tage med dig. Du ringer på det nummer, der står på sedlen og siger kodeordet til Birgit, der tager telefonen. Birgit fortæller dig, hvordan du får din præmie. Det er god stil i geocaching-miljøet at skrive, at du har fundet skatten. Det gør du i den logbog, du finder i appen. Samtidig er det god stil at efterlade noget i glasset, hvis man tager noget med. Kan du ikke få det til at virke med din smartphone, får du koordinaterne her: N 55° 41.510’ Ø012° 32.148’",
        "metadata": {
            "source": "https://www.berlingske.dk/videnskab/find-skatten-paa-noerrebro-i-dag",
            "image_url": "https://berlingske.bmcdn.dk/media/cache/resolve/image_x_large/image/69/691380/4704690-bezz.jpg",
            "publication_time": "Søndag d. 18. december 2011, kl. 10.00",
            "author": "Mads Allingstrup",
            "related_links": [],
            "attachments": []
        }
    }
}