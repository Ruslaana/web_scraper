{
    "version": "1.0",
    "document": {
        "id": 6391,
        "title": "Her er de nye på listen over Danmarks rigeste",
        "content": "Man siger, at penge kommer og går. Alligevel er de fleste påBerlingskes liste over de 100 rigeste danskeregengangere. Listen indeholder dog også nye navne, som har forøget deres formue så meget, at de nu kan se sig selv i det fornemme selskab – en del for første gang. Helt overordnet er det bemærkelsesværdigt, at formuerne er steget så meget fra sidste års liste, inden der var coronapandemi. Adgangsbilletten til at komme med i top 100 er således steget fra 1,3 milliarder kroner i 2019 til 1,6 milliarder i år.  ➔ Mest iøjnefaldende er det, at Bjarke Ingels er med for første gang. Stjernearkitektens formue på 1,9 milliarder kroner er nok til at placere ham som nummer 82 på listen over de 100 rigeste danskere. Det højest rangerede nye navn er familien bag det færøske selskab Bakkafrost, som opdrætter laks. Johan Regin Jacobson og og hans mor Oddvor Jacobsons formue på 3,9 milliarder kroner placerer dem således som nummer 33 på årets liste over kongerigets rigeste, hvor de optræder for første gang. Familien er også de eneste færinger på listen. Ifølge professor i økonomistyring ved Aalborg Universitet Per Nikolaj Bukh skyldes antallet af højtscorende debutanter, at formuerne kan påvirkes af små ændringer. »Når formuen ikke er baseret på børsnoterede aktier eller aktiver, der enkelt kan værdiansættes, vil der i sagens natur være tale om forsigtige skøn. Når nye informationer bliver tilgængelige, kan betydelige værdier blive synlige, og det kan give store spring på listen,« siger han. En af de debutanter er Henrik Sørensen. Han ejer den nordjyske pumpeproducent Desmi, hvor han blev topchef i 1996 og købte sig ind i 2003. Virksomheden er næsten 200 år gammel og specialiserer sig i at udvikle, fremstille, sælge og servicere pumper og pumpesystemer. Desmi leverede i 2019 et rekordstort overskud efter skat på 230 millioner kroner, og Henrik Sørensens formue er steget til 3,6 milliarder. Det giver ham og familien en plads som nummer 38 på listen. »Værdiansættelsen afspejler, at et er en succesfuld virksomhed, og at forløbet i foråret har synliggjort store værdier,« siger Per Nikolaj Bukh. Henrik Sørensen købte sig i 2003 ind i pumpeproducenten Desmi, hvis succes har givet topchefen sin første optræden på listen over Danmarks rigeste.Fold sammenLæs mereFoto: PR: Lars Horn. Blandt de øvrige nye navne findes også Anders Østergaard, som ejer Monjasa, der handler med bunkerolie. Monjasa havde et fantastisk år i 2019, hvor overskuddet blev femdoblet. Anders Østergaard er derfor tilbage på listen efter flere års fravær som nummer 44 med en formue på 3,3 milliarder kroner. Per Nikolaj Bukh lægger dog vægt på, at den flotte placering er udtryk for et øjebliksbillede. »Det er et øjebliksbillede, hvor succesen har skabt store værdier. Men usikkerheden og risiciene er tilsvarende store. Hvad der kommer let, går også let i sådan en branche,« vurderer professoren. Et godt år for vindenergi hjælper også Knud Erik Andersen ind på listen, hvor han med en formue på 2,6 milliarder kroner er med for første gang i tre år som nummer 54. Det er gennem ejerskabet af European Energy Holding, at formuen er opbygget. Knud Erik Andersens aktiviteter omfatter både solcelleparker og vindmøller. Direktør og ejer i European Energy, Knud Erik Andersen, er tilbage på listen efter tre års fravær.Fold sammenLæs mereFoto: Niels Ahlmann Olesen. Derudover er Christian Peter Dyvig og familie (Kompan), Olav de Linde og børn (ejendomsselskabet Olav de Linde) Familien Vestergaard (Power Stow), Jesper Hessellund Arkli og Jens Skjøt-Arkli (Arkli Holding), familien Christiansen (Nic. Christiansen) og Claus Henrik og Bente Christiansen (NB Herlev Holding ApS) de nye navne på dette års liste over de 100 rigeste danskere. Heraf er fire debutanter. Du kan se hele listen og dykke længere ned i hvert enkelt navnher.",
        "metadata": {
            "source": "https://www.berlingske.dk/business/her-er-de-nye-paa-listen-over-danmarks-rigeste",
            "image_url": "https://berlingske.bmcdn.dk/media/cache/resolve/image_x_large/image/135/1350149/23563671-.jpg",
            "publication_time": "Fredag d. 30. oktober 2020, kl. 12.15",
            "author": "Kalle Kehlet",
            "related_links": [],
            "attachments": []
        }
    }
}