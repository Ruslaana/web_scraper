{
    "version": "1.0",
    "document": {
        "id": 9142,
        "title": "Alt hvad Hans Engell ikke ved om Danmarksdemokraterne: »Partiet blev afsløret«",
        "content": "Hans Engell ved meget om politik. Men han ved med egne ord »meget, meget lidt« om Danmarksdemokraternes politik. Det skyldes, at Inger Støjbergs nystartede parti ikke har oplyst ret meget om noget som helst, forklarer han. »Udover at Arne-pensionen ikke skal røres, at udlændingepolitikken skal være stram, og at de forholder sig kritisk overfor EU, så er det meget lidt, jeg ved om, hvad partiet står for,« siger Hans Engell. Derudover kan manpå partiets hjemmesidelæse sig frem til, at Danmarksdemokraterne går op i emner, »der betyder noget for almindelige mennesker«. Velfærden skal være »ægte og varm«, og den skal være uafhængigt af postnummeret. Partiet vil ligeledes passe på danske virksomheder, som ikke må grundstøde i dansk og international bureaukrati eller »erhvervsfjendsk« klimapolitik. Alt sammen noget, som kun få vil være uenige i. »Men hvilke konkrete politiske tiltag, Danmarksdemokraterne vil tage i brug, ved vi ikke noget om,« siger Hans Engell. Det næste, Hans Engell, ikke ved meget om, er, hvem Danmarksdemokraterne består af. »Jeg ved ikke, hvilke kandidater de opstiller. I øjeblikket er det kun Inger Støjberg,« siger han. »Erhard Jakobsen (stifter af Centrum-Demokraterne, red.) sagde, at han aldrig lovede vælgerne noget, men at han til gengæld holdt, hvad han lovede. Det samme gælder for Støjberg,« siger Hans Engell.Fold sammenLæs mereFoto: Mogens Ladegaard. I de tomeningsmålinger, hvor Danmarksdemokraterne har eksisteret, har partiet ligget til at få mere end ti procent af stemmerne ved et valg til Folketinget. Dette vil give op mod 20 mandater. Hvem disse mandater i så fald ville tilfalde er også et mysterium for Hans Engell. »De står til at blive et af Folketingets store partier, men vi kender ikke andre end partistifteren,« siger Engell, der peger på, at tidligere gruppeformand i Dansk Folkeparti, Peter Skaarup, givetvis også får en central placering i partiet. »Derudover er der ingen kandidatliste. Det er et helt ubeskrevet blad.« En alenlang række frafaldne medlemmer af Dansk Folkepartihar ligeledes bebudet, at de vil slutte sig til Danmarksdemokraterne, men det er endnu ikke muligt at melde sig ind i partiet. Ifølge Hans Engell er det dog et åbent spørgsmål, hvor mange af disse Inger Støjberg overhovedet har interesse i at invitere indenfor. De ovennævnte udeståender er ifølge Hans Engell en grundsten i klassiske partier. Han mener dog ikke nødvendigvis, at det giver mening, at se på Danmarksdemokraterne gennem klassiske politiske briller. »Ude i Europa og verden ser vi, at mange partier bevæger sig i retning af at være defineret af de personer, der står i spidsen for dem. I USA kender vi præsidentkandidaterne, men derudover kender vi ikke ret mange politikere. Dette er også begyndt at kendetegne dansk politik,« siger han. For Støjberg handler det derfor – ifølge Engell – ikke om at fremlægge noget stort og detaljeret program, hvor hun har svar på alt. Hun behøver hverken komme med et udspil til en ny skattereform eller fremtidens socialpolitik. Folk kan lide det, hun står for, og så må de finere, politiske detaljer udredes inde på Christiansborg, siger han. »Lars Løkke Rasmussens Moderaterne er ikke noget uden ham. Inger Støjbergs Danmarksdemokraterne er ikke noget uden hende. Socialdemokratiet markedsfører også Mette Frederiksen helt vildt.« Partiledere har jo altid været tungt markedsført. Er det markant anderledes i dag, end det har været tidligere? »Ja. Partilederne har altid fyldt meget, men i dag fylder de rigtig meget mere. Og når vælgerne forholder sig til politik i dag, forholder de sig i høj grad til partilederne.« Det udsagn underbygges af, at der på Danmarksdemokraternes hjemmeside ikke er en nærmere betegnelse af partiets udlændingepolitik. I stedet står der: »Der er næppe nogen, som er i tvivl om, hvad Danmarksdemokraterne mener om udlændinge- og retspolitik.« Formand for Moderaterne, Lars Løkke Rasmussen, har 41 mandater bag sig. Men for mange er han synonym med partiet, siger Engell.Fold sammenLæs mereFoto: Ida Marie Odgaard/Ritzau Scanpix. Hans Engell ser, at ideologien glider længere ud af politik, og at personerne dermed vil fylde meget mere. »Inger Støjbergerpartiet. Vælgerne køber Inger Støjberg, og så stoler de på, at hun nok finder ud af politikken hen ad vejen,« siger han. At vælgernes fokus er på vej væk fra politik og over mod personer er i Hans Engells øjne et produkt af, at de traditionelle partier ikke har formået at løse de store problemer. Få mennesker tror på, at skatten for alvor bliver lavere, bare fordi der kommer en borgerlig regering. »Vælgerne tror ikke på, at de gamle partier kan levere reelle forandringer. De kan simpelthen ikke levere varen.« Hvorfor skulle vælgerne så tro på, at Inger Støjberg kan levere varen? »Fordi hun lover ikke ret meget. Erhard Jakobsen (stifter af Centrum-Demokraterne,red.) sagde, at han aldrig lovede vælgerne noget, men at han til gengæld holdt, hvad han lovede. Det samme gælder for Støjberg.« Vælgerne vidste dengang, at Erhard Jakobsen ville det godt for dem, der havde biler, parcelhuse og abonnerede på en slags borgerlig socialdemokratisme. Hans Engell påpeger, at Inger Støjbergs største problem vil blive det samme som det, der sendte Ny Alliance direkte fra fantastiske meningsmålinger til, at partiet kun lige sneg sig over spærregrænsen ved folketingsvalget i 2007: »Ny Alliance var aldrig i stand til at forklare, hvordan partiet ville indføre en flad skat på 40 procent. Naser Khader (daværende formand,red.) stod fuldstændigt afklædt i partilederdebatter. Partiet blev afsløret i at bedrive politik, der ikke hang sammen.«",
        "metadata": {
            "source": "https://www.berlingske.dk/politik/alt-hvad-hans-engell-ikke-ved-om-danmarksdemokraterne-partiet-blev",
            "image_url": "https://berlingske.bmcdn.dk/media/cache/resolve/image_x_large/image/157/1571961/24151597-folketinget-stemmer-om-hvorvidt-inger-stjberg-er-vrdig-til-at.jpg",
            "publication_time": "Fredag d. 15. juli 2022, kl. 16.23",
            "author": "Rasmus Bragh Schulz",
            "related_links": [],
            "attachments": []
        }
    }
}