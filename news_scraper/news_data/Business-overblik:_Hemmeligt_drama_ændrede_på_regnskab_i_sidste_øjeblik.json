{
    "version": "1.0",
    "document": {
        "id": 2883,
        "title": "Business-overblik: Hemmeligt drama ændrede på regnskab i sidste øjeblik",
        "content": "God morgen og velkommen til fredagens og dermed ugens sidste Business-overblik. I dag runder vi blandt andet: Men vi begynder med ny indsigt forud for en stor nedskrivning. God læselyst – og følg med dagen igennem påBerlingske Business! Hemmeligt drama ændrede på regnskab i sidste øjeblik Et hemmeligt drama udspillede sig, kort før landbrugsgiganten DLG onsdag meddelte, at den nedskrev værdien af sine aktier i den ombruste biogasvirksomhed Biocirc med 164 millioner kroner. Ifølge Finansfik DLGs repræsentantskab præsenteret et andet regnskab for DLG end det, som offentligheden lidt senere så. På selve dagen for offentliggørelsen blev årets resultat ændret fra -21 til -185 millioner kroner, præcis de 164 millioner. Det står ikke klart, hvad der udløste nedskrivningen i sidste øjeblik. Flere medlemmer af repræsentantskabet siger, at de ikke fik en forklaring, og DLG vil ikke svare på flere spørgsmål. Den officielle forklaring var en »helhedsvurdering«. DLG har sammenlagt investeret omkring en halv milliard kroner i sin ejerandel på omkring ti procent. Biocirc har været gennem en dramatisk magtkamp, hvor selskabets direktør, Bertel Maigaard, og bestyrelsen på skift ville fyre hinanden, inden direktøren sejrede. 1.Mystik og spekulationer har omgærdet milliarddonation til Grøn Trepart – nu har regeringen og Novo Nordisk Fonden indgået en aftale Efter mere end syv måneder omgærdet af mystik og spekulationer har Novo Nordisk Fonden og regeringen landet en aftale om udmøntningen af fondens donation på ti milliarder kroner til Grøn Trepart. Men det er stadig for tidligt at sige noget om konkrete projekter, fortæller Novo Nordisk Fondens nye projektchef for Grøn Trepart, Lars Hansen.Læs historien her. 2.Amerikanske giganter retter ind: Men Novo og Mærsk afviser Trump Mens den ene store virksomhed i USA efter den anden dropper mangfoldighedsmål, står topcheferne i Novo Nordisk og Mærsk fast.Læs historien her. Læs også:Også Google fjerner nu mål om mangfoldighed blandt ansatte. Krisen i Det Røde Hav giver Mærsk tredjebedste regnskab i historien: »Vores strategi er ikke at krydse fingrene og håbe på en ny krise« Netop som coronakrisen var overstået, blev Mærsk-skibe angrebet i Det Røde Hav. Topchef Vincent Clerc kan nu igen fremlægge et stort overskud påvirket af store globale begivenheder.Læs historien her.   1.Mærsk-topchef: Lysere udsigter end for et år siden Den gode efterspørgsel og mindre overkapacitet end frygtet får rederigiganten Mærsks topchef, Vincent Clerc, til at se mere positivt på fremtiden, end han gjorde for et år siden. »Vi ser ind i et fortsat stærkt marked i 2025 på ryggen af et stærkt 2024,« siger hanifølge Børsen. Vincent Clerc forventer særligt, at samarbejdet med rederiet Hapaq-Lloyd, kaldet Gemini, vil skabe mere effektiv og billigere søfragt og dermed bedre indtjening. 2. Bankdirektører ser let dis i horisonten efter vild regnskabsuge En vild regnskabsuge viser, at de store danske virksomheder er i topform, men to bankdirektører med ansvar for de største kunder i Danmark ser »en let dis« i horisonten med »mere konservatisme og mindre optimisme«, som Jyske Banks erhvervskundechef, Niels Bang-Hansen, og Nordeas storkundedirektør, Peder Bach, udtrykker detover for Finans. »Virksomhederne er i en situation lige nu, hvor det hele er lidt uforudsigeligt for at sige det mildt. De er afventende, men der er ikke noget panik,« siger Peder Bach. 3. Dansk Erhverv: Børsen skal stå færdig i 2029 Christian IVs 400 år gamle Børsen i København, der brændte 16. april 2024, skal stå færdiggenopført i 2029. Det siger underdirektør Lars Daugaard Jepsen fra Dansk Erhvervtil TV 2 Kosmopol. »Det er en helt vildt ambitiøs tidsplan, men vi arbejder på det. Det skal vi nå,« siger han. Byggeprocessen er lige nu i fase ét af 42. Prisen for genopførelsen er ikke kendt, men den bliver mange gange større end den restaurering til 200 millioner kroner, som var i gang, da branden brød ud. Aktier – indeks og udvikling i procent USA – lukkekurser torsdag: Asien – indeks fredag kl. 7.00: Tak fordi du læste med, og rigtig god weekend!",
        "metadata": {
            "source": "https://www.berlingske.dk/business/business-overblik-hemmeligt-drama-aendrede-paa-regnskab-i-sidste-oejeblik",
            "image_url": "https://berlingske.bmcdn.dk/media/cache/resolve/image_x_large_vertical/image/188/1887498/24886573-biocirc-ringsted-biogas-tid-og-sted-tirsdag-d-1.jpg",
            "publication_time": "Fredag d. 07. februar 2025, kl. 07.05",
            "author": "Thomas Breinstrup",
            "related_links": [],
            "attachments": []
        }
    }
}