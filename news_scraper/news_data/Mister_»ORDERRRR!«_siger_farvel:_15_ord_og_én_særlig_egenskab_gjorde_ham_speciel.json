{
    "version": "1.0",
    "document": {
        "id": 20817,
        "title": "Mister »ORDERRRR!« siger farvel: 15 ord og én særlig egenskab gjorde ham speciel",
        "content": "Hvordan gør John Bercow det? Flere politikere i det britiske underhus har gennem 10 år sagt, at de undrer sig over de timelange debatter, hvor formanden gang på gang imponerer dem. Det handler ikke om Brexit. Det handler ikke om evnen til både at være sjov og håndhæve dybt alvorlige regler i en uskreven forfatning. Det drejer sig heller ikke om det særlige talent for altid at bringe sig selv i fokus, uanset hvad de øvrige 649 Underhus-medlemmer foretager sig. Det er noget helt andet. Og noget, som Underhusets formand tilsyneladendealdriggør.  Oversættelser – på baggrund af Gyldendals Røde Ordbøger – kommer frem ved at trykke på ordene og kan også ses sidst i artiklen. John Bercow forlader aldrig sin formandsstol under de langtrukne debatter. De øvrige politikere går frem og tilbage til de grønne læderbetrukne bænke, men »Speaker of the House«, formanden John Bercow, har excelleret i kunsten at holde sig. Han går aldrig på toilet, har kolleger bemærket. Han kunne lade en af sine tre viceformænd overtage pladsen for en kort stund. De får i forvejen rollen ved nogle af Underhusets mindre vigtige møder, og formanden har angiveligt sit helt eget sted at »vaske hænder«. Men når John Bercow har åbnet for debat med nogle veloplagte bemærkninger, fører han seancen til ende. Torsdag sidder 56-årige John Bercow i formandsstolen for sidste gang. Det er rigtig mange briter meget ked af. Og det er omtrent lige så mange jublende lykkelige over. »Du ved, at du er besat af Brexit, når din treårige laver en rigtig god efterligning af John Bercow,« lyder en kommentar på Twitter. Mange skriver på Twitter, at de er kede af formandens afgang. Men LeaveEU begræder ikke afskeden med John Bercow.  John Bercow's decade of terror will officially end tomorrow.The most partisan, appalling Speaker of all time. Good riddance to bad rubbish! Især de seneste tre år har Underhusets formand været meget mere end bare manden, der kalder til »orderrrr«– med sin kraftige røst og en særlig engelsk stemmeføring, der kan bære helt tilbage i historien til Magna Carta i 1215 og det udgangspunkt for verdens demokratiske frihedsrettigheder, som briterne ynder at bryste sig af. Brexit har ført briterne helt ud på forfatningsmæssigt dybt vand og politisk ukendt grund. John Bercow har taget den proceduremæssig udfordring op med tydelig begejstring, mens tidligere konservative partifæller forbitret har beskyldt ham for at misbruge sin stilling til at blokere for Brexit. Arkivfoto. Formanden for det britiske Underhus, John Bercow – her sammen med hustruen Sally – har selv valgt ikke at genopstille ved det kommende parlamentsvalg. Bercow har mange fans, der har nydt hans veltalenhed, humoristiske sans, intellekt og indædte forsvar for Underhuset. Andre mener, at han har været utålelig partisk og er glade for, at han nu forlader sin post.Fold sammenLæs mereFoto: Facundo Arrizabalaga/EPA/Ritzau Scanpix. Som formand for Underhuset har John Bercow stillet op i sin valgkreds, Buckingham, som neutral. En del konservative kritiserede allerede inden Brexit-balladen, at han ifølge dem har tilgodeset Labour og oppositionen over for den konservative regering. Nogle af de tidligere partifæller har endda uden held forsøgt at afsætte ham. John Bercow siger, at han kun var været partisk med hensyn til at forsvare Underhusets rettigheder. Der har været hyldest og syrlige bemærkninger i farvelordene til John Bercow fra Underhusets medlemmer.  MPs paid tribute to Speaker John Bercow during his last Prime Minister's Questions, after ten years in the role[Tap to expand]https://t.co/yUWLdLcE43pic.twitter.com/iHVAO9XsbC  Mark Francois to John Bercow:“From one midget to another”pic.twitter.com/etRjDZbzA1 John Bercow havde selv et sidste stik forbeholdt Boris Johnson, der i spørgetimen onsdag undlod at sige et farvel til den afgående »Father of the House«, det længst siddende medlem i Underhuset.  Another moment when self-centred Boris Johnson is shown up for what he is - a duplicitous liar who only thinks of himself - speaker John Bercow has to step in to deliver a tribute to Ken Clarke, and his 49 years of service in the House, after Johnson can't be botheredpic.twitter.com/pray3QZXqP Nu forlader John Bercow af sig selv sin formandsstol, og han genopstiller ikke ved det kommende valg. Under afskedstaler i salen var der både beundring og stor ros samt syrlige kommentarer fra Brexit-tilhængere. Og John Bercow er til det sidste oratorisk hårdtslående. En kritisk konservativ fik følgende kommentar fra formanden udbasuneret i Underhuset: »Da vi stillede op imod hinanden i konservativ studenterpolitik i 1986, var jeg kandidat for højrefløjen, mens han var kandidat for venstrefløjen. Men nogle ting ændrer sig gennem årene.« John Bercow har altid sørget for at få det sidste ord. Men den nye formand bliver valgt på mandag, mens Underhuset er lukket fredag. Manden, der blev verdenskendt på Brexit har for sidste gang kaldt til afstemning i ja- og nej-gangen med et syngende »Division! Clear the lobby«. FAKTABercows ordforråd på danskHer er den danske oversættelse af nogle af John Bercows ord.Chuntering– brokke sigAuspices– auspicier, varsel fra guderneAlacrity– beredvillighedSuccinctness– kortfattethedMellifluous– sødtklingendeFella–- fyrRestitution– restitution, tilbagegivelseCerebral– hjerne, intellektuelEre– førendDextrous– fingernemDenizen– beboerTad– ungeBeetled– raget frem, kravletTextbook– lærebog, skoleeksempelGesticulation– gestikulerenBaseret på Gyldendals Røde Ordbøger – nogle betydninger vil være afhængig af den sammenhæng, ordene er benyttet i.FOLD UD Her er den danske oversættelse af nogle af John Bercows ord. Chuntering– brokke sig Auspices– auspicier, varsel fra guderne Alacrity– beredvillighed Succinctness– kortfattethed Mellifluous– sødtklingende Fella–- fyr Restitution– restitution, tilbagegivelse Cerebral– hjerne, intellektuel Ere– førend Dextrous– fingernem Denizen– beboer Tad– unge Beetled– raget frem, kravlet Textbook– lærebog, skoleeksempel Gesticulation– gestikuleren Baseret på Gyldendals Røde Ordbøger – nogle betydninger vil være afhængig af den sammenhæng, ordene er benyttet i. ",
        "metadata": {
            "source": "https://www.berlingske.dk/europa/mister-orderrrr-siger-farvel-15-ord-og-en-saerlig-egenskab-gjorde-ham",
            "image_url": null,
            "publication_time": "Torsdag d. 31. oktober 2019, kl. 15.50",
            "author": "Uffe Taudal",
            "related_links": [],
            "attachments": []
        }
    }
}