{
    "version": "1.0",
    "document": {
        "id": 16667,
        "title": "Fem faldgruber du bør undgå på sociale medier",
        "content": "Du er måske en af de mange, der bruger arbejdstiden på at lægge familiebilleder ud på Facebook eller kommentere samfundsproblemer på Twitter. Her kommer en løftet pegefinger: At bruge sociale medier på arbejdet kan føre problemer med sig og, i værste fald, koste dig jobbet. ErhvervsmedietForbeshar lavet en liste med fem ting, du bør holde dig fra, hvis du bruger sociale medier i arbejdstiden. Tippene har de fået fra John Pirch, der er sikkerhedsforsker, produktchef i HP og medforfatter til bogen Cybercrime and Espionage. Her er hvad du ikke bør gøre: Mange kan godt lide at fortælle, hvor de er ved hjælp af Facebook eller geotagging-tjenester som Foursquare. Det er ikke så underligt, for mange virksomheder uddeler præmier og rabatter, hvis man checker ind hos dem. Du bør dog være forsigtig med at bruge disse tjenester hele tiden, specielt hvis du rejser i forbindelse med arbejdet. Det er nemlig vigtigt at beskytte alle de involverede i besøget. Det kan jo være, at der forhandles om fusioner, opkøb eller konkurrerende projekter, som ikke alle bør vide noget om. Det siger sig selv, at Facebook-billeder af dig dansende halvnøgen og hønefuld på et bord ikke er godt for karrieren. Men også mere uskyldige billeder fra selskabslivet kan hurtigt give bagslag, fordi de kan bruges til at afsløre, hvor du er. Et trafikskilt i baggrunden eller et geotag på et billede kan røbe mere, end du ønsker. Selvom du ikke gemmer dig for nogen, ved du ikke, hvordan denne information kan blive brugt imod dig senere i karrieren. Links på Twitter bliver ofte forkortet til alternative URL'er for at omgås begrænsningen på 140 tegn. Dermed ved du ikke med sikkerhed, hvor du havner, når du klikker på linkene. Svindlere er gode til at udnytte dette smuthul. »Hvis du mistænker linket for at være af tvivlsom karakter, så er det det sandsynligvis,« siger John Pirch. Resultatet af at klikke på et snydelink kan blive, at du får ondsindet software på computeren, og det kan komme til at ramme hele virksomhedens it-infrastruktur. Problemet kan løses ved at bruge en tjeneste, der afslører den rigtige URL, en såkaldtURL-expander. De fleste er sikkert enige í, at forskellige password forbedrer sikkerheden, men alligevel benytter rigtig mange den samme kode på alle tjenester, de bruger. Hvis du bliver lokket ind på en falsk Twitter-side og logger ind med brugernavn og password, så har nogen pludselig opsnappet nøglen til at låse din Gmail, Facebook-konto og måske endda også din PayPal-konto op. Læs også:Flere hackerangreb afsløret Bruger du det samme password på kontiene, der tilhører din arbejdsgiver, kan du sætte fortrolig virksomhedsinformation i fare - og derudover også dit eget job. Hvis du bruger store dele af arbejdsdagen på at spille Mafia Wars, er det ikke klogt at være Facebook-ven med chefen. Det er vigtigt at tænke over, hvem der kan se de statusopdateringer, du lægger ud, mens du egentlig burde arbejde. Se også:Bliv ven med Berlingske- også i arbejdstiden! Det er naturligvis ikke udelukkende negativt at bruge sociale medier i arbejdstiden. Pirch foreslår, at arbejdsgiveren sætter en vis mængde tid af, for eksempel frokostpausen, som de ansatte kan bruge til dette. Virksomheden bør også nedfælde nogle regler, der fortæller, hvad der er acceptabelt og uacceptabelt, når man bruger sociale medier på arbejdet. Nedenunder kan du se hele interviewet med John Pirch:  Læs også:Analytiker: Facebook er forsvundet inden 2020 Læs artiklen på teknofil.no Tilmeld dig Tech og Videns ugentlige nyhedsbrev- og få det hver torsdag. Oversat af Janus Bødker.",
        "metadata": {
            "source": "https://www.berlingske.dk/videnskab/fem-faldgruber-du-boer-undgaa-paa-sociale-medier",
            "image_url": "https://berlingske.bmcdn.dk/media/cache/resolve/image_x_large/image/39/390264/5255082-fem-faldgruber-du-br-undg-p-sociale-medier-i-arbejdstiden.jpg",
            "publication_time": "Onsdag d. 13. juni 2012, kl. 12.40",
            "author": null,
            "related_links": [],
            "attachments": []
        }
    }
}