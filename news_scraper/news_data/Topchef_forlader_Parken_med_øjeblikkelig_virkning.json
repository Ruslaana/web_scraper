{
    "version": "1.0",
    "document": {
        "id": 12161,
        "title": "Topchef forlader Parken med øjeblikkelig virkning",
        "content": "Anders Hørsholt fratræder som koncerndirektør i Parken Sport & Entertainment A/S. Det sker efter godt fem år som topchef for koncernen, der ejer fodboldholdet FCK, feriecenteret Lalandia og fitnesskæden Fitness dk. Selskabet melder ikke noget om, hvorfor 51-årige Anders Hørsholt forlader koncernen, som han været en del af siden 2003, og har haft en række direktørposter i lige siden.  I en kortfattet meddelelse oplyser Parken, at Jan Harrit med virkning fra i dag er udnævnt til ny koncerndirektør. Han kommer fra en stilling som administrerende direktør i Lalandia, i hvilken han fortsætter uændret. FAKTAParkens mange forretningsområder:Parken Sport & Entertainment er et dansk selskab, der blev børsnoteret i 1997.Tirsdag har selskabet fået ny topchef. Anders Hørsholt fratræder som koncerndirektør, mens Lalandia-direktør Jan Harrit overtager topposten.Læs om Parken her:Selskabet har sit udspring i fodboldklubben FC København, men fodboldaktiviteterne udgør i dag kun en del af selskabets samlede indtægter.FC København står også for aktiviteter omkring hjemmebanen Telia Parken i København.Derudover driver Parken Sport & Entertainment følgende virksomheder:Lalandia - ferie- og aktivitetscentre samt feriehusudlejning og -salg i Billund og Rødby.Fitness.dk - landsdækkende kæde af fitnesscentre.Endelig udlejer Parken Sport & Entertainment også kontorejendommene i de fire tårne i Telia Parken.Parken Sport og Entertainment-koncernen har tidligere også omfattet ejerandele i FCK Håndbold, en fodboldskole i Sydafrika, Rockshow, Billetlugen og DK4, men selskaberne er enten ophørt, eller andelene er solgt.Kilde: parken.dk/ritzau/FOLD UD Parken Sport & Entertainment er et dansk selskab, der blev børsnoteret i 1997. Tirsdag har selskabet fået ny topchef. Anders Hørsholt fratræder som koncerndirektør, mens Lalandia-direktør Jan Harrit overtager topposten. Kilde: parken.dk /ritzau/ »På baggrund af Lalandias stærke resultatudvikling under Jan Harrits ledelse, har det været et naturligt valg, at udnævne Jan Harrit til koncerndirektør i Parken Sport & Entertainment A/S. Jeg glæder mig samtidig over, at vi har et stærkt ledelsesteam i Parken Sport & Entertainment A/S, som vil blive yderligere forstærket med Katja Moesgaards tiltræden som kommerciel direktør i FCK den 1. februar 2018,« udtaler bestyrelsesformand Bo Rygaard.  Bestyrelsesformand i selskabet Bo Rygaard afviser over for Ritzau, at der er tale om en fyring af Anders Hørsholt. »Der er ingen dramatik i Anders' afsked. Det er en velovervejet ting, og jeg har brugt en del tid sammen med Anders på, hvordan den bedste vej frem var. Afskeden kommer nu, hvor en ny direktør kommer ind i selskabet,«siger Bo Rygaard til Ritzau. Den nye direktør er Katja Moesgaard, der tiltræder som kommerciel direktør. Hun kommer fra en toppost i DBUs kommercielle afdeling. »Vi er meget tilfredse med selskabets udvikling, så der er ingen større ændringer på vej,«siger Parken Sport & Entertainments bestyrelsesformand, Bo Rygaard, efter administrerende direktør Anders Hørsholts exit.  Der er dog ikke lagt op til, at Anders Hørsholt skal have nogen funktion i Parken Sport & Entertainment. Bo Rygaard ønsker ikke at fortælle, om eller hvilken afskedspakke, Anders Hørsholt tager med sig fra selskabet. »Det hører til privatlivets fred, hvad man forlader selskabet med herinde. Det er vi for professionelle og for store til at inddrage pressen i,«siger Bo Rygaard til Ritzau. Det skal dog fremgå af selskabets regnskab for 2018.",
        "metadata": {
            "source": "https://www.berlingske.dk/virksomheder/topchef-forlader-parken-med-oejeblikkelig-virkning",
            "image_url": "https://berlingske.bmcdn.dk/media/cache/resolve/image_x_large/image/16/160943/19743034-anders.jpg",
            "publication_time": "Tirsdag d. 16. januar 2018, kl. 14.43",
            "author": "Morten Jasper",
            "related_links": [],
            "attachments": []
        }
    }
}