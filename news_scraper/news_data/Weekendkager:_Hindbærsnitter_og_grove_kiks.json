{
    "version": "1.0",
    "document": {
        "id": 15715,
        "title": "Weekendkager: Hindbærsnitter og grove kiks",
        "content": "Brød bager jeg året rundt, noget brød (rugbrød) fuldstændig regelmæssigt som en produktion. Mens kagebagning helt klart er en sæsonpræget handling for mig. Selvfølgelig ansporer rabarber og bær til nogen kagebagning i løbet af sommeren. Men det er først nu, med efterårets og kølighedens komme, at min kagelyst og kagehjerne rigtigt forener sig. Sæsonens første bagesession må nødvendigvis omfatte hindbærsnitter. Hjemmelavede smager de vidunderligt og det er meget længe siden, at jeg har bagt dem, så der er på høje tid. At bage hindbærsnitter er en blanding af meget nemt og lidt svært. Nemt, fordi dejen er hurtigt lavet og hindbærmarmeladen, der skal imellem, sagtens kan være en god færdigkøbt. Det lidt svære er at få lagt de to dejflader sammen om syltetøjet. Den udrullede dej er ubagt og derfor blød, og den skal både løftes, vendes i luften og lægges omvendt på. Men bagepapiret og køleskabstemperaturen hjælper til at holde den stabil, og hvis bare man er forsigtig, går det helt sikkert godt (se også opskriftens i tip). Hindbærsnitter er »ren« kage. De grove kiks med kakao-nibs (se tip) ligger med deres knas og bid i den anden ende af kageskalaen. De grove kornflager, det mørke muscovado sukker og de sprøde nibs af ristede, knækkede kakaobønner gør dem til en markant og lækker eftermiddagssnack.  Hindbærsnitter12-15 stk. dej:350 g hvedemel¼ tsk. bagepulver60 g mandelmel (fintmalede, smuttede mandler)120 g flormelis260 g koldt smør1 ægmel til udrulning fyld:god hindbærmarmelade (ca. 5 spsk.) glasur:ca. 50 g flormelis1-2 tsk. citronsaft Dej:Bland mel, bagepulver, mandelmel og flormelis. Hak smørret i blandingen med en kniv. Bland det til et jævnt smuldr med fingrene. Saml dejen hurtigt med ægget. Eller kom alle de tørre ingredienser og smørret i en foodprocessor og kør det til et jævnt smulder. Tilsæt æg og saml dejen. Pak den i plastfilm, og lad den hvile i køleskabet en time. Tag dejen ud og del den i to lige store portioner. Rul hver af dem ud mellem to stykker bagepapir. Rul dem ud i form af rektangler (så ens som muligt) i ca. 4 mm tykkelse. Læg de to dejflader (med bagepapir) i køleskabet i en times tid. Sørg for, at de ligger så plant som muligt. Tag en af pladerne ud, læg den på en bageplade og træk forsigtigt det øverste ark bagepapir af. Smør et jævnt og generøst lag hindbærmarmelade på den (ikke helt ud til kanten). Tænd ovnen på 185 grader.Tag den anden dejflade ud og træk forsigtigt det øverste ark bagepapir af. Læg forsigtigt den bare side ovenpå marmeladefladen, så bagepapirsiden vender opad. Træk forsigtig det øverste ark bagepapir af og tryk meget forsigtigt og omhyggeligt de to flader sammen. Tryk fra midten og ud, så eventuelle luftlommer tømmes. Tryk dejfladerne let sammen langs kanterne. Sæt kagen i den varme ovn, og bag den i 22-28 minutter, eller til den er fast og gylden. Tag den ud og lad den køle af til lunken. Glasur:Rør flormelis og citronsaft sammen til en glasur. Sprøjt glasuren på i zigzag- eller det stregmønster, du har lyst til. Brug en lille frysepose (klip et lille hjørne af) som sprøjtepose. Skær kagen ud i passende stykker/snitter, med det samme, men lad dem ligge sammen på pladen, indtil de er kolde. Se flere opskrifter og mere livsstil på Facebook TIPNogle hindbærsnitte-opskrifter foreskriver, at fladerne bages hver for sig og først lægges sammen om marmeladen bagefter. Det er meget lettere, men faktisk både forkert og synd og skam. For »rigtige«, klassiske hindbærsnitter skal bage med marmeladen. Det giver den bedste smag. TIPTredive kiks og tolv-femten hindbærsnitter er måske mere, end man kan fortære på en eftermiddag. Begge slags bagværk kan heldigvis holde sig i flere dage. Læg dem i lufttætte plasticbeholdere og opbevar dem ved rumtemperatur (dvs. ikke stuevarmt og ikke i køleskabet – 15-18 grader er perfekt). Hindbærsnitterne kan holde sig i op til en uge (måske lidt længere) og kiksene kan holde sig i en lille måned. Grove kiks med kakao-nibsca. 30 stk. 1/3 tsk. fint havsalt½ dl kærnemælk130 g havregryn75 g rugflager120 g grahamsmel100 g alm. fint hvedemelkornene af en vaniljestang140 g demerara rørsukker75 g mucovado sukker (eller puddersukker)2 tsk. bagepulver230 g koldt smør skåret i terninger1 ½ dl kakaonibs (se tip) Kom salt og kærnemælk i en lille skål, rør godt rundt og lad saltet opløses, mens resten af dejen forberedes. Kom havregryn og rugflager i foodprocessoren og kør den et øjeblik, til de er blevet til en slags groft mel. Tilsæt hvedemel, vaniljekorn, de to slag sukker og bagepulver og lad det køre kort, til det er blandet. Lad maskinen køre og tilsæt smørret lidt af gangen. Lad det køre til et smulder. Rør i den salte kærnemælk igen og tilsæt den sammen med kakao-nibsene. Lad det køre, til dejen er samlet. Lad dejen hvile 1-1½ time i køleskabet, før den rulles ud. Tænd ovnen på 180 grader.Rul dejen ud i 4-5 mm tykkelse og stik eller skær den ud i kikseform (runde eller firkantede) Læg kiksene på plader med bagepapir og bag dem 18-20 min. midt i ovnen. Lad dem køle af på risten og lad dem blive helt kolde, før du lægger dem i plastboks/kagedåse. Opbevar dem tørt og ikke for varmt.  TIPNib, eller nibs i flertal er et engelsk ord, og har mange betydninger. En af dem refererer til noget, der er noget småt spidst eller tilspidset. Kakao-nibs er små lidt spidse stumper af udsøgte kakaobønner. Bønnerne er ristet og derefter knækket/hakket til et meget groft granulat og smager kraftigt og rent af usødet chokolade/kakao. Jeg kan lide at spise dem rent som en form for knasende ikke-sød chokoladesnack. Men jeg bruger dem også i madlavningen, f.eks. som her til lækre grove kiks. Jeg køber økologiske Beniano kakao-nibs af mærket Oialla hos Bojesen Chokolade (bojesen.dk), de er virkelig gode.",
        "metadata": {
            "source": "https://www.berlingske.dk/det-sunde-liv/weekendkager-hindbaersnitter-og-grove-kiks",
            "image_url": "https://berlingske.bmcdn.dk/media/cache/resolve/image_x_large/image/31/316713/6887753-12debkage-1jpg.jpeg",
            "publication_time": "Fredag d. 11. oktober 2013, kl. 09.00",
            "author": null,
            "related_links": [],
            "attachments": []
        }
    }
}