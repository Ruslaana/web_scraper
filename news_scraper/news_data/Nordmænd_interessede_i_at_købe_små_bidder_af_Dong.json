{
    "version": "1.0",
    "document": {
        "id": 11028,
        "title": "Nordmænd interessede i at købe små bidder af Dong",
        "content": "»Vi er for små til at købe hele virksomheden, så vi håber, Dong ender med at sælge fra i mindre dele. Så er vi en mulig køber,« siger Helge Hammer, der er driftsdirektør i Faroe Petroleum Norge, til Børsen. Det skriver dagbladet Børsen.  Han tvivler på, at kapitalfonde vil kaste milliarder efter Dongs oliefelter, og kan ikke umiddelbart spotte andre store købere. Dong har dog hele tiden meldt klart ud, at det foretrække et samlet salg af olieforretningen. Indtil videre er forhandlingerne med A.P. Møller-Mærsk dog gået i stå, og eksperter tvivler på, at de store amerikanske kapitalfonde vil være interesseret til den spåede pris på 14 mia. kr.  Kommunikationschefen i Dong, Martin Barlebo, understregede via email til Børsen, at Dong fortsat har øje for et samlet frasalg, og at processen går efter planen.   ",
        "metadata": {
            "source": "https://www.berlingske.dk/virksomheder/nordmaend-interessede-i-at-koebe-smaa-bidder-af-dong",
            "image_url": "https://berlingske.bmcdn.dk/media/cache/resolve/image_x_large/image/13/130626/15819519-dong-energy-statsrevisorer-overvejer-at-undersge-dong-salg-don.jpg",
            "publication_time": "Tirsdag d. 20. december 2016, kl. 09.21",
            "author": null,
            "related_links": [],
            "attachments": []
        }
    }
}