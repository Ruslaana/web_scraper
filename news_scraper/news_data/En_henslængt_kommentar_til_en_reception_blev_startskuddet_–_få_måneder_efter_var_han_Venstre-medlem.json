{
    "version": "1.0",
    "document": {
        "id": 5440,
        "title": "En henslængt kommentar til en reception blev startskuddet – få måneder efter var han Venstre-medlem",
        "content": "Godmorgen, kære læser, og velkommen til Berlingskes politiske morgenpost. Det er blevet fredag, og mens vi venter på, at solen kommer frem igen, kan vi ligeså godt danne os et godt overblik over, hvad der rører sig i dansk politik. I aftes var der igenskyderi på Nørrebro. En 43-årig mand, som var kendt af politiet, mistede livet, og en 42-årig kvinde, der betragtes som et tilfældigt offer, blev ramt, men er uden for livsfare. Episoden lægger sig i hælene på en række hændelser, der har fået presse, politi og justitsministeren til at tale om enigangværende konfliktmellem banden Loyal to Familia, LTF, og en anden unavngiven gruppering. I forbindelse med den konflikt har der de seneste måneder været 25 episoder, hvor svenske borgere har været hyret til at begå drabsforsøg i Danmark. Det fortalte justitsminister Peter Hummelgaard (S) tilDRogTV 2i går, efter at han havde været til møde med Rigspolitiet og politiets National Enhed for Særlig Kriminalitet, NSK. Og i forbindelse med gårsdagens skuddrab, kan politiet »ikke afvise, at det har relation til den igangværende konflikt med relation til Sverige«. Det var dog for tidligt at konkludere noget i aftes. Men det har ikke holdt Dansk Folkepartis formand, Morten Messerschmidt, til at stille et ultimatum til justitsministeren. »En uge – ellers stiller vi mistillidsvotum,« skriver han på det sociale medieX:  En uge - ellers stiller vi mistillidsvotum.Det forlyder, at en LTF’er er blevet skudt i hovedet af en svensk person på Nørrebro for et par timer siden. De svenske tilstande rykker mod Danmark og danskeres sikkerhed er i fare. Men justitsministeren optræder som en usikker…pic.twitter.com/bEaquGALjY »Det forlyder, at en LTF’er er blevet skudt i hovedet af en svensk person på Nørrebro for et par timer siden. De svenske tilstande rykker mod Danmark og danskeres sikkerhed er i fare. Men justitsministeren optræder som en usikker skoledreng før eksamen.« Hvad justitsminister Peter Hummelgaard helt konkret skal gennemføre på denne uge for at »passe på danskerne« fremstår dog stadig usikkert. Det er også her værd at bemærke, at et eventuelt mistillidsvotum fra Dansk Folkeparti ikke vil have nogen reel indflydelse, da regeringen har et indenrigspolitisk flertal. I øvrigt vil nærværende morgenpostbud driste sig til at påstå, at Dansk Folkeparti ville være klar til at vælte samtlige ministre på regeringens hold, hvis de havde magt, som de har agt.  Vi skal forbiKristeligt Dagblad, der har interviewet udlændinge- og integrationsminister Kaare Dybvad (S) i anledning af, at han fylder 40 år. Her fortæller han blandt andet om, hvordan det var at skifte fra Indenrigs- og Boligministeriet til Udlændinge- og Integrationsministeriet, hvor han pludselig var repræsentant for nogle politikker, som folk i højere grad var kritiske overfor. »Jeg synes, det var sjovere det andet. Det er ikke mindre vigtigt for en regering at kunne være i det sidste rum, men følelsen som person er jo anderledes,« siger han blandt andet til Kristeligt Dagblad. Han er ikke den eneste, der har bemærket Udlændinge- og Integrationsministeriets tunge kappe. Også hans forgænger, Mattias Tesfaye (S), udtalte sig i sin tid om, hvordan det var at være udlændinge- og integrationsminister, og han lagde vægt på det faktum, at man har menneskeskæbner i sine hænder. »Derfor tror jeg også, at udlændingepolitik lidt er ligesom ringen i »Ringenes Herre«. Man kan bære den i et stykke tid, men du skal passe på ikke at have den på for længe, for så ødelægger det dig menneskeligt. Så bliver du ligesom Gollum. Du skal virkelig være bevidst om, at det er menneskeskæbner, du har i hænderne, og du kan ikke bare skærme af for det og have en kølig, professionel distance,« sagde han tilBerlingske. Vi suser videre til Politikens spalter. Avisen har nemlig sat Christian Friis Bach i stævne, og han fortæller om dagene op til, at han annoncerede sit skifte fra De Radikale til Venstre, men også om baggrunden for skiftet. Det bundede nemlig i et lidt tilfældigt møde med Venstres formand, Troels Lund Poulsen, som han ved afskeden lidt henslængt havde fortalt, at han ikke vidste, om han skulle blive hos De Radikale. Derefter havde Troels Lund Poulsen kontaktet ham, og så var det gået slag i slag derfra. Han fortæller også om, hvordan han orienterede sit radikale bagland om skiftet. Her havde han taget to wienerbrødsstænger med til bestyrelsen i Hjørring Radikale Venstre, men trods wienerbrødsstænger, var stemningen ikke just god. »De er vrede, men på en ordentlig og kærlig måde, og ærgerlige og frustrerede. Vi bruger et par timer på at tale om, hvad der er sket, og hvordan man kan komme videre,« fortæller han blandt andet. Hvis du vil helt med ind bag de lukkede døre, kan du læse Politikens teksther. 1.Til trods for at ni ansatte i FNs hjælpeorganisation for palæstinensiske flygtninge i Mellemøsten, UNRWA, angiveligt deltog i terrorangrebet på Israel i oktober sidste år, fortsætter Danmark sin støtte til organisationen. Det bekræfter Udenrigsministeriet tilB.T.. »UNRWA har forpligtet sig til at styrke interne kontrolmekanismer, samt at danske midler beskyttes i tilfælde af mistanke om misbrug, herunder ansattes medvirken i terroraktiviteter,« skriver ministeriet blandt andet. 2.Kira Marie Peter-Hansen, som sidder i Europa-Parlamentet for SF, advarer nu statsminister Mette Frederiksen (S) mod at ignorere formand for EU-Kommissionen Ursula von der Leyens bøn om at stille med både en mand og kvinde til Danmarks kommissærpost. Det skriverJyllands-Posten: »Danmark bryster sig af at gå op i ligestilling, og her har vi en oplagt mulighed for at vise det og bidrage til, at kommissionen er mere ligestillet,« siger hun blandt andet til avisen. 3.Faldende ungdomsårgange betyder, at antallet af byer i Danmark med en stx-uddannelse vil falde med 10 frem mod 2035. Det fortæller børne- og undervisningsminister Mattias Tesfaye (S) på baggrund af nye tal. »Der vil blive uddannelsesørkener i områder af landet, hvor der ikke er de stærkeste traditioner for uddannelse,« siger han blandt andet ifølge Ritzau. Der er ikke noget formelt på programmet i dag. Det var alt for i dag og denne uge. God weekend!",
        "metadata": {
            "source": "https://www.berlingske.dk/politisk-morgenpost/en-henslaengt-kommentar-til-en-reception-blev-startskuddet-faa",
            "image_url": "https://berlingske.bmcdn.dk/media/cache/resolve/image_x_large_vertical/image/182/1824311/24768306-christian-friis-bach-v-fortller-i-politiken-om.jpg",
            "publication_time": "Fredag d. 09. august 2024, kl. 08.45",
            "author": "Albert Søgaard Thomsen",
            "related_links": [],
            "attachments": []
        }
    }
}