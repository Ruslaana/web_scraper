{
    "version": "1.0",
    "document": {
        "id": 914,
        "title": "Vil vi leve trygt? Så skal vi købe flere kampfly",
        "content": "Dette er en pro et contra. Læs de Radikales forsvarsordfører, Martin Lidegaard, svarher. Spørgsmålet er i og for sig meget enkelt. Vil vi leve i tryghed eller i frygt? Jeg vil gerne leve i frihed og tryghed – og det er ikke gratis! Derfor synes jeg også, at vi skal lytte meget nøje til USAs ambassadør, der i denne uge har sagt, at vi i Danmark skal styrke vores forsvar. Bl.a.ved at købe flere kampfly.Det er vi i Det Konservative Folkeparti helt enige i. Vi har hele tiden ment, at vi som en del af NATO har en forpligtelse over for de andre medlemslande. Vi har en musketered, som vi selvfølgelig skal overholde, hvis fremmede magter vil os det ondt. Et angreb på et af landene er et angreb på hele alliancen. Men det er som om, at mange i dag bare tror, at USA kommer og redder os lige meget hvad. Men det gør de kun, hvis vi også overholder vores del af aftalen om at bruge to procent af vores BNP på Forsvaret, hvilket vi har forpligtet os til. Og selvfølgelig skal vi overholde vores aftale. Niels Flemming HansenFold sammenLæs mere Det siger sig selv, at vi ikke kan forvente, at resten af medlemslandene opretholder deres del af aftalen, hvis ikke også vi gør. USA er vores vigtigste allierede, så når amerikanerne påpeger, at vi ikke opretholder vores aftale, skal vi lytte. Både for vores forpligtelser og for Danmarks skyld. Det Konservative Folkeparti har hele tiden sagt, at vi skal styrke vores forsvar og investere i flere kampfly, for det er der behov for med sikkerhedssituationen i verden i dag. Ifølge Forsvarets efterretningstjeneste er Ruslanden betydelig sikkerhedspolitisk udfordringbåde for Danmark og for resten af Vesten. Rapporten vurderer, at på grund af vores placering i Østersø-området og Ruslands interesse i Arktis-området, har Rusland et mistroisk syn på Danmark. Det er vigtigt, at vi kan beskytte vores interesser i områderne. Specielt når Rusland foretager flyvninger med bombefly i nærheden af de danske områder i Nordsøen, Østersøen og Arktis. Hvis vi skal kunne beskytte danske interesser, er det vigtigt, at vi har midlerne til det, og de midler er flere kampfly, der kan afværge russernes indtog ved den danske grænse. Med flere kampfly vil vi kunne være tættere på at opfylde vores forpligtelser over for NATO og musketereden, vi har afgivet. Derfor vil vi i Det Konservative Folkeparti stadig gerne have flere kampfly til det danske forsvar. Flere kampfly vil samtidig give os midlerne til at beskytte vores interesser og områder mod dem, der presser på og krænker det danske luftrum, som vi ser ske hyppigere i disse tider.",
        "metadata": {
            "source": "https://www.berlingske.dk/kommentarer/vil-vi-leve-trygt-saa-skal-vi-koebe-flere-kampfly",
            "image_url": "https://berlingske.bmcdn.dk/media/cache/resolve/image_x_large/image/122/1229933/23275554-netherlands-air-force-days.jpg",
            "publication_time": "Onsdag d. 27. november 2019, kl. 16.30",
            "author": null,
            "related_links": [],
            "attachments": []
        }
    }
}