{
    "version": "1.0",
    "document": {
        "id": 8635,
        "title": "Novo Nordisk får godkendt ny medicin i EU mod sjælden sygdom",
        "content": "Novo Nordisks nye lægemiddel »Alhemo« til behandling af personer med blødersygdommen hæmofili A eller B er i dag blevet godkendt af Det Europæiske Lægemiddelagenturs ekspertkomité. Det skriver virksomheden i enpressemeddelelse. Hæmofili er en sjælden blødningssygdom, der forringer kroppens evne til at stoppe blødninger. Det estimeres, at der i Danmark ercirka 480 menneskerdiagnosticeret med hæmofili A eller B. På verdensplan er det tal 1,1 million mennesker. Ud over at kunne bruges til behandling af patienter med hæmofili A og B kan Novos lægemiddel også bruges af dem, som ellers har udviklet en resistens over for blødermedicin. Det er velkendt, at kroppen kan registrere blødermedicin og danne antistoffer, der sørger for, at medicinen ikke længere virker. Men det problem vil man ikke opleve med Novos nye middel, Alhemo, lyder det fra Novo Nordisk. Cheflæge for hæmofili Stephanie Seremetis kalder det for en »vigtig milepæl for patienterne«. Medicinen, der må benyttes som behandling af personer fra 12 år og op, kommer i form af en pen – som man kender det fra for eksempel Novos fedmemedicin Wegovy – og kan opbevares ved stuetemperatur i op til fire uger. »Det kan lette den fysiske, følelsesmæssige og samlede behandlingsbyrde for mennesker, der lever med hæmofili«, lyder det fra Stephanie Seremetis. Det nye lægemiddel er allerede godkendt i blandt andet Australien og Schweiz. Novo Nordisk forventer en endelig godkendelse fra Europa-Kommissionen inden for cirka to måneder. FAKTAKort om Hæmofili A og BHæmofili er en arvelig sygdomSygdommen inddeles i tre sværhedsgrader: mild, moderat og sværHæmofili A skyldes mangel af faktor VIII i blodet, hvor hæmofili B skyldes manglende faktor IXPå grund af sygdommens arvegang rammes drenge/mænd langt hyppigere end piger/kvinderHæmofili A rammer 1 ud af 10.000, og hæmofili B rammer 1 ud af 50.000.Kilde: Danmarks BløderforeningFOLD UD Kilde: Danmarks Bløderforening",
        "metadata": {
            "source": "https://www.berlingske.dk/virksomheder/novo-nordisk-faar-godkendt-ny-medicin-i-eu-mod-sjaelden-sygdom",
            "image_url": "https://berlingske.bmcdn.dk/media/cache/resolve/image_x_large/image/184/1848292/24815543-.jpg",
            "publication_time": "Fredag d. 18. oktober 2024, kl. 15.19",
            "author": "Ditte-Marie Sandberg",
            "related_links": [],
            "attachments": []
        }
    }
}