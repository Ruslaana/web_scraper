{
    "version": "1.0",
    "document": {
        "id": 18734,
        "title": "Pigeliv anno 2011",
        "content": "Johanne Algreen sender en tak til Bryld i »Louis liv«, men evner bedre end sit forbillede, at give ærlige indblik i særlige miljøer uden, at læseren føler sig belært. Hun identificerer sig med Louis og leverer uden medynk et præcist ind-under-huden portræt af en usikker og sammensat pige, som jagter kærligt nærvær, en tryg havn og et sjovt liv. Sjovt som i sex, stoffer, fester og pjæk, som vi også kender det fra Algrens debut »Louis 121092-2922« fra 2008. Louis kalder sig en ulykkesfugl og siger indledningsvis: »Det ondeste ved mig er nok, at jeg ved, hvad der er godt og ondt, og alligevel ikke handler.« Hun har snarere problemer med sin uro, energi og sit kompas. Hun mangler retningen, men skildringen af hendes flaksen bliver en af årets bedst skrevne realistiske ungdomsromaner.",
        "metadata": {
            "source": "https://www.berlingske.dk/boganmeldelser/pigeliv-anno-2011",
            "image_url": "https://berlingske.bmcdn.dk/media/cache/resolve/image_x_large/image/69/691491/4732282-pigeliv-anno-2011.jpg",
            "publication_time": "Torsdag d. 15. december 2011, kl. 22.30",
            "author": null,
            "related_links": [],
            "attachments": []
        }
    }
}