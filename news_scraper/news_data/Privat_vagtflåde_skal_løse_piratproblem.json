{
    "version": "1.0",
    "document": {
        "id": 16727,
        "title": "Privat vagtflåde skal løse piratproblem",
        "content": "Senest har projektet fået udnævnt en direktør, og de praktiske detaljer er næsten på plads. Navnet er Angus Campbell, en brite, der tidligere har været direktør i OSG.   Praktisk vil flåden bestå af 18 24-meter lange patruljeringsfartøjer med fastmonterede geværstillinger og to speedbåde til hurtige reaktioner. CEP diskuterer i øjeblikket med Marshall Islands, en lille øgruppe nordvest for Australien på 181 kvadratkilometer, om at sejle under dennes flag. Det vil gøre det muligt for flåden at operere som officiel kystvagt med de rettigheder, det indebærer. En sejlads gennem Aden-bugten vil koste omkring 20.000 dollar under CEP's beskyttelse, om end prisen vil svinge alt efter skibets hastighed.   Ifølge Angus Campbell vil opstartsomkostningerne ligge mellem 27 og 50 mio. dollar. CEP håber fortsat på støtte fra EU og USA, så man ikke skal være privat ejet. CEP vil operere som en non-profit organisation, hvor et eventuelt overskud vil blive brugt til at hjælpe Somalia med opbygningen af en fungerende regering. Piratproblemet ud for Afrikas østkyst er fortsat hovedtemaet for shippingindustrien, og ifølge CEP er der for nuværende 23 tilfangetagne skibe og 518 fanger siddende i Somalia.",
        "metadata": {
            "source": "https://www.berlingske.dk/virksomheder/privat-vagtflaade-skal-loese-piratproblem",
            "image_url": "https://berlingske.bmcdn.dk/media/cache/resolve/image_x_large/image/39/395170/4050722-pix-pirat.jpg",
            "publication_time": "Fredag d. 06. maj 2011, kl. 11.42",
            "author": null,
            "related_links": [],
            "attachments": []
        }
    }
}