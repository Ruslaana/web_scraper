{
    "version": "1.0",
    "document": {
        "id": 12295,
        "title": "Når murermesteren og ikke borgmesteren punger ud for tyskbøger, udstiller det et velfærdsparadoks",
        "content": "Eleverne på Karlslunde Skole i Greve kan ikke få en skolebog uden atskolebestyrelsesformanden går tiggerganghos det lokale erhvervsliv. Det gør han, så eleverne kan lære tysk, uden at læreren behøver at forklare, at man ikke bruger D-mark i Tyskland længere – og forresten ikke har gjort det i 22 år. Det er ét af en række af DRs eksempler på pressede folkeskoler. Der er noget grundlæggende selvmodsigende i, at det går godt – endda rigtig godt med økonomien i Danmark, men folkeskolerne forfalder i en sådan grad, atDRs artikelseriekunne tages ud af en billedserie fra Østtyskland i 1980erne. Omkring nogenlunde samme tid som Karlslunde Skoles bøger er fra. Borgmesteren i Greve kommune, Pernille Beckmann (V),medgiverda også, at tiggergang for skolebøger ikke er »optimal«, men hævder samtidig, at hvis vi gerne vil have et velfærdssamfund fremover skal de lokale erhverv bidrage. Vi har nemlig ikke »ret mange penge til velfærd mere«, ifølge borgmesteren. Og her er problemets kerne. Det er påskønnet, at murermesteren fra Greve vil hjælpe med elevernes skolebøger, men det er nok de færreste, der som Pernille Beckmann mener, at det er erhvervslivets ansvar at betale for, at byens børn kan lære tysk fra en bog, som ikke er ældre end deres forældre. Med høje skatter,vi gerne betaler, er det ikke en urimelig forventning, at borgmesteren og ikke erhvervslivet afsætter penge til skolebøger til Karlslunde Skole. Og varmt vand i bruserne på Tingløkkeskolen. Og renovering af legepladsen på Rebild Skole. Sammenstødet mellem forventningerne til og mødet med velfærdsstaten er krystalklar nu, hvor frygten for en økonomisk krise lynhurtigt blev afløst afen smilende finansministermed en bomstærk dansk økonomi. Men den bomstærke danske økonomi står ikke mål med mødet med Velfærdsdanmark. »Det er påskønnet, at murermesteren fra Greve vil hjælpe med elevernes skolebøger, men det er nok de færreste, der som Pernille Beckmann mener, at det er erhvervslivets ansvar at betale,« skriver Rikke From. Her ses Greves borgmester, Pernille Beckmann.Fold sammenLæs mereFoto: Bo Amstrup/Ritzau Scanpix. Det skurrer i samfundskontrakten, når borgernes bidrag fremstår større end statens. Skattepengene bliver måske en tungere byrde. Opbakningen til den førte politik daler. Og folk stemmer udenom de regeringsbærende partier. Der er mange fortolkninger på regeringens elendige – eller katastrofale – valg, som den mindst socialdemokratiske socialdemokrat, Magnus Barsøe,udråbte det som. Men en grundlæggende forklaring kan være, at vi simpelthen ikke længere føler, at vi får, hvad vi betaler for. At de nedslidte skoler i Greve, i Odense og i Rebild ikke er skattetrykket værdigt. I dag er det folkeskoler. I sidste uge var det en udsat borger i statens varetægt,Nanna på 30 år, som tilsyneladende blev så groft svigtet, at hun døde. Inden da talte vi om børn, der leder forgæves efter en voksen ivuggestuen. Ældre der får enuværdig pleje. Og så var derrækken af sygehusskandaler. Nanna,Elseogpigen på 14 måneder, som græder uafbrudt i 50 minutter i sin vuggestue, står tilbage for mig som de tydeligste ansigter på velfærdssvigt. Det samme velfærdssvigt som har skubbet Socialdemokratiets vælgere direkte i SFs favn. Anderledes opløftet på valgaftenen var Venstre, som må få point for evnen til at vende en mandathalvering til en kæmpe succes, da Morten Løkkegaard gik på talerstolen og udbrød »vi gjorde det« for et publikum, der kortvarigt glemte, at »succesen« vel næppe kan regnes for andet end en fiasko for et »engang-så-stort-og-magtfuldt« parti. Regeringen har nok hovedbrud at gå på sommerferie med. Et af dem er at vende tilbage til en balance i samfundskontrakten, som er synlig for den store brede befolkning. Til den tid har eleverne i Greve forhåbentlig fået nye tyskbøger. Rikke From er cand.scient. og politisk rådgiver for Enhedslisten ",
        "metadata": {
            "source": "https://www.berlingske.dk/kommentatorer/naar-murermesteren-og-ikke-borgmesteren-punger-ud-for-tyskboeger",
            "image_url": "https://berlingske.bmcdn.dk/media/cache/resolve/image_x_large_vertical/image/180/1807532/24731573-rikke-from-har-fortalt-om-grnseoverskridende-adf.jpg",
            "publication_time": "Fredag d. 21. juni 2024, kl. 11.57",
            "author": "Rikke From",
            "related_links": [],
            "attachments": []
        }
    }
}