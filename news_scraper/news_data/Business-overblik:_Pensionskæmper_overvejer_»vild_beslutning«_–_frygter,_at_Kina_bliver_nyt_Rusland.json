{
    "version": "1.0",
    "document": {
        "id": 21825,
        "title": "Business-overblik: Pensionskæmper overvejer »vild beslutning« – frygter, at Kina bliver nyt Rusland",
        "content": "Godmorgen og velkommen til tirsdag morgens hurtige Business-overblik, nu hvor dagen er blevet næsten en time kortere. I dag runder vi blandt andet: Men vi begynder med spændingerne i Asien. God læselyst, og følg med dagen igennem påBerlingske Business! Pensionskæmper overvejer at droppe Kina Pensionskæmperne PFA og Akademikerpension overvejer begge, om de skal trække sig ud af alle deres kinesiske investeringer. Navnlig frygten for konsekvenserne af en konflikt om Taiwan medvirker til tankerne om at forlade verdens næststørste økonomi,skriver Finans. En total nedfrysning af forholdet mellem vesten og Kina risikerer at medføre indefrysning af aktiver og penge, som det skete i Rusland efter invasionen i Ukraine. »Jeg vil absolut ikke udelukke, at vi kunne finde på at trække helt ud af Kina,« siger Tine Choi Danielsen, chefstrateg i PFA, der forvalter i alt 640 milliarder kroner, og medgiver, at »det vil være en vild beslutning«. Også Akademikerpension overvejer at trække sig men har lige nu blot 600 millioner af den samlede formue på 145 milliarder kroner investeret i Kina. »Ja, det er en stor beslutning, for man ved jo ikke, hvad man måske går glip af på længere sigt,« siger investeringsdirektør Anders Schelde til Finans. 1.Ny milliardhandel med energi på vej Flere store virksomheder, der arbejder med energi, er blevet handlet de seneste år. Nu er endnu en milliardhandel på vej, idet Better Energy har engageret investeringsbanken Carnegie til at forsøge at finde en medejer, fortæller flere kildertil Børsen. Medstifter af og administrerende direktør for Better Energy, Rasmus Lildholdt Kjær, har ingen kommentarer til oplysningerne. Better Energys seneste driftsresultat er steget fra 410 til 726 millioner kroner. 2. Googles giganthandel er aflyst Internetgiganten Google køber alligevel ikke cybersikkerhedsfirmaet Wiz i det, der ville være blevet Googles hidtil største opkøb. Drøftelserne om en overtagelse er aflyst, og Wiz gør nu i stedet efter en børsnotering,skriver Financial Timessamt nyhedsbureauerneReutersogBloomberg. Wiz-topchef Assaf Rappaport er smigret over tilbuddene om overtagelse men ønsker at gå sin egen vej og opbygge Wiz, der er en af de hurtigstvoksende iværksættervirksomheder inden for software. Wiz leverer sikkerhedsløsninger, der identificerer og fjerner kritiske risici ved at bruge cloudbaserede it-løsninger. 3. Regeringens manglende åbenhed om tal får kritik Både SF, Danmarksdemokraterne og den liberale tænketank CEPOS slår nu alarm over, at det er for svært at gennemskue de økonomiske konsekvenser af regeringens tiltag, uanset om det drejer sig om den grønne trepartsaftale, iværksætterudspillet eller 2030-planen fra efteråret. Detskriver Børsen. »Vi får en rigtig dårlig debat, når man gemmer tallene og skubber dem væk. Så bliver det jo umuligt at diskutere,« siger SFs skatteordfører, Sigurd Agersnap. Socialdemokratiets finansordfører, Benny Engelbrecht, kalder debatten relevant men afviser kritikken af bevidst at skulle skjule beregningerne.   1. Caroline Rønne havde fået nok, da hun fandt ud af sin mandlige kollegas løn De udførte samme arbejdsopgaver. Alligevel havde hendes mandlige kollega fået 200.000 kroner mere i løn end hende. Hun satte sig for at finde ud af alt om lønforhandling, og da hun skiftede job, steg hun 60 procent i løn. I dag rådgiver hun kvinder om, hvordan de kan sikre sig de bedst mulige lønvilkår på deres arbejdsplads.Læs historien her. 2.Overvismanden advarer: Vi er på vej mod »en kold handelskrig«, og den kan ramme danskerne hårdt Der er en fladskærm i næsten ethvert dansk hjem. Det ville ikke have været tilfældet, hvis det ikke var for den globale handel. Det fremhæver overvismand Carl-Johan Dalgaard, der frygter, at vi er på vej mod en mere opdelt verden rent økonomisk – og det kan få konsekvenser for danskerne.Læs historien her. Jeg gør det. Det er synd at lade være Det er højsæson for sommerferie. For familier kan det både være en fornøjelse og en prøvelse. Men der er faktisk også mange andre, der er noget udfordret ved udsigten til tre ugers fri, fordi de har svært ved at rejse alene. Det er synd.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.05: Tak, fordi du læste med, og rigtigt god tirsdag!",
        "metadata": {
            "source": "https://www.berlingske.dk/business/business-overblik-pensionskaemper-overvejer-vild-beslutning-frygter-at",
            "image_url": "https://berlingske.bmcdn.dk/media/cache/resolve/image_x_large/image/181/1819015/24756429-det-stadig-mere-spndte-forhold-mellem-usa-og-kina.jpg",
            "publication_time": "Tirsdag d. 23. juli 2024, kl. 07.11",
            "author": "Thomas Breinstrup",
            "related_links": [],
            "attachments": []
        }
    }
}