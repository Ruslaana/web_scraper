{
    "version": "1.0",
    "document": {
        "id": 20854,
        "title": "Italiensk journalist bliver ny formand for Europa-Parlamentet",
        "content": "Onsdag valgte Europa-Parlamentet en ny formand. Som forventet blev det en socialdemokrat, der løb med sejren – men han er ikke østeuropæer, sådan som den tyske kansler Angela Merkel ellers havde håbet på. David-Maria Sassoli kommer fra Italien. David Sassoli vandt med 345 stemmer, mens Jan Zahradil fra Tjekkiet, der tilhører De Europæiske Konservative og Reformister, som er Dansk Folkepartis gamle gruppe, blev nummer to med 160 stemmer. Samlet var der 667 gyldige stemmer. I de næste 2,5 år skal Sassoli være formand, og der vil herefter igen blive stemt om, hvem der skal tage over efter ham. FAKTAHer er Europa-Parlamentets nye formandNavn:David-Maria SassoliPolitisk tilhørsforhold:DemokraternePolitisk tilhørsforhold i EU:S&DAlder:63 årDavid-Maria Sassoli er italiensk politiker og journalist, og siden 2009 har han været medlem af Europa-Parlamentet. Siden 2014 har han i øvrigt været en af 14 vicepræsidenter i parlamentet. Han har arbejdet for flere aviser og TV-stationer, inden han blev medlem af Europa-Parlamentet.FOLD UD Navn:David-Maria SassoliPolitisk tilhørsforhold:DemokraternePolitisk tilhørsforhold i EU:S&DAlder:63 år David-Maria Sassoli er italiensk politiker og journalist, og siden 2009 har han været medlem af Europa-Parlamentet. Siden 2014 har han i øvrigt været en af 14 vicepræsidenter i parlamentet. Han har arbejdet for flere aviser og TV-stationer, inden han blev medlem af Europa-Parlamentet. Det var forventet, at en socialdemokrat ville løbe med formandsposten, efter at den konservative tyske forsvarsminister, Ursula von der Leyen, tirsdag blev nomineret af de 28 medlemslandes regeringsoverhoveder somny formand for Europa-Kommissionen. Socialdemokraterne har væretmeget kritiskeover for nomineringen af von der Leyen til kommissionsformandsposten, men David-Maria Sassolinis nye formandspost kan være et plaster på såret – selv om han i den brede offentlighed er relativt ukendt, hvilket parlamentsmedlemmet Morten Løkkegaard (V) på Twitter også pointerede tidligere på dagen:  David-Maria Sassoli - S&D kandidat til EP-formand. For mange formentlig første gang, de ser og hører manden...#eupolpic.twitter.com/oFgcZpqYbY Når topposterne skal fordeles i EU, arbejdes der for at repræsentere en fair balance mellem køn, geografi og de forskellige, største partigrupper i unionen. De to største partier ved europaparlamentsvalget blev det konservative EPP og det socialdemokratiske S&D. Med en konservativ kvinde som formand for Europa-Kommissionen, talte stats- og regeringsoverhovederne tirsdag derfor for at få en socialdemokrat som formand for Europa-Parlamentet. Det har derimod vist sig sværere at ramme en geografisk balance – altså, at der på EUs topposter sidder personer fra både Syd-, Øst-, og Vesteuropa. Nu er det nemlig Frankrig, Tyskland, Spanien, Belgien, Italien – og til en vis grad Danmark – der er repræsenteret i toppen. Tirsdag aften sagde Angela Merkel ellers på et pressemøde, at hun håbede, at det ville blive en østeuropæer, der overtog formandsskabet i Europa-Parlamentet. Det forlød samtidig, at Det Europæiske Råd anbefalede Europa-Parlamentet at stemme på den bulgarske socialdemokrat Sergei Stanishev som ny parlamentsformand. Men onsdag morgen var han slet ikke at finde på listen over kandidater. Europaparlamentsvalget, der fandt sted i maj, gav massiv tilbagegang til de to største partier S&D og EPP, som mistede deres flertal. Til gengæld gik både den liberale gruppe ALDE og De Grønne væsentligt frem, så de blev henholdsvis det tredje- og fjerdestørste parti. Det var ud fra de valgresultater, at tyske Ska Keller fra De Grønneannoncerede sit kandidatur til Europa-Parlamentets formandspost mandag. De Grønne mente, at deres valgresultat i maj gav dem ret til at lægge billet ind på én af de fem topposter i EU. S&D, EPP og ALDE er nemlig alle repræsenteret i den jobkabale, som blev lagt tirsdag. Udover Ursula von der Leyen som kommissionsformand har de 28 regeringsoverhoveder nomineret den liberale belgiske statsminister, Charles Michel, til at blive formand for Det Europæiske Råd, den spanske socialdemokrat Josep Borrell Fontelles til at blive EUs udenrigschef og den konservative franskmand Christine Lagarde til at blive chef for Den Europæiske Centralbank (ECB). Margrethe Vestager har – ligesom den hollandske S&D-spidskandidat Frans Timmermans –fået posten som næstformand i Europa-Kommissionen.",
        "metadata": {
            "source": "https://www.berlingske.dk/internationalt/italiensk-journalist-bliver-ny-formand-for-europa-parlamentet",
            "image_url": "https://berlingske.bmcdn.dk/media/cache/resolve/image_x_large_vertical/image/117/1172861/22973216-france-eu-european-parliament.jpg",
            "publication_time": "Onsdag d. 03. juli 2019, kl. 13.07",
            "author": "Thomas Aagaard",
            "related_links": [],
            "attachments": []
        }
    }
}