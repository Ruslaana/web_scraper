{
    "version": "1.0",
    "document": {
        "id": 12337,
        "title": "To hedgefonddirektører tjente 1,7 mia. dollar i 2015",
        "content": "Hedgefonddirektører modtager skyhøje lønninger, som er langt over det niveau, der ellers ses i finansverden. Det sker på trods af, at den amerikanske regering i højere grad forsøger at regulere sektoren, og offentligheden i senere tid har haft skærpet opmærksomhed på høje direktørlønninger. Det skriverThe New York Times.  De to hedgefond-direktører, som topper listen, er direktør i Citadel, Kenneth Griffin, og direktør i Renaissance Technologies og tidligere matematikprofessor James Simons. De tjente hver 1,7 mia. dollar. Til sammenligning er den bedst betalte bankdirektør JPMorgan Chases direktør, Jamie Dimon, som tjente 27 millioner dollar i 2015. Hedgefondene har ellers overordnet set været presset i 2015 på grund af mange udsving i markedet, hvilket har forårsaget at flere fonde har måtte dreje nøglen om. ",
        "metadata": {
            "source": "https://www.berlingske.dk/business/to-hedgefonddirektoerer-tjente-17-mia.-dollar-i-2015",
            "image_url": "https://berlingske.bmcdn.dk/media/cache/resolve/image_x_large/image/16/166603/13272373-rb-plus-pfs-dit-gamle-ur-kan-vre-mange-penge-vrd.jpg",
            "publication_time": "Tirsdag d. 10. maj 2016, kl. 09.41",
            "author": null,
            "related_links": [],
            "attachments": []
        }
    }
}