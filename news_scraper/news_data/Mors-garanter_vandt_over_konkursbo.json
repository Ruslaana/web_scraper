{
    "version": "1.0",
    "document": {
        "id": 14468,
        "title": "Mors-garanter vandt over konkursbo",
        "content": "Tidligere garanter i den krakkede Spar Mors skal ikke betale de millioner tilbage, som de i sin tid hævede fra den krakkede bank. Det skriver Jyllands-Posten. Det vedtog et flertal af dommerne i Vestre Landsret i fredags. Her afviste de alle de argumenter, som kurator Ulrik Jacobsen fra Kromann Reumert var kommet med. Sparekassen har i sin tid lagt sag an mod de omkring 130 garanter, fordi de få måneder inden sparekassens økonomiske krise gik ned og hævede millioner fra deres garantkonti. Men det afviste dommerne, at der skulle være noget ulovligt i. En glædelig nyhed for de mange almindelige danskere, der stod til at skulle betale store beløb tilbage til et krakket pengeinstitut. En af dem er Erik Lyster Christensen, der er maskinarbejder fra Hvide Sande. Havde afgørelsen haft et negativt udfald, skulle han betale 761.000 kr. tilbage, skriver Jyllands-Posten. Kurator vil nu overveje at anke dommen og tage en ny tur i retten.",
        "metadata": {
            "source": "https://www.berlingske.dk/virksomheder/mors-garanter-vandt-over-konkursbo",
            "image_url": "https://berlingske.bmcdn.dk/media/cache/resolve/image_x_large/image/44/444246/7056147-morsspare_business.jpg",
            "publication_time": "Mandag d. 23. december 2013, kl. 10.08",
            "author": "Christina Nordvang Jensen",
            "related_links": [],
            "attachments": []
        }
    }
}