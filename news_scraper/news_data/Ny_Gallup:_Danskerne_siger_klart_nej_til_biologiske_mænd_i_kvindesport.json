{
    "version": "1.0",
    "document": {
        "id": 5268,
        "title": "Ny Gallup: Danskerne siger klart nej til biologiske mænd i kvindesport",
        "content": "Biologiske mænd skal alene dyste mod andre mænd i sport, og biologiske kvinder skal alene dyste mod andre kvinder i sport. Så klart er svaret fra danskerne, når det kommer til spørgsmålet om køn og identitet i sport. Svaret kommer i en ny gallupundersøgelse foretaget af Verian for Berlingske. Undersøgelsen afslører, at 79 procent af de adspurgte svarer nej til spørgsmålet »bør en person kunne dyste i en sportsgren på herre- eller damehold, eller i herre- eller damerækkerne, alt efter hvilket køn de selv mener at tilhøre, uagtet hvad deres biologiske køn er?« Kun seks procent svarer »ja«, mens de sidste 15 procent svarer »ved ikke«. Ifølge undersøgelsen svarer flere jyder end sjællændere og københavnere nej til spørgsmålet, mens kvinder og røde vælgere er mere tilbøjelige til at sige ja end blå vælgere og mænd. Danskernes svar kommer, efter at en kvindelig holdansvarlig for et kvindefodboldhold i etdebatindlægsom beskrevet iBerlingskehar udløst stor debat om »selvidentifikation« i dansk breddefodbold. Så stor, at den sågar også har fundet vej til Christiansborg og etsamråd. Ifølge en ekspert siger gallupundersøgelsen »intet som helst om, hvorvidt danskere synes det er i orden at identificere sig anderledes end sit køn«. »De er ret liberalt indstillede i forhold til køn og identitet,« vurderer lektor på Institut for Folkesundhed ved Aarhus Universitet, ph.d. Ask Vest Christiansen: »Havde spørgsmålet gået på, om det var o.k., at baristaen var nonbinær, ville danskerne nok bare sige ja, så længe kaffen var god.« Men når det kommer til lige præcis sport, er der noget andet på spil, forklarer han. »Her er det biologiske kroppe, ikke identiteter, der konkurrerer med hinanden,« forklarer han: »Det er kroppe, der støder sammen, og kroppe har et biologisk fundament, som man ikke kan flytte med sociologi, psykologi eller identifikation.« Som han siger, så »har vi en dyb og intuitiv fornemmelse af den egentlige forskel mellem kønnene i forhold til de afgørende parametre i sport«. DBU lægger op til, at »en transkønnet, interkønnet eller nonbinær person selv kan vælge, hvilket køn vedkommende spiller med hos«.Fold sammenLæs mereFoto: Nicoline Kjems-Krognos. »Det er udholdenhed, styrke og hurtighed,« siger han: »Selvidentifikation strider mod denne intuitive fornemmelse.« Altså at mænd er mænd, og kvinder er kvinder? »Nej, jeg vil hellere sige, at den intuitive fornemmelse er dybt forankret i vores evolution som art, og den fortæller os, at mænd har nogle fysiske fordele, som kvinder ikke har.« I sit debatindlæg kritiserer Mille Sørensen fra Frederiksberg Fritids-Fodboldentusiaster enanbefalingfra Dansk-Boldspil Unions (DBU) arbejdsgruppe for »inklusion af transkønnede, interkønnede og nonbinære i dansk fodbold«. Anbefalingen er godkendt af DBUs bestyrelse og lægger op til, at »en transkønnet, interkønnet eller nonbinær person selv kan vælge, hvilket køn vedkommende spiller med hos«. »Når man indmeldes som spiller, skal det være muligt at vælge »pige/kvinde«, »dreng/mand«, »anden kønsidentitet« eller »nonbinær«,« lyder det fra arbejdsgruppen. Hvilket ifølge Mille Sørensen er »et kæmpe skred i pigernes og kvindernes vilkår«, som »fortjener alle klubbers opmærksomhed«: »At en mand eller dreng begynder at selvidentificere sig som en pige eller en kvinde betyder jo ikke, at man stopper med at præstere som en dreng eller mand.« Mille Sørensen er holdansvarlig for kvindeholdet i Frederiksberg Fritids-Fodboldentusiaster.Fold sammenLæs mereFoto: Linda Kastrup. I DBU Jylland har de cirka 830 klubber i de fire regionernetop taget stillingtil anbefalingen i en slags vejledende afstemning, og her er to af regionerne for, mens to er imod, og blandt de lokale fodboldledere er der på samme måde stort set lige mange for som imod. Jyderne skal på et delegeretmøde til januar som den første af de seks lokalunioner i DBU tage stilling til en forsøgsordning i foreløbig to år med »selvidentifikation« i breddefodbold. Gallupundersøgelsen blandt 1.060 danskerne afslører, at der i hovedstaden og på Sjælland bliver set mere positivt på selvidentifikation« i sportskampe. Således svarer ti procent på Sjælland ja til spørgsmålet, i hovedstaden er det otte procent, mens det i det jyske og Syddanmark er tre-fire procent. Med 83 procent siger flest nej i Østjylland og i Syddanmark. Ifølge undersøgelsen siger yngre i højere grad end ældre ja, mens mænd i langt højere grad end kvinder siger nej til »selvidentifikation« i sportskampe. 86 procent af mændene siger nej, mens 72 procent af kvinderne siger nej. Sidst, men ikke mindst, er der stor forskel på, hvordan danskerne svarer i forhold til deres politiske holdninger. Blot en procent af danskerne, der bekender sig til den blå opposition, siger ja, mens det gælder for hele 11 procent af de danskere, der bekender sig til rød opposition. I øvrigt fremgår det også, at 43 procent af danskerne i dag er uenige i udsagnet om, at der på sportsanlæg bør være unisex eller kønsneutrale faciliteter, hvilket er syv procentpoint flere end i 2022. Ask Vest Christiansen fra Aarhus Universitet kan ikke sige sig fri for, at anbefalingen fra DBU kan være udtryk for, at »dele af den her debat er blevet kapret« af det, han kalder »transinklusionsagendaen«. Det kunne eksempelvis gælde for DBUs arbejdsgruppe for »inklusion af transkønnede, interkønnede og nonbinære i dansk fodbold«. »Der sidder nogle folk med en meget specifik dagsorden, der ikke har så meget med sport at gøre,« siger han om nogle af medlemmerne af arbejdsgruppen. Blandt medlemmerne er repræsentanter fra blandt andre LGBT+ Danmark, Transpersoner i Danmark samt foreningen Sabaah for »LGBT-personer med minoritetsetnisk baggrund«. DBU ønsker over for Berlingske ikke at kommentere oplysningerne i gallupundersøgelsen. Således mener fodboldforbundet, at »præmissen« i gallupspørgsmålet »overhovedet ikke svarer til de anbefalinger, der er kommet fra DBU«. DBU oplyser dog i et skriftligt svar, at anbefalingen om »inklusion af forskellige køn er baseret på anbefalinger fra DIF (Danmarks Idrætsforbund,red.)«, og at den blandt andet kommer »efter ønske fra klubber i dansk fodbold«. DBU har tidligere oplyst til Berlingske, at forbundet har kendskab til to sager om transkønnede spillere i fodbold den senere år. Én på Fyn og én i Helsingør. DBU understreger, at der »helt tydeligt« bliver lagt op til, at en særlig tillidsperson skal vurdere og godkende »hver eneste case, hvor en transkønnet ved hjælp af princippet om selvidentifikation søger optagelse på et breddehold«. »På den måde sikrer vi fairness, retfærdighed og inklusion på én gang,« lyder det. DIF udarbejdede i 2021 syv råd til inklusion af blandt andre transkønnede i idræt. Her lyder det om motions- og breddeidræt, at det for DIF er »vigtigt at prioritere principper om den grundlæggende ret som menneske til at definere sit eget køn højere end overvejelser om potentiel konkurrencefordel, når der er tale om idræt med henblik på motion, sundhed, velvære, æstetik, naturoplevelser og fællesskab«. DIF medgiver dog, at der inden for de »konkurrenceprægede breddeidrætter« med »fokus på lige og uforudsigelig konkurrence« bør være »motionsalternativer«. Eksempelvis fodboldfitness som alternativ til turneringsfodbold. Ifølge DIFs formand, Hans Natorp, har flere forbund som DBU valgt at følge rådene, og det er op til de enkelte idrætter og de enkelte foreninger at arbejde med inklusion. »Det er mit klare indtryk, at man ude i klubberne og foreningerne har en fornuftig og pragmatisk tilgang til at få de gode fællesskaber til at fungere,« siger han: »Det inkluderer også den tilgang, at der kan komme mennesker ind i foreningsidrætten med en anden kønsidentitet en den binære, som der er tradition for.« Hans Natorp medgiver, at der formentlig ikke er mange inden for foreningsidrætten, der identificerer sig som andet end mænd og kvinder. »Det her er nok ikke et tema, der er top of mind ude i de enkelte foreninger, og det drejer sig nok ikke om så mange,« siger han. Men DIF er »i gang med en kulturforandring«, som »kan tage lang tid«. »Vi gør det med det udgangspunkt, at vi inden for idrætten ikke tolererer diskrimination eller eksklusion,« fastslår han: »Den skal være for alle.«  FAKTAEr »woke« på retur?Det amerikanske præsidentvalg kan læses som en modreaktion på den venstreorienterede identitetspolitiske bølge, som de seneste år er blevet kendt under overskriften »woke«. Berlingske undersøger, hvor debatterne om køn, race og seksualitet står nu.FOLD UD Det amerikanske præsidentvalg kan læses som en modreaktion på den venstreorienterede identitetspolitiske bølge, som de seneste år er blevet kendt under overskriften »woke«. Berlingske undersøger, hvor debatterne om køn, race og seksualitet står nu. ",
        "metadata": {
            "source": "https://www.berlingske.dk/samfund/ny-gallup-danskerne-siger-klart-nej-til-biologiske-maend-i-kvindesport",
            "image_url": "https://berlingske.bmcdn.dk/media/cache/resolve/image_x_large_vertical/image/186/1868689/24852707-fodboldspillere.jpg",
            "publication_time": "Lørdag d. 14. december 2024, kl. 09.39",
            "author": "Jens Ejsing",
            "related_links": [],
            "attachments": []
        }
    }
}