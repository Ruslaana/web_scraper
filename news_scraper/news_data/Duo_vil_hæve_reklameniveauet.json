{
    "version": "1.0",
    "document": {
        "id": 8666,
        "title": "Duo vil hæve reklameniveauet",
        "content": "Det drejer sig om Malene Dyhring, der senest har været CEO hos det massivt prisvindende produktionsselskab Bacon, mens Simon Bonde, der bl.a. har en fortid som den ene halvdel af instruktør-duoen Spooner/Bonde og fra satiregruppen Gramsespektrum, udgør den anden halvdel af duoen. »Reklamefilm er i højere grad blevet noget, man vælger til eller fra, og det stiller stadig større krav til underholdningsværdien. Vi ser det som vores fornemste opgave at løfte ambitionsniveauet for alle filmprojekter, så budskabet kommunikeres med mest muligt impact,« siger Malene Dyhring.  Malene Dyhring har flair for at pumpe produktionsværdi og visuel kvalitet ind i filmene, og Simon Bonde har masser af erfaring med komedie og historiefortælling, så duoen mener, at den har fundet en gylden kombination. FAKTAFaktaSimon Bonde startede som den ene halvdel af Spooner/Bonde, der foruden et væld af reklamefilm (Toyota, SuperBest m.m.), har stået bag TV-serierne om Politiets Indsatsstyrke (TV2 Zulu) og Manden med De Gyldne Ører (DR2). Som solo-instruktør har han bl.a. været featured på Saatchi & Saatchis New Directors’ showcase 2014, og stået bag en række præmierede kampagner og videoer: WDP og Tuborg: ”Grønne Byer” (True Award 2015). &Co og Rådet for Sikker Traffik: ”Nederen Forældre” (AEAward 2015). WDP og Tuborg: ”It’s Classic Time” (AEAward 2015) og Xtra Naan: ”Malk Mig” (Danish Music Award 2015).Malene Dyhring har 17 års erfaring som producer og producent, og har senest været otte år hos Bacon, hvor hun var CEO indtil 2015. Hun har bl.a. produceret: Interflora: ”Der er mange måder at sige det på” for Brandhouse (2012 og 2014) Come4.org: ”The Lover” for Being Paris (2013). DR2: ”Nethad” for Forsman & Bodenfors (2013). Det Kongelige Teater: ”Stjerne er det, der lyser i mørke” for Mensch (2010) SAS: ”Så godt som hjemme” for WDP (2009).FOLD UD Simon Bonde startede som den ene halvdel af Spooner/Bonde, der foruden et væld af reklamefilm (Toyota, SuperBest m.m.), har stået bag TV-serierne om Politiets Indsatsstyrke (TV2 Zulu) og Manden med De Gyldne Ører (DR2). Som solo-instruktør har han bl.a. været featured på Saatchi & Saatchis New Directors’ showcase 2014, og stået bag en række præmierede kampagner og videoer: WDP og Tuborg: ”Grønne Byer” (True Award 2015). &Co og Rådet for Sikker Traffik: ”Nederen Forældre” (AEAward 2015). WDP og Tuborg: ”It’s Classic Time” (AEAward 2015) og Xtra Naan: ”Malk Mig” (Danish Music Award 2015). Malene Dyhring har 17 års erfaring som producer og producent, og har senest været otte år hos Bacon, hvor hun var CEO indtil 2015. Hun har bl.a. produceret: Interflora: ”Der er mange måder at sige det på” for Brandhouse (2012 og 2014) Come4.org: ”The Lover” for Being Paris (2013). DR2: ”Nethad” for Forsman & Bodenfors (2013). Det Kongelige Teater: ”Stjerne er det, der lyser i mørke” for Mensch (2010) SAS: ”Så godt som hjemme” for WDP (2009). »Tricket er at parre den frie og lystbetonede kreativitet med en stram projektstyring. Faste rammer er ikke kreativitetens fjende. Tværtimod. Når man beskæftiger sig med film, er et velsmurt logistisk apparat selve forudsætningen for en god kreativ proces,« siger Simon Bonde.  Foruden Simon Bonde kommer Honeytrap til at repræsentere den unge instruktør Ian Isak, som tidligere har arbejdet med bl.a. WDP, TDC og Nykredit. »Ian Isak har et godt øje, og han tilhører den nye generation af instruktører, som er født med et videokamera i hånden og et klippeprogram på laptoppen. Det giver en let og umiddelbar tilgang til filmhåndværket, som skinner igennem i hans arbejde,« slutter Malene Dyhring.",
        "metadata": {
            "source": "https://www.berlingske.dk/virksomheder/duo-vil-haeve-reklameniveauet",
            "image_url": "https://berlingske.bmcdn.dk/media/cache/resolve/image_x_large/image/14/148917/12272364-businessman-hand-press-play-web-button-icon.jpg",
            "publication_time": "Tirsdag d. 09. februar 2016, kl. 10.00",
            "author": null,
            "related_links": [],
            "attachments": []
        }
    }
}