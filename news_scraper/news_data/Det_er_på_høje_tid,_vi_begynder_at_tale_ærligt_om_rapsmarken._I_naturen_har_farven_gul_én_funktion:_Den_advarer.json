{
    "version": "1.0",
    "document": {
        "id": 7023,
        "title": "Det er på høje tid, vi begynder at tale ærligt om rapsmarken. I naturen har farven gul én funktion: Den advarer",
        "content": "DR delte for nylig enbilledseriemed overskriften: »Så smuk er Danmark lige nu: Se de gule rapsmarker.« Det er ikke første gang, rapsmarkerne hyldes for deres forårsfarve og »naturskønhed«. De gule marker mod den lyseblå himmel. Men det, der for det utrænede øje ligner forår, skønhed og frodighed, er i virkeligheden industriel produktion i stor skala. Det er et kulturprodukt, ikke et naturfænomen. Og det er på høje tid, vi begynder at tale ærligt om forskellen. De gule marker, der breder sig over landskabet i disse uger, erhovedsageligt konventionelt dyrket vinterraps. Det dækker omkring 200.000 hektar i Danmark, svarende til hele Lolland-Falsters areal. Raps er ikke bare smukke blomster. Det er en højværdiafgrøde med intensiv dyrkningspraksis. Det betyder tung jordbearbejdning, høje mængder kvælstof og gentagne sprøjtninger mod både ukrudt og insekter – særligt de små glimmerbøsser, som rapsen ellers tiltrækker i stort antal. Raps dyrket på konventionel vis er blandt de mestpesticidkrævendeafgrøder i dansk landbrug. »Raps er ikke bare smukke blomster. Det er en højværdi-afgrøde med intensiv dyrkningspraksis.«Fold sammenLæs mereFoto: Mads Claus Rasmussen/Ritzau Scanpix. Disse marker er intensivt dyrketmonokultur. De bidrager til udvaskning af kvælstof til vores fjorde,sprøjtegifti vores grundvand og pres på de bestøvere, som hele fødekæder afhænger af. Det er ikke et guldaldermaleri, men et biodiversitetsregnskab med blodrøde tal. Alligevel bliver de gule marker fremstillet som noget naturligt og idyllisk. Men her burde vi lytte til naturens egne signaler. I naturen har farven gul én funktion: Den advarer. Når en gedehams viser sine sorte og gule striber, siger den »hold dig væk – jeg stikker«. Når den ellers giftfri snog slanger sig afsted med sine gule nakkepletter, er det for at blive forvekslet med noget farligt. Vi burde derfor passe på, når vi kigger ud over rapsmarkerne. De gule marker er ikke en uskyldig efterligner som den hvepselignende svirreflue. Rapsmarkerne er reelt farlige for naturen omkring os. Det er de store, konventionelle rapsmarker, som dyrkes med storkemi-oggødningsintensitet, der skaber problemer for grundvandet, forbierne, for fjordene og for de sjældne fuglearter. »Rapsmarkernes blomstring er en visuel påmindelse om, hvor meget plads vi har givet til industrien, og hvor lidt vi har givet til naturen.«Fold sammenLæs mereFoto: Mads Claus Rasmussen/Ritzau Scanpix. I økologisk rapsdyrkning kan man dyrkeuden brug af syntetiske pesticider og i samspil med naturlige processer.Der er udfordringer, ja – men der arbejdes aktivt med nye løsninger for at få endnu bedre biodiversitet på disse marker. Vi kalder markerne smukke. Måske fordi vi ikke har noget andet at sammenligne med. Fordi vi er vokset op med et landskab, hvor landbrugsjord er normen, og hvor sprøjtede monokultur-ørkener fremstår som naturlige og velplejede. Men vi må genlære at se forskel på det, der ligner natur, og det, der faktisk er natur. For ægte natur er ikke strømlinet og kontrolleret. Den summer, kravler, blomstrer og larmer. Så næste gang vi ser ud over de gule marker, burde vi ikke blot spørge os selv, hvor smukke de er – men hvad de dækker over. De ligner måske et billede fra Guldalderen, men i virkeligheden minder de mere om Edvard Munchs »Skriget«: et landskab, der råber om hjælp med alle sine tabte arter og forsvundne stemmer. Rapsmarkernes blomstring er en visuel påmindelse om, hvor meget plads vi har givet til industrien, og hvor lidt vi har givet til naturen. Martin Keller er verdensmålchef i Dansk Vegetarisk Forening ",
        "metadata": {
            "source": "https://www.berlingske.dk/kommentarer/det-er-paa-hoeje-tid-vi-begynder-at-tale-aerligt-om-rapsmarken-i",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919490/24947146-marin-keller.jpg",
            "publication_time": "Lørdag d. 10. maj 2025, kl. 13.40",
            "author": null,
            "related_links": [],
            "attachments": []
        }
    }
}