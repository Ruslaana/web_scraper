{
    "version": "1.0",
    "document": {
        "id": 11683,
        "title": "Tanya skar penis af i selvforsvar, forklarede hun. Så afslørede en video den brutale plan",
        "content": "Tanya og Abdul havde været sammen i fem år. Alligevel nægtede han at droppe hustruen i Bangladesh, så de to migranter kunne gifte sig her i Spanien. Og de to gange hun blev gravid, pressede han hende til abort. Og nu kunne det være nok. Nu skulle Abdul få de årelange ydmygelser betalt, og Tanya ville udnytte sit nye hjemlands lovgivning til at hævne sig eftertrykkeligt, mens hun selv gik fri af straf. I stedet blev den 38-årige kvinde tirsdag idømt syv års fængsel for grov beskadigelse af sin tidligere kærestes ædlere dele ved byretten i Barcelona. Men hendes på én gang listige og brutale hævnplan var tæt på at lykkes.  La acusada de cortarle el pene a su novio acepta 7 años de cárcel: \"En aquella época no estaba bien\"Tanya, de 38 años, ha reconocido los hechos y ha aceptado una condena de 7 años de prisión por un delito de lesiones agravadashttps://t.co/weS1JUYk2k Det var kort efter midnat, da Tanya 31. maj 2021 mødte op hos politiet i forstaden Sant Andreu de la Barca for at anmelde et seksuelt overgreb. Hendes chef på en lokal restaurant havde forsøgt at voldtage hende, forklarede hun. I selvforsvar havde hun i panik grebet en skarp køkkenkniv, hvorefter det hele var endt noget voldsomt, erkendte den unge kvinde. Præcis hvor voldsomt, vidste politiet allerede. For kort forinden var en midaldrende mand kommet vaklende ind på stationen med blodet fossende ud af et sår midt i underlivet. Manden, Abdul, var Tanyas kæreste og chef, oghans version af historienlød en hel del anderledes. Det var tæt på lukketid i den ene af hans to barer, da hun begyndte at lægge op til, at de skulle have sex. Han gad ikke rigtigt og var i øvrigt i gang med at spille på den enarmede tyveknægt. Men Tanya fik ham overtalt til at få etblowjob. Dog med den betingelse, at Abdul skulle have bind for øjnene, mens de dyrkede den for hende pinlige form for sex.  A juicio una mujer por cortar el pene a su jefe con un cuchillo en un bar de Sant Andreu de la Barcahttps://t.co/qzMvB2zjbv Ifølge den 50-årige bangladesher var det hele imidlertid led i en snedig plan. Efter et par minutter mærkede han pludselig en skarp smerte i underlivet. Tanya havde benyttet lejligheden til at finde en stor køkkenkniv frem og skåret hele hans penis af med et enkelt, effektivt snit. Nu stod hun med et vildt blik og betragtede, hvordan blodet fossede ud af det åbne sår. Og da Abdul med øjenbindet presset mod sit underliv ville flygte ud af baren, forsøgte kæresten at spærre vejen, fortalte han. Der var ingen vidner til episoden, og hvilken af de to hovedpersoner skulle politiet tro? I første omgang blev sagen efterforsket med udgangspunkt i Tanyas forklaring om et seksuelt overgreb. Sådan kunne det være fortsat, hvis det ikke havde været for en detalje, hun overså under de dramatiske begivenheder. Det var ikke usædvanligt, at de to havde sex i baren. Og Abdul havde – som altid – forinden slukket for overvågningskameraerne. Men umiddelbart efter overfaldet fik han tændt for dem igen. Og det var på baggrund af optagelserne, at politiet anholdt og sigtede Tanya for det voldelige overfald. Byretten i Barcelona idømte tirsdag Tanya syv års fængsel for grov legemsbeskadigelse.Fold sammenLæs mereFoto: Alejandro Garcia/EPA/Ritzau Scanpix. Hun har senere indrømmet, at kastrationen af Abdul var en planlagt hævnaktion. »Jeg er ked af det, men på det tidspunkt havde jeg det ikke så godt,«sagde den 38-årige kvinde, da hun tirsdag modtog en dom på syv års fængsel ved retten i Barcelona. Tanya blev også dømt til at betale sit offer 250.000 euro i erstatning for fysiske og mentale men. Som økonomisk plaster på et sår, der endnu ikke er helet. Lægerne måtte opgive at få Abduls penis til at fungere igen efter overfaldet, og han venter stadig på at få indopereret en protese. Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/tanya-skar-penis-af-i-selvforsvar-forklarede-hun-saa-afsloerede-en",
            "image_url": "https://berlingske.bmcdn.dk/media/cache/resolve/image_x_large/image/178/1783696/24679289-this-picture-taken-on-november-18-2022-shows-fren.jpg",
            "publication_time": "Fredag d. 12. april 2024, kl. 06.22",
            "author": "Martin Tønner",
            "related_links": [],
            "attachments": []
        }
    }
}