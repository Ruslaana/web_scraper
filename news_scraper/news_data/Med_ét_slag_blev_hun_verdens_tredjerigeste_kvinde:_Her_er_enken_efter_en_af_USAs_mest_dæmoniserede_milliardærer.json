{
    "version": "1.0",
    "document": {
        "id": 10169,
        "title": "Med ét slag blev hun verdens tredjerigeste kvinde: Her er enken efter en af USAs mest dæmoniserede milliardærer",
        "content": "Tallene taler deres eget sprog på listerne over verdens allerrigeste: Blandt de 2.095 dollarmilliardærer, som finansmagasinet Forbes i sin2020-opgørelsehar fundet, er kun 234 kvinder. Og blot 67 har selv skabt deres formue. Resten har arvet eller giftet sig til pengene. Og få har gjort det så spektakulært som 58-årige Julia Flesher Koch, der for første gangoptræder på listen som klodens tredjerigeste kvinde. Det blev hun, da industrimanden David Koch sidste år døde og efterlod sig sin andel af USAs næststørste privatejede virksomhed, Koch Industries. Her er Julia Koch i samme vægtklasse somAlice Walton, datter af supermarkedsgiganten Walmarts grundlægger, og L’Oréal-arvingenFrançoise Bettencourt-Meyerssamt en anden nyankommen,Mackenzie Bezos, der også med ét landede blandt verdens rigeste kvinder, da hun blev skilt fra Amazon-stifterenJeff Bezos. Nummer fem,Jacqueline Mars, er arving til det kendte chokoladeimperium.  Det er en forbløffende fortælling om pigen fra provinsbyen, der klatrede til tops på den sociale rangstige. Men det er også fortællingen om en af USAs mest omstridte formuer, og hvad den er blevet både tjent på og brugt til. Frem til sin død var David Koch, ligesom broren Charles Koch, en af USAs mest politisk indflydelsesrige velhavere. »Koch-netværket«, som deres indflydelsessfære omtales som, tilskrives gennem årtier en fremtrædende rolle i at bære den del af den politiske højrefløj frem, som kulminerende med valget af Donald Trump til præsident i 2016. Trump og Koch-brødrene har dog aldrig haft noget inderligt forhold, og den amerikanske præsident har på Twitter omtalt dem som »en total vits i ægte republikanske kredse«.  The globalist Koch Brothers, who have become a total joke in real Republican circles, are against Strong Borders and Powerful Trade. I never sought their support because I don’t need their money or bad ideas. They love my Tax & Regulation Cuts, Judicial picks & more. I made..... Broderparret overtog fra deres far Koch Industries, der spænder fra olierørledninger til kunststoffet lycra, og som stadig ledes af den nu 84-årige Charles Koch. Koncernen er også, ifølge blandt andreGreenpeace, en af USAs største forurenere med millionbøder til følge, og Koch-brødrene er i årtier udskammet af miljøaktivister som klimafornægtere. David Koch (t.v.) og Charles Koch (t.h.) har i årtier været hadefigurer på USAs venstrefløj. Her en protestdemonstration i 2013 mod at lade brødrene købe avisen Los Angeles Times.Fold sammenLæs mereFoto: JOE KLAMAR / AFP / Ritzau Scanpix. Da journalisten Jane Mayer, der længe har fulgt Koch-familien, som den første meldte om David Kochs død i august 2019, udløste det Twitter-kommentarer, der bedst kan beskrives som det digitale svar på at danse på Kochs grav. Mayer udgav i 2016bestsellerbogen »Dark Money«om Koch-sfærens pengebidrag til især den såkaldteTea Party-bevægelse.  I am celebrating this news. However, his vast network of evil hasn't and won't go with him. Stay vigilant! Please! Julia Koch færdedes allerede i New Yorks øverste samfundslag, da hun i 1991 via venner mødte David Koch ved et blindt stævnemøde. Det var ingen succes. Hun var da assistent for modeskaberen Adolfo med blandt andre tidligere præsidentfrue Nancy Reagan og New Yorks bedre borgerskab blandt kunderne. Koch var over 20 år ældre og inkarneret ungkarl med hang til »den type kvinder, mænd sjældent tager med hjem til mor«, somThe New York Timeshar udtrykt det.  Men et halvt år senere mødtes de igen tilfældigt og blev kærester og til sidst gift. »Jeg takker Gud hver dag,« udtalte hun i 1998 til førnævnte avis efter sin store societydebut som værtinde ved et større velgørenhedsbal på Metropolitan Museum of Art. »Det er så forfriskende at have rollen som hustru,« tilføjede hun og mindedes »de hårde dage« i 1980ernes New York, hvor modeassistentlønnen ikke altid rakte til huslejen. The New York Times viede ved den lejlighed en lang featureartikel til Julia Koch under overskriften »Kvinde på vej op ad en marmortrappe«, der bragte mindelser om Edith Whartons samfundskritiske romaner om sociale ambitioner omkring forrige århundredeskifte. Julia Koch var med andre ord »ankommet«. Siden har hun spillet en fremtrædende rolle i sin mands trods alt omfattende velgørende arbejde og siddet i bestyrelsen for flere kultur- og uddannelsesinstitutioner. Hun står som direktør for David Koch Foundation, der ifølgefondens hjemmesidegennem årene har givet over 200 millioner dollar, eller knap 1,4 milliarder kroner, til værdige formål inden for lægeforskning, uddannelse, kunst og kultur. Her ventes hun fortsat at fokusere sin opmærksomhed. Hverken hun eller de tre børn har nogen aktiv rolle i Koch Industries. Eller i politik. Men formuen har hun. FAKTABLÅ BOG: JULIA FLESHER KOCH - Fra provinshul til Park AvenueJulia Flesher Koch er født i 1962 og voksede op i provinsbyer i Iowa og Arkansas, USA, hvor forældrene drev en møbelbutik og senere en tøjbutik. Her hjalp hun til ved siden af skolen og fik hurtigt interesse for mode.Efter en uddannelse på University of Central Arkansas tog hun i 1984 til New York for at opfylde sine modedrømme. Hun var model for couturedesigneren Tracy Mills og blev assistent for modeskaberen Adolfo.I 1991 mødte hun industrimanden David Koch, med hvem hun blev gift i 1996. Kochs far, Fred C. Koch, grundlagde et olieraffinaderifirma, der blev til Koch Industries, i dag USAs næststørste private virksomhed.David Koch og broren Charles Koch havde i årtier en juridisk slåskamp med to andre brødre om magten i Koch Industries, der fortsat ledes af Charles Koch.Brødrene var blandt stifterne af liberale politiske organisationer og tænketanke som Cato Institute og Americans for Prosperity Foundation. David Koch var i 1980 selv kandidat til posten som vicepræsident.Julia Koch er direktør for velgørenhedsfonden David Koch Foundation. Forbes opgør hendes formue til 45,4 mia. dollar.Hun har tre børn med David Koch, der døde i august 2019. Blandt parrets boliger var Jacqueline Onassis’ barndomshjem på Park Avenue, en af New Yorks mest mondæne adresser.Kilder: Koch Industries, David Koch Foundation, New York Times, Bloomberg, Forbes, Politico, Business Insider.FOLD UD Julia Flesher Koch er født i 1962 og voksede op i provinsbyer i Iowa og Arkansas, USA, hvor forældrene drev en møbelbutik og senere en tøjbutik. Her hjalp hun til ved siden af skolen og fik hurtigt interesse for mode. Efter en uddannelse på University of Central Arkansas tog hun i 1984 til New York for at opfylde sine modedrømme. Hun var model for couturedesigneren Tracy Mills og blev assistent for modeskaberen Adolfo. I 1991 mødte hun industrimanden David Koch, med hvem hun blev gift i 1996. Kochs far, Fred C. Koch, grundlagde et olieraffinaderifirma, der blev til Koch Industries, i dag USAs næststørste private virksomhed. David Koch og broren Charles Koch havde i årtier en juridisk slåskamp med to andre brødre om magten i Koch Industries, der fortsat ledes af Charles Koch. Brødrene var blandt stifterne af liberale politiske organisationer og tænketanke som Cato Institute og Americans for Prosperity Foundation. David Koch var i 1980 selv kandidat til posten som vicepræsident. Julia Koch er direktør for velgørenhedsfonden David Koch Foundation. Forbes opgør hendes formue til 45,4 mia. dollar. Hun har tre børn med David Koch, der døde i august 2019. Blandt parrets boliger var Jacqueline Onassis’ barndomshjem på Park Avenue, en af New Yorks mest mondæne adresser. Kilder: Koch Industries, David Koch Foundation, New York Times, Bloomberg, Forbes, Politico, Business Insider. ",
        "metadata": {
            "source": "https://www.berlingske.dk/virksomheder/med-et-slag-blev-hun-verdens-tredjerigeste-kvinde-her-er-enken-efter",
            "image_url": "https://berlingske.bmcdn.dk/media/cache/resolve/image_x_large_vertical/image/129/1291155/23416372-topfoto.jpg",
            "publication_time": "Mandag d. 11. maj 2020, kl. 08.00",
            "author": "Bibi Christensen",
            "related_links": [],
            "attachments": []
        }
    }
}