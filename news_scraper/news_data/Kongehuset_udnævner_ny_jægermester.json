{
    "version": "1.0",
    "document": {
        "id": 19456,
        "title": "Kongehuset udnævner ny jægermester",
        "content": "Kongehuset har fået ny jægermester. Jens Bjerregaard Christensen har overtaget den fornemme titel efter Klaus Waage, som har været kongelig jægermester siden 1993. Jens Bjerregaard Christensen har tidligere været vicedirektør for Skov- og Naturstyrelsen og har siden 2004 været skovridder ved Frederiksborg Statsskovdistrikt. Den kongelige jægermester har fra gammel tid været ansvarlig for at sikre leverancen af vildt til kongehuset, men i dag består den primære rolle i at tilrettelægge den årlige kongejagt, som i 2011 fandt sted i Grib Skov d. 11. januar. Kongehusets kommunikationschef, Lene Balleby, fortæller til b.dk, at Jens Bjerregaard Christensen har fået den fornemme stilling baseret på sine gode forudsætninger indenfor faget. Jens Bjerregaard Christensen tiltræder stillingen som kongelig jægermester 1. maj 2011.",
        "metadata": {
            "source": "https://www.berlingske.dk/samfund/kongehuset-udnaevner-ny-jaegermester",
            "image_url": "https://berlingske.bmcdn.dk/media/cache/resolve/image_x_large/image/76/768646/3852666-konge-jgermester.jpg",
            "publication_time": "Mandag d. 28. februar 2011, kl. 17.10",
            "author": "Sesilie Christophersen",
            "related_links": [],
            "attachments": []
        }
    }
}