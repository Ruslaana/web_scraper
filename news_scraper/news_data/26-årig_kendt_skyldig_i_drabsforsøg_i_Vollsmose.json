{
    "version": "1.0",
    "document": {
        "id": 1959,
        "title": "26-årig kendt skyldig i drabsforsøg i Vollsmose",
        "content": "En 26-årig mand er tirsdag eftermiddag blevet kendt skyldig i drabsforsøg og ulovlig tvang i forbindelse med et knivstikkeri i Vollsmose i Odense sidste sommer. Det oplyser sagens anklager Christian Nielsen til Ritzau. Den 26-årige blev anholdt en juninat sidste år sammen med syv andre. Kort forinden var en 27-årig mand blevet stukket 17 gange med kniv. Offeret var efter overfaldet i livsfare og fik behandling på hospitalet. Desuden blev en anden mand kørt ned og stukket to gange med kniv. Yderligere to personer, der har været tiltalt i samme sag, er blevet kendt skyldige i grov vold i forbindelse med episoden. Dommen afsiges onsdag. /ritzau/ ",
        "metadata": {
            "source": "https://www.berlingske.dk/indland/26-aarig-kendt-skyldig-i-drabsforsoeg-i-vollsmose",
            "image_url": "https://berlingske.bmcdn.dk/media/cache/resolve/image_x_large/image/167/1679524/24436669-.jpg",
            "publication_time": "Tirsdag d. 23. maj 2023, kl. 16.19",
            "author": null,
            "related_links": [],
            "attachments": []
        }
    }
}