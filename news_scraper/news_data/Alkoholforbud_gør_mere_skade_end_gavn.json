{
    "version": "1.0",
    "document": {
        "id": 7169,
        "title": "Alkoholforbud gør mere skade end gavn",
        "content": "Dette er en del af en pro et contra. Du kan læse, hvad Morten Grønbæk, formand for Vidensråd for Forebyggelse og direktør i Statens Institut for Folkesundhed, mener om sagenher. Politikerne er endnu engang ude med riven efter ungdommen. Denne gang gælder det vores alkoholvaner. Regeringen har foreslået at forbyde 16-17-årige at købe en øl i Netto. Men et forbud mod salg af alkohol til personer under 18 år er både fordømmende over for unge og vil skabe en række problemer, som vi mener at, politikerne bør tage alvorligt. For grundlæggende gælder det, at forbud rykker problemer ud i det skjulte, hvor man ikke kan kontrollere det. I Sverige, hvor alkohollovgivningen er meget stram, havde49 procent af 2.g-elevernei 2018 drukket illegal alkohol inden for det seneste år. I USA havde22 procent af elevernei high school i 2019 indtaget cannabis inden for den seneste måned. Til sammenligning havd7,8 procent af ungemellem 16-24 år i Danmark indtaget cannabis inden for de sidste 30 dage. Alkoholreglerne i både USA og Sverige er selvfølgelig væsentligt mere indgribende end i Danmark, men vi frygter, at regeringens foreslåede forbud medfører mere utryghed for unge, hvor stoffer og illegale markeder spiller en større rolle til fester og i hverdagen. Alkoholkulturen findes nemlig, uanset om man igangsætter forbud eller ej. Den er blevet givet videre fra vores forældre og fra den generation, som nu vil stramme reglerne for os. Også selvom vi er langt bedre til at drikke ansvarligt, end de var i deres ungdom. Forslaget lægger op til en ensartet aldersgrænse for salg af alkohol. I dag gør man forskel på hård spiritus og øl, men det vil regeringen med deres forslag ikke længere gøre. Hvis man indfører en ensartet aldersgrænse, forsvinder den trygge alkoholdebut for unge. For når det er lige så nemt at skaffe en flaske vodka, som det er at skaffe en Tuborg Classic, ved vi godt, hvad der er mest spændende at prøve grænser med. Det kommer til at betyde, at alkoholdebuten fremover i højere grad vil foregå over en flaske spiritus end over en øl. Frem for at bruge den store forbudshammer og løfte pegefingeren, bør politikerne – og voksne generelt – indgå i dialog med os unge. Vi er villige til dialog, og vi er med på, at der skal ske forandringer med vores kultur. Færre skal opleve gruppepres og flere skal drikke ansvarligt. Problemerne løser vi bare ikke med strammere regler. Det gør vi gennem dialog, uddannelse, oplysning og inddragelse. Alma Tynell er forkvinde for Danske Gymnasieelevers Sammenslutning Dette er en del af en pro et contra. Du kan læse, hvad Morten Grønbæk, formand for Vidensråd for Forebyggelse og direktør i Statens Institut for Folkesundhed, mener om sagenher.",
        "metadata": {
            "source": "https://www.berlingske.dk/kommentarer/alkoholforbud-goer-mere-skade-end-gavn",
            "image_url": "https://berlingske.bmcdn.dk/media/cache/resolve/image_x_large/image/153/1533749/24054015-distortion-2019.jpg",
            "publication_time": "Lørdag d. 02. april 2022, kl. 13.00",
            "author": null,
            "related_links": [],
            "attachments": []
        }
    }
}