{
    "version": "1.0",
    "document": {
        "id": 15818,
        "title": "Her er DONGs fejlslagne investeringer",
        "content": "Som Berlingske Business kunne fortælle i august 2011 - ud fra oplysninger fra kilder med indgående kendskab til sagen - så solgte DONG dog sit bredbåndsnet for 1,5 milliarder kroner mindre til TDC, end DONG selv havde investeret. Altså et tab på  600 millioner kroner mere, end hvad man kan læse af regnskaberne.4. Inbicon - ca. 0,5 mia. kr.DONGs storstilede satsning på bioethanol med Inbicon-anlægget i Kalundborg, der som det første anlæg af sin art i verden kunne lave bioethanol af halm, er som fortalt i Berlingske Business også ved at udvikle sig et endog meget dyrt eventyr.DONG har skudt omkring en halv milliard kroner i projektet, men anlægget afskrives nu i lyntempo, fordi det ikke skal producere kommercielt. I marts 2012 var Inbicon gennem en større fyringsrunde, efter at det blev besluttet, at værket fremover ikke skal være i daglig drift.5. Better Place - ca. 0,2 mia. kr.Det går også meget trægt for elbilprojektet Better Place, som DONG har investeret ca. 200 mio. kr. i og ejer 17 pct. af. Better Place er milevidt efter de oprindelige planer, og der kommer, som Berlingske Business skrev før jul, ikke flere penge fra DONG til projektet. DONGs nye topchef Henrik Poulsen bekræftede i Børsen i sidste uge, at kassen er smækket i over for Better Place.",
        "metadata": {
            "source": "https://www.berlingske.dk/virksomheder/her-er-dongs-fejlslagne-investeringer",
            "image_url": "https://berlingske.bmcdn.dk/media/cache/resolve/image_x_large/image/32/323797/6049076-inbicon_dong_business.jpg",
            "publication_time": "Onsdag d. 23. januar 2013, kl. 10.22",
            "author": "Jakob Ussing",
            "related_links": [],
            "attachments": []
        }
    }
}