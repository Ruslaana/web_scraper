{
    "version": "1.0",
    "document": {
        "id": 5932,
        "title": "København halter efter mange andre byer, når det kommer til cykelparkering: »Det er rent kaos på Hovedbanegården«",
        "content": "Københavnhar en visionom at være »verdens bedste cykelby«, og med mere end 745.000 cykler i byen rummer hovedstaden flere jernheste end indbyggere. Men der er ikke plads til de mange cykler. Rent ud sagt står det elendigt til med cykelparkeringsforholdene herhjemme. Det fortæller Pablo Celis, der er trafikrådgiver og en af landets førende eksperter i cykelparkering,til Magasinet CYKLISTER: »Danmark har i mange år satset på cykelstier, men der er ikke opmærksomhed på, hvor vi skal stille vores cykler. Det er især et problem ved tog- og busstationer. Det er rent kaos på Hovedbanegården i København og på banegården i Aarhus, og det billede ser vi i stort set hele Danmark,« siger han til magasinet. Ifølge Pablo Celis investerer politikerne ikke i steder, hvor københavnerne kan parkere deres cykler. Cyklistforbundet mener også, at der er en stor mangel på cykelparkering i de store danske byer – især i København: Cykelparkeringen i København skal forbedres markant for at imødekomme behovet.Fold sammenLæs mereFoto: Linda Kastrup. »Det handler både om kvantitet og kvalitet. Der er slet ikke nok cykelparkeringsmuligheder, og de, der er, er slet ikke gode nok. Og oven i kommer så de seneste års mange ladcykler, som slet, slet ikke er tænkt ind, og som der derfor hverken er plads eller parkering til,« siger Jørgen Schlosser, der er presseansvarlig hos Cyklistforbundet,til TV 2 Kosmopol. I dag findes der omkring 2.500 cykelparkeringspladser ved Københavns Hovedbanegård, og der vil over de kommende år komme til atmangle mere end 10.000 pladser. Til sammenligning er der hele 2.768 cykelparkeringspladser ved banegården i Roskilde, og i Odense er der 3.659 pladser. Med over 745.000 cykler, 27.000 elcykler og mere end 40.000 ladcykler i byenopfylder København slet ikke københavnernes cykelparkeringsbehov. På de eksisterende arealer omkring Hovedbanegården vurderer ingeniørfirmaet Arteliga Group, at der kun kan etableres omkring 200 til 400 nye pladser, og derfor er der gevaldigt brug for nytænkning og alternative løsninger. Tilbage i 2021 kom firmaet med to mulige løsninger. Den ene idé hedder »Cykelhjulet«, hvor man vil etablere en stor cirkel over banegraven foran Københavns Hovedbanegård. Det ville give plads til yderligere 700 cykler. Den anden idé var at etablere en treetagers kælder under Bernstorffsgade med direkte adgang til sporene. Partierne Enhedslisten, Socialdemokratiet, SF, Radikale Venstre, Alternativet og Dansk Folkeparti i Borgerrepræsentationenforeslog tilbage i april 2024, at der skal vedtages en ny cykelstrategi for København: »Vi skal sætte ind på flere områder, hvis vi skal have endnu flere til at cykle. Blandt andet skal vi skabe mere tryghed på cykelstierne, så der ikke er nogen, der afholder sig fra at cykle, fordi der er for høj fart og for meget trængsel på cykelstierne. Og der skal etableres meget mere cykelparkering.«",
        "metadata": {
            "source": "https://www.berlingske.dk/metropol/koebenhavn-halter-efter-mange-andre-byer-naar-det-kommer-til",
            "image_url": "https://berlingske.bmcdn.dk/media/cache/resolve/image_x_large/image/187/1879641/24872318-indst-billedtekst.jpg",
            "publication_time": "Fredag d. 17. januar 2025, kl. 17.21",
            "author": "Malthe Håkonssen",
            "related_links": [],
            "attachments": []
        }
    }
}