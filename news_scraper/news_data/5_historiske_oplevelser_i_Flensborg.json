{
    "version": "1.0",
    "document": {
        "id": 17590,
        "title": "5 historiske oplevelser i Flensborg",
        "content": "Den historiske havn byder bl.a. på søfartsstemining og Fischbrötchen - et gennemskåret flute med en matjessild eller fiskefrikadelle og rå løg.Fold sammenLæs mere Hvad:Museumswerft FlensburgHvor:Schiffbrücke 43Info:museumswerft-flensburg.de Flensborg er fuld af fortællinger, som især den historieinteresserede turist vil sætte pris på at stifte bekendtskab med. Og måske kan du som besøgende i den nordtyske by endda blive lidt klogere på den del af fædrelandshistorien, som ligger gemt uden for de danske grænser. Flensborg har en stolt maritim historie, og byen har stadig et rigt havneliv, især på havnens østlige side. Oplev søfartsstemningen med et besøg på Historischer Hafen, hvor gamle træ- og veteranskibe ligger for kaj, og hvor duften af saltvand og tjære hænger tykt i luften. På Museumswerft Flensburg, der ligger helt ud til havnefronten, restaureres der gamle træskibe, og for en enkelt euro kan børn og voksne komme helt tæt på skibsbyggeriet. Håndværkerne arbejder ud fra gamle skibstegninger, som er både 100 år 200 år gamle, og fornemmelsen af pludselig at være trådt flere hundrede år tilbage i tiden kan ikke undgå at ramme en, når man nærmer sig de smukke, gamle sejlskibe. Snup tyskernes foretrukne fiskesnack – ein Fischbrötchen – med i hånden, når du slentrer hen ad molen. Et gennemskåret flute med en matjessild eller fiskefrikadelle og en gang rå løg fuldender besøget på den gamle havn. Museet for skibsfart og romproduktion har en maritim stemning med udstillinger, der kan underholde alle aldre.Fold sammenLæs mere Hvad:Schifffahrtsmuseum & Rum-MuseumHvor:Schiffbrücke 39Info:flensburg.de/schiffahrtsmuseum Hvis man krydser vejen ved Museumswerft Flensburg, støder man direkte ind i en anden søfartsattraktion: Museet for Skibsfart og Romproduktion, der har til huse i det gamle toldpakhus, viser i ord og billeder Flensborgs søfartshistorie, både på havet og på landjorden. Museet er langt fra et traditionelt ’læs plancher, og se på billeder’-museum, og de yngste museumsgæster kan med lethed blive underholdt af de mange ting, som man kan røre ved, lytte til og iagttage undervejs. Udstillingen taler til alle sanser, og på den måde bliver den historiske viden ganske letfordøjelig. Toldpakhusets kælder er primært tiltænkt de voksne museumsgæster, da det er her, byens rommuseum har til huse. Flensborg har stolte romtraditioner, og byens havn agerede i 1800-tallet trafikalt knudepunkt for handel med rom og sukker til og fra De Dansk Vestindiske Øer. Entréprisen er 6 euro (ca. 45 kr. ) for voksne, mens børn og unge under 18 år har gratis adgang. Læs også:5 alternative oplevelser i Skotland Hvad:Rumhaus JohannsenHvor:Marienstrasse 6Info:johannsenrum.de Efter et besøg på rommuseet er det oplagt at lægge vejen forbi Rumhaus Johannsen, der er det ene af de to tilbageværende romhuse i Flensborg. Da romproduktionen var på sit højeste, var der op imod 200 romhuse i byen. Men selv om de tider, hvor Flensborg var kendt som ’Rommens by’, for længst er forbi, er det stadig muligt at opleve de gamle traditioner i Rumhaus Johannsen, der har mere end 100 års erfaring bag sig. En rundvisning i det traditionsrige romhus koster 6 euro (ca. 45 kr.) og inkluderer smagsprøver af tre slags rom. På rundvisningen bliver man bl.a. indført i rommens historie og dens fremstilling. Derudover får man en solid indføring i de mange forskellige slags rom og andre spiritus-specialiteter, som Rumhaus Johannsen producerer. Glücksburg Slot tager sig fint ud i de landskabelige omgivelserFold sammenLæs mereFoto: Signe Lund Kristensen og TAFF Benjamin Nolte. Hvad:Glücksburg SlotHvor:Schlossallee, GlücksburgInfo:schloss-gluecksburg.de Ti kilometer fra Flensborg centrum ligger Glücksburg Slot, der på majestætisk vis repræsenterer den tætte historie, der er mellem de danske og tyske adelige slægter. Slottet, der har lagt navn til den slægt, som det danske kongehus tilhører, fungerer i dag som museum og knejser med sine fire tårne stolt over dæmningen midt i slotssøen. Slottet har siden sin opførelse i 1580erne huset forskellige hertugslægter og har periodisk været under den danske krone. Desuden har slottet fungeret som lazaret for preussiske soldater under krigen mod Danmark i 1864, og så residerede den nazistiske rigsarkitekt Albert Speer, for en periode, hen imod afslutningen på Anden Verdenskrig. Bliv klogere på den dansk-tyske royale historie i slottets mange sale, hvor især de imponerende gobeliner og store lædertapeter på kunstnerisk vis dokumenterer slottets begivenhedsrige historie. Det koster 8 euro (ca. 60 kr.) for voksne, mens børn indtil 16 år koster 3 euro (ca. 22 kr.) Istedløven, også kaldet Der Flensburger Löwe, har været vidt omkring. Både i Tyskland og Danmark har monumentet tronet i mere end 150 år.Fold sammenLæs mere Hvad:IstedløvenHvor:Flensborg Gamle KirkegårdInfo:flensburger-friedhofe.de/alter-friedhof Istedløven – eller Der Flensburger Löwe, som tyskerne kalder den – er en berejst herre. Bronzeskulpturen blev skabt i 1860 af den danske billedhugger H.W. Bissen til minde om Slaget på Isted Hede, som blev afslutningen på den dansk-tyske Treårskrig (1848-1850). Istedløven blev i første omgang opstillet på Flensborg Gamle Kirkegård, der ligger mellem Stuhrsallee og Reepschlägerbahn, men det store monument blev af byens tysksindede borgere opfattet som en unødvendig nationalistisk provokation og nåede kun at have bopæl på kirkegården i to år. Efter skiftende adresser i Berlin blev Istedløven efter Anden Verdenskrigs afslutning fragtet til Danmark, hvor den fik opstilling foran Tøjhusmuseet. Her tronede den i 65 år, indtil byrådet i Flensborg i 2009 vedtog, at tiden måtte være inde til at hilse det tidligere så populære bysbarn velkommen hjem, hvorfor Istedløven igen er at finde på Flensborg Gamle Kirkegård. I dag opfattes monumentet ikke længere som nationalistisk krigssymbol, men snarere som et symbol på forsoning, samarbejde og venskab. Rejseliv var inviteret til Flensborg af Vitalhotel Alter Meierhof",
        "metadata": {
            "source": "https://www.berlingske.dk/rejser/5-historiske-oplevelser-i-flensborg",
            "image_url": "https://berlingske.bmcdn.dk/media/cache/resolve/image_x_large/image/50/504326/14607830-03rejfoto-120903jpg.jpeg",
            "publication_time": "Lørdag d. 03. september 2016, kl. 07.00",
            "author": null,
            "related_links": [],
            "attachments": []
        }
    }
}