{
    "version": "1.0",
    "document": {
        "id": 10634,
        "title": "»Katastroferne er lokale indtil videre«",
        "content": "Peter Harder, professor i engelsk sprog på KUAFold sammenLæs mere Peter Harder, professor i engelsk sprog på KUA »Denne besparelse kommer ikke til at lukke butikken. Den kommer til at lukke nogle småbutikker, og det er slemt nok. Men man kan ikke sige, at verdens ende er nær, det ville være helt hysterisk. Det spændende er, hvad der så sker nu. Det er jo ikke Ulf (dekan på Det Humanistiske Fakultet, KU,red.) som er humanioras fjende. Den nuværende regering skraber penge ind, hvor de kan, og er helt døve over for den slags hensyn, som humanister kan henvise til. Men katastroferne er lokale indtil videre.«  Martha Karrebæk, lektor i dansk sprog på KUAFold sammenLæs mere Martha Karrebæk, lektor i dansk sprog på KUA »Der var en større åbenhed omkring de besparelser, der blev lagt ud, end vi havde frygtet. Det frygtelige er selvfølgelig at se sin arbejdsplads, et kulturelt område, der bare bliver reduceret og reduceret. Det er en dimension af samfundet, hvis betydning bliver negligeret og ikke anses for at være noget værd længere. Er der nogen, der vil sige, at kultur ikke er noget værd? Er der nogen, der vil sige, at sprog er lige meget? Det er der jo ikke. Der er bare ikke nogen, der vil give penge til det.« Rikke Christiansen, studerer klassisk arkæologi på KUAFold sammenLæs mere Rikke Christiansen, studerer klassisk arkæologi på KUA »Jeg frygter for fremtiden som humaniorastuderende. Jeg kommer fra et lille fag. Jeg er bange for, at de små uddannelser bliver dårligere, fordi de bliver lagt sammen. Man ender med flere studerende med den samme profil, hvor man ikke længere har mulighed for at specialisere sig. Jeg synes, det virker helt sindssygt, at de siger, de vil skære så meget uden at forringe helt vildt meget. Det kan man jo ikke. Det kommer til at gå ud over fagligheden. Der er jo ikke nogen smarte måder at spare på, uden at det går ud over et eller andet.« ",
        "metadata": {
            "source": "https://www.berlingske.dk/samfund/katastroferne-er-lokale-indtil-videre",
            "image_url": "https://berlingske.bmcdn.dk/media/cache/resolve/image_x_large/image/12/120583/14753310-ufjdaio.jpg",
            "publication_time": "Torsdag d. 15. september 2016, kl. 22.30",
            "author": null,
            "related_links": [],
            "attachments": []
        }
    }
}