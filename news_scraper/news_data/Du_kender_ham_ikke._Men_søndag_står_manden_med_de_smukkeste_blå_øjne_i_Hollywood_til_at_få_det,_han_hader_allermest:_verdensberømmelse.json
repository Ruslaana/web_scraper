{
    "version": "1.0",
    "document": {
        "id": 10470,
        "title": "Du kender ham ikke. Men søndag står manden med de smukkeste blå øjne i Hollywood til at få det, han hader allermest: verdensberømmelse",
        "content": "Han er som skabt til Hollywood. Et gudbenådet talent. Og udstyret med de mest stålblå øjne, verden har set, siden Paul Newman var alle kvinders førsteelsker. Men Cillian Murphy lever slet ikke op til den coolness, vi forbinder med filmstjerner. Han er akavet, distræt og taler helst ikke med pressen. Er han tvunget til det, bliver han helt trist at se på, hvis han bliver spurgt ind til andet end film. Natten til mandag kan Cillian Murphy vinde en af de mest eftertragtede priser inden for film: Oscar-statuetten for bedste mandlige hovedrolle for sin portrættering af atombombens fader, J. Robert Oppenheimer. Dermed vil han kunne tilslutte sig det fineste selskab med blandt andet skuespillermastodonter som Humphrey Bogart, Marlon Brando, Jack Nicholson og Will Smith. Den yderst introverte skuespiller holder dog kortene tæt ind til kroppen, og derfor kan han være svær at blive klog på. Paradoksalt nok – eller måske nærmere præcis derfor – elsker hans mange fans ham. Cillian Murphy er født 25. maj 1976 i Douglas i Irland. Inden han gik skuespillervejen, læste han jura, men droppede ud for at søge sin plads i det kreative fag.Fold sammenLæs mereFoto: Chris Pizzello/AP/Ritzau Scanpix. For hvad gemmer der sig bag de hypnotiserende blå øjne og det markerede kæbeparti, som har vundet så mange hjerter gennem årene? Berlingske tegner et portræt af den stille irer, der – samtidig med at hans skuespillerkarriere er blevet kolonorm – altid har formået at gå under radaren. 47-årige Cillian Murphy (udtales: Kill-ian) er langtfra den stereotype Hollywood-stjerne. Han bor i en lille, stille irsk landsby med udsigt til vandet sammen med sin kone gennem 20 år og deres to teenagesønner. Det er med stor bevidsthed, at han derfor er at finde mange tusinde kilometer fra underholdningsbranchens hovedstad, Hollywood. Cillian Murphy er også blevet kendt som skuespilleren, der helst ikke holder taler, giver private interview og slet ikke bryder sig om medieomtale. Fans beskylder ham for at se skuffet, næsten sørgmodig ud, når han stiller op til interview. Og nu er det kommet så vidt, at hans – især ekstroverte – skuespillerkollegaer driller ham med det samme. I et interview i »Jimmy Kimmel Live!« kan du se Robert Downey Jr. og Emily Blunt skraldgrine af Cillian Murphys evne til at falde i staver, når han taler med pressen:  »Det er som Joanne Woodward sagde (amerikansk filmskuespillerinde, der i øvrigt var gift med Paul Newman,red.): At spille skuespil er som sex – gør det, men tal ikke om det,« har Cillian Murphysagt i et interview til GQ Magazineom sin tilbageholdenhed, når det kommer til medierne. Når han endelig er at finde i spalterne, er det oftest, fordi han taler om sin profession: skuespillet. »Jeg elsker at tale om mit arbejde og om kunsten. Hvad jeg døjer med og finder helt unødvendigt, er at fortælle om mig selv,« fortsætter han. Hjemme i Irland bruger han tiden på helt almindelige ting som at køre sine sønner til fodbold eller fester, og på den måde er han også en helt almindelig familiefar. »Jeg har et par venner, der er skuespillere, men størstedelen af dem er slet ikke i branchen. Jeg elsker ogsåikkeat arbejde – at have et normalt liv, hvor jeg laver helt ordinære ting (...) Hvis man ikke kan gøre det, fordi man skal gå fra filmfestivaler til filmset til promoveringer, så er man fanget i »boblen«, og det kan jeg ikke være i. Det ville være så begrænsende i forhold til alt det, man kan opleve som menneske,« siger han til GQ Magazine. Den irske Oscar-kandidat fik sit store gennembrud i 2002 i Danny Boyles zombiefilm »28 Days Later«, da han spillede hovedrollen Jim, der vågner op fra koma til et øde England. Sidenhen er han især blevet kendt for serien »Peaky Blinders«, hvor han spiller bandeleder Tommy Shelby, og for sine roller i stjerneinstruktør Christopher Nolans film. Her har han blandt andet medvirket i »Inception« og i Batman-trilogien, hvor han spiller skurken Scarecrow. »Jeg var på udkig efter en, der skulle spille Batman, og jeg blev virkelig ramt af hans øjne, hans tilstedeværelse. Alt ved ham gjorde, at jeg bare måtte vide mere om ham. Han var ikke nødvendigvis den rette til at spille Batman, men der var bare en stemning omkring ham,« har Christopher Nolansagt om sit møde med Cillian Murphy. Cillian Murphy har medvirket i seks af Christopher Nolans film: Batman-trilogien, »Inception«, »Dunkirk« og »Oppenheimer«. Sidstnævnte er dog første gang, at den irske skuespiller er hovedrolleindehaveren.Fold sammenLæs mereFoto: Valerie Macon/AFP/Ritzau Scanpix. Hovedrollen i en Nolan-film skulle han vente længe på. En mulighed, som Cillian Murphy selv var desperat efter at få,skriver Variety. Og da han endelig fik et opkald og blev tilbudt rollen som antihelten, atombombens fader, J. Robert Oppenheimer, tøvede han ikke. Nu kan han vinde en Oscar for rollen. Ekstreme metoder blev taget i brug af stjernen for at gå i ét med rollen. Han isolerede sig selv fra de andre skuespillere og deltog aldrig i de fællesmiddage, de havde om aftenen. I stedet sultede han sig selv ved kun at ryge cigaretter, drikke martinier og spise én mandel om dagen for at tabe sig og komme i den rette stemning. Det eneste, han gav sig selv lov til, var et karbad om aftenen,skriver The Guardian. En levevis, som Cillian Murphypå ingen måde selv anbefaler, har han efterfølgende været ude at sige. Fra venstre: Matt Damon, Emily Blunt, Cillian Murphy og Florence Pugh.Fold sammenLæs mereFoto: Henry Nicholls/AFP/Ritzau Scanpix. »Han spiste ikke om aftenen, han var miserabel. Men han gjorde, hvad der var bedst for filmen. Alt skulle være så godt som muligt, så vi støttede ham i det. Men når vi sad rundt om middagsbordet om aftenen uden ham, rystede vi alle på hovederne. Det var brutalt,« fortæller Matt Damon, der også medvirker i »Oppenheimer«, tilGQ Magazine. Emily Blunt, der spiller J. Robert Oppenheimers kone i filmen, Kitty Oppenheimer, supplerer: »Han var så afmagret. Han har den her sjældne blanding af ydmyghed og endeløse kreativitet. Han er sådan en dejlig, fornuftig person. Så fornuftig. Alligevel har han sådan en vildskab inde i sig.« Det er ikke kun fysisk, at Cillian Murphy er yderst tilbageholden – men også ekstrem – i sin ageren. Hanejer ikke en konto på noget socialt medie, bruger ikke emojis og vidste længe ikke, at »OMG« stod for »Oh My God«. På baggrund af et interview fra 2016 blev han et internetfænomen for ikke at vide, hvad etmemeer. »Hvad er et meme?« spurgte Cillian Murphy journalisten fra NME, der spurgte ind til, hvad han synes om, at mange laver sjov med, at han altid ser skuffet ud. I videoen nedenfor kan du se en bid fra interviewet:  Det »skuffede Cillian Murphy-ansigt« er blevet en del af skuespillerens omdømme nu. Et stempel, som hans fans elsker ham for. Det gør ham jordnær og nem at spejle sig i, lyder det fra mange. »Cillian Murphy er det perfekte eksempel på en introvert fyr, der bliver en international stjerne,« skriver en fan under en YouTube-video. Hvis du ikke selv er overbevist, kan du tjekke en kavalkade af hans nedtrykte ansigtsudtryk ud i videoen nedenfor:  Da fænomenet»Barbenheimer«udspillede sig på internettet i sommer,fortalte Cillian Murphy dog til NME, at han i dag er bekendt med, hvad et meme er: »Jeg har to teenagesønner. Jeg ved godt, hvad et meme er. Dengang vidste jeg ikke, hvad det var, men folk glemmer, at det er lang tid siden nu.« Om Cillian Murphy vinder den gyldne statuette, får vi at vide natten til 11. marts, når Oscar-show nummer 96 finder sted i Hollywood med Jimmy Kimmel som vært.",
        "metadata": {
            "source": "https://www.berlingske.dk/skaerm/du-kender-ham-ikke-men-soendag-staar-manden-med-de-smukkeste-blaa-oejne-i",
            "image_url": null,
            "publication_time": "Lørdag d. 09. marts 2024, kl. 19.09",
            "author": "Malthe Håkonssen",
            "related_links": [],
            "attachments": []
        }
    }
}