{
    "version": "1.0",
    "document": {
        "id": 19746,
        "title": "På de vilde vover",
        "content": "Beskrivelsen af barndommen kan - hovedsagen taget i betragtning - være lidt lang i spyttet, men omvendt er det væsentligt for fortællingen at forstå det Danmark, der var engang, inden det blev femininiseret. Søren Anker Madsen fortæller historien om en rigtig mand underholdende og levende, og han har en fin måde lige at skrive faktuelle oplysninger ind i teksten, så læseren ikke mister tråden undervejs. Trods de testosterontunge emner er det ikke blevet en umodent pralende men en nærmest blid og sober bog, hvor forfatteren også undlader at træde ind på uvelkomne stier. Når Freddy ikke vil tale om sine forliste ægteskaber, så skal han ikke dét. Rigtige mænd kan sagtens sidde tavst indforståede over glassene. Det er ikke alt, man behøver skvaldre om.",
        "metadata": {
            "source": "https://www.berlingske.dk/boganmeldelser/paa-de-vilde-vover",
            "image_url": "https://berlingske.bmcdn.dk/media/cache/resolve/image_x_large/image/81/816965/3287701-p-de-vilde-vover.jpg",
            "publication_time": "Torsdag d. 11. november 2010, kl. 22.30",
            "author": "Torben Weirup",
            "related_links": [],
            "attachments": []
        }
    }
}