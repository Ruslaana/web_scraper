{
    "version": "1.0",
    "document": {
        "id": 6239,
        "title": "Et spørgeskema er landet i indbakken hos tusindvis af danskere: Udskældt platform tryktester fire ændringer",
        "content": "Hver eneste morgen hele skoleåret rundt bliver10.000Aula-beskeder sendt afsted – altså i minuttet. Flere end85,8 millionerbeskedtråde er det blevet til i de godt fire år, Aula har eksisteret. Tallene viser, at platformen bliver brugt flittigt, men det digitale mødested har også fåethårde ord med på vejen. Derfor er den kommunale it-kæmpe Kombit, der driver det udskældte system, nu gået i gang med at se på, hvordan fremtidens Aula skal se ud. Derfor har de onsdag sendt et spørgeskema ud til 400.000 brugere, der skal forholde sig til fire konkrete ændringsforslag. »Nogle er rigtig glade for platformen, og så er der nogle, der er decideret vrede på den og allerhelst vil have, at vi lukker den,« siger direktør Kristian Vengsgaard. Forslaget om at lukke Aula har faktisk allerede »på en måde« været oppe i Folketinget. I sidste måned brugte statsminister Mette Frederiksen (S)en del af sin åbningstalepå at tale om platformen, der siden 2019 har forbundet danske børn og deres forældre med skoler og dagtilbud. »Jeg har stadig til gode at møde forældre, der sådan er rigtig glade for Aula. Derfor er det også fristende bare at afskaffe Aula«, sagde hun. Det er især omfanget af beskeder,som Berlingske tidligere har skrevet om, der ifølge centrale aktører på området er problematisk. Siden Aula blev lanceret, er der lavet 5,3 millioner opslag.Fold sammenLæs mereFoto: Celina Dahl. Kristian Vengsgaard regner ikke med, at platformen er ved at dreje nøglen om, men han erkender, at der skal »ske noget«. »Når debatten bruser med den kraft, den gør, og man med jævne mellemrum kan læse i avisen, at forældre og lærere bliver stressede og kede af, at platformen er en del af deres hverdag, er vi nødt til at reagere,« siger han. Spørgeskemaet, der netop er sendt ud, ligger til grund for det arbejde, som Kombit nu har sat i gang. Her skal 200.000 forældre og 200.000 ledere og medarbejdere på skoler og i dagtilbud trykteste fire konkrete ændringsforslag. Dem kan du se her: Ændringsforslagene har to formål: De skal skabe overblik, og så skal de afskærme brugeren. »Det kan være, at jeg som forælder gerne vil være fri for at få beskeder midt i arbejdstiden, eller at jeg som lærer netop helst vil forholde mig til beskederne fra forældre om aftenen,« siger Kristian Vengsgaard. »Og måske er jeg ligeglad med, hvornår der er kor for de mindste, mens jeg gerne vil vide det, hvis der er noget fagligt,« tilføjer direktøren. De 400.000 forældre, medarbejdere og ledere skal svare på, hvilken effekt ændringerne vil have på deres oplevelse med Aula. Oplevelserne skal bruges i det videre arbejde. Allerede inden Aula blev indført, var det et omdiskuteret emne. I 2019 lød den første af 12 anbefalinger fraIndenrigs- og Sundhedsministeriets Stresspanel således: »Aflys Aula«. Allerede dengang blev det vurderet, at platformen ville medvirke til øget stress blandt brugerne. Maria Ørskov Akselvoll, der er sociolog, skoleforsker og ph.d. i forældreinvolvering og bidrog med sin ekspertviden, da Aula skulle laves, mener, at informationsstrømmen på platformen er for tæt. »Det handler ikke så meget om selve platformen, som det handler om brugen og kulturen omkring den. For det første er brugen ofte ureflekteret; man har ikke gjort sig tanker om, hvor ofte, hvordan eller hvorfor man skriver til forældrene. For det andet har politikerne i 20 år sendt et budskab til forældre om, at de skal involvere sig mere i deres børns skolegang og tage mere ansvar«,sagde hun til Politiken efter statsministerens åbningstale. Den klare forventning var ellers, at systemet skulle forenkle samarbejdet mellem forældre og skole. Eller som kontorchef i KL Peter Pannula Toft sagde dengang: »Aula er et toptunet, helt moderne system, som er mere enkelt (end det daværende Skoleintra,red).« Sådan er det ikke gået. Selvom mange er glade for systemet, er det offentligt blevet kendt som en platform, alle elsker at hade. Og på det sociale medie Instagram følger 200.000 danskere med, når profilenBeskedfraaulamed inspiration fra virkeligheden laver opslag fra fiktive forældre.  Et opslag delt af Aula (@beskedfraaula) Kristian Vengsgaard vil ikke forholde sig til, hvorvidt kommuner, skoler og institutioner bør lave retningslinjer for brug af Aula. »Der er ikke noget, der forhindrer dem i det,« bemærker han. Ændringsforslagene ændrer dog næppe ved hele kulturen omkring Aula, erkender direktøren. Men måske kan de være med til at skære hjørner af problemet. »Der er ting, der ligger uden for vores tekniske domæne. Det er hele måden, folk bruger og tænker platformen på,« siger han og tilføjer: »Men vi kan ikke gå ud og blande os i debatten om, hvordan forældrene taler til hinanden eller til lærerne eller om børnene. Det er ikke vores gebet. Det er ikke noget, vi kan eller skal gøre noget ved.« Aula har 1,2 millioner brugere i Danmark.",
        "metadata": {
            "source": "https://www.berlingske.dk/indland/et-spoergeskema-er-landet-i-indbakken-hos-tusindvis-af-danskere-udskaeldt",
            "image_url": null,
            "publication_time": "Torsdag d. 23. november 2023, kl. 16.43",
            "author": "Anne Meisner Synnestvedt",
            "related_links": [],
            "attachments": []
        }
    }
}