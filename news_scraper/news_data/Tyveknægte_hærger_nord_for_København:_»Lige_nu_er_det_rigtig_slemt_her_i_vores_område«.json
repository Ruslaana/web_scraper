{
    "version": "1.0",
    "document": {
        "id": 10356,
        "title": "Tyveknægte hærger nord for København: »Lige nu er det rigtig slemt her i vores område«",
        "content": "Goddag kære læser og velkommen til Berlingskes nyhedsoverblik »Metropol«. I denne uge skriver vi om en ny type patienter, der skaber frygt på hovedstadens hospitaler, og et stykke hovedstadshistorie, der nu rammer de skrå brædder. Men først skal vi til et nabolag i Gentofte, hvor beboerne plages af indbrudstyve.  I Anders Lautrup-Jensens kommune, Gentofte, blev der sidste år ifølge Danmarks Statistik anmeldt 444 indbrud i private hjem, året før var det 349.Fold sammenLæs mereFoto: Søren Lorenzen. Kort fortalt:Antallet af indbrud i private hjem stiger i Gentofte Kommune.Det kan Anders Lautrup-Larsen skriveunder på: »Lige nu er det rigtig slemt her i vores område. Sådan har det aldrig været.« Perspektiv:Nye tal fra Danmarks Statistik viser, at Nordsjællands Politi generelt er den politikreds i landet med flest indbrud, ligesom Region Hovedstaden er den region med flest anmeldte indbrud i hele 2024. Akutmodtagelser på flere hospitaler i hovedstaden har store problemer med voldelige patienter. Her er det akutsygeplejerske Christa på Bispebjerg Hospital, hvor der er blevet smadret computere og håndvaske.Fold sammenLæs mereFoto: Linda Kastrup. Kort fortalt:De store akutmodtagelser i hovedstaden har det seneste år set en stigning i antallet af sager, hvor patienter på stofferstår bag vold og truslermod medarbejdere og andre. Perspektiv:Særligt ét bestemt stof, GHB – også kendt som Fantasy – kædes sammen med, at der det seneste års tid er registreret et stort antal episoder med udadreagerende patienter. Gehl Architects har udformet forslaget til en grøn strækning ved Vesterbro Passage.Fold sammenLæs mereFoto: Illustration: Gehl Architects. Kort fortalt:Planerne om en stor grøn bypark i Vesterbros Passage foran Tivoli er sendt ud i fremtiden. Og nu ser det ud til, at parken tidligst vil kunne bliveen realitet i 2030. Perspektiv:Årsagen er, at Københavns Kommune vil udsætte den arkitektkonkurrence, som går forud for de næste skridt på vejen mod en ny park. Et politisk flertal bakker op om parken. Men der er også modstandere på rådhuset.  Alexander Ryle er spidskandidat for Liberal Alliance i København til efterårets kommunalvalg.Fold sammenLæs mereFoto: Thomas Traasdahl/Ritzau Scanpix. Kort fortalt:Hvis man skal imødekomme efterspørgslen på boliger, så er der ifølge Liberal Alliances spidskandidat i København kun én løsning:Husene i hovedstaden skal være højere. Perspektiv:»Medmindre vi ønsker at inddrage de i forvejen knappe byrum, legepladser og grønne åndehuller, siger det sig selv, at vi må bygge højere,« skriver Alexander Ryle i en kronik i Berlingske. Byggeriet af Arena Skole og Fritid hænger i bremsen, og Københavns Kommune har opsagt entreprenøren. Nu har kommunen mødt nye udfordringer.Fold sammenLæs mereFoto: Illustration: Rubow Arkitekter og Nøhr & Sigsgaard Arkitekter.. Knap 100 københavnske skolebørn skulle være begyndt i skole 1. maj. Men nu må de blive i deres daginstitutioner. Byggeriet af deres skole – Arena Skole og Fritid – er forsinket på ubestemt tid, og der, hvor kommunen havde planlagt at stille midlertidige pavillonbygninger, erto fredede paddearteri vejen. Der er nemlig risiko for, at etableringen af de midlertidige klasseværelser skader deres levesteder. Jens Jørn Spottag spiller hovedrollen i Folketeatrets nye forestilling, »Peter af Farum«.Fold sammenLæs mereFoto: Foto: Folketeatret. Historien om Peter Brixtofte har ramt de skrå brædder. Jens Jørn Spottag spiller hovedrollen i Folketeatrets forestilling »Peter af Farum«. En indsats, som Berlingskes anmelderSarah Iben Almbjerg kalder »elskeligt tumlende, kærligt interesseret og alt, alt for meget. Det er en stor præstation.« Hun kvitterer med fire stjerner. Tak fordi du læste med. Har du ris, ros eller et godt tip fra hovedstaden til os, så er du altid meget velkommen til at sende det vores vej påmetropol@berlingske.dk.",
        "metadata": {
            "source": "https://www.berlingske.dk/samfund/tyveknaegte-haerger-nord-for-koebenhavn-lige-nu-er-det-rigtig-slemt-her-i",
            "image_url": "https://berlingske.bmcdn.dk/media/cache/resolve/image_x_large_vertical/image/188/1889784/24890769-anders-lautrup-jensen-bor-i-charlottenlund-i-gento.jpg",
            "publication_time": "Fredag d. 14. februar 2025, kl. 11.33",
            "author": "Jens Ejsing",
            "related_links": [],
            "attachments": []
        }
    }
}