{
    "version": "1.0",
    "document": {
        "id": 8808,
        "title": "Barnes & Noble fyrer topchefen",
        "content": "Fyringen sker på \"gråt papir\", da Parneros ikke vil modtage nogen form for betaling i forbindelse med afskedigelsen. Barnes & Noble oplyser ikke yderligere om den konkrete årsag, men understreger dog, at fyringen ikke skyldes uenighed om rapporteringen af de finansielle resultater eller bedrageri, og selskabet fastholder sine forventninger til 2019-regnskabet. Demos Parneros kom til boghandlerkæden i 2016, da han startede som driftsdirektør, og han blev i april sidste år forfremmet til administrerende direktør. Barnes & Noble var engang på toppen af kransekagen i bogverden i USA, men Amazons entre på markedet med online-boghandel har taget en meget stor bid af Barnes & Nobles forretning gennem årene. Fyringen blev offentliggjort efter markedets tidlige lukning tirsdag, forud for den amerikanske uafhængighedsdag onsdag, men aktien var faldet 4 pct. tirsdag. Siden årsskiftet har selskabets aktie mistet 10,5 pct. ",
        "metadata": {
            "source": "https://www.berlingske.dk/virksomheder/barnes-noble-fyrer-topchefen",
            "image_url": "https://berlingske.bmcdn.dk/media/cache/resolve/image_x_large/image/51/519019/21408089-us-barnes-and-n.jpg",
            "publication_time": "Onsdag d. 04. juli 2018, kl. 06.50",
            "author": null,
            "related_links": [],
            "attachments": []
        }
    }
}