{
    "version": "1.0",
    "document": {
        "id": 7229,
        "title": "En YouTube-video skaber vrede blandt indfødte amerikanere: Opfordrer CNN til at fyre kommentator",
        "content": "Den forhenværende senator og republikanske præsidentkandidat Rick Santorum arbejder i dag som politisk kommentator på CNN – her er han det højreorienterede indslag blandt de oftest venstreorienterede kommentatorer. Men nu kræves Rick Santorum fyret,skriver The Guardian. For under en konference med en gruppe stærkt konservative studerende har han sagt noget, der støder mange amerikanere – ikke mindst indfødte amerikanere. Han sagde, at de europæiske kolonister, der sejlede til Amerika, »gav liv til en nation ud af ingenting«. »Der var intet her. Jeg mener, jo, vi har indfødte amerikanere, men helt ærligt: Der er ikke meget indfødt kultur i amerikansk kultur,« sagde Rick Santorum på den konservative konference Young America's Foundation Summit. Santorumstale er blevet lagt op på YouTube. »Vi kom her, og vi viskede tavlen ren, vi gav liv til en nation ud af ingenting.«  If CNN does not fire Rick Santorum by the end of the day they will be complicit in promoting Santorum's white supremacist, racist, and genocidal beliefs. The world is watching.#RemoveRick Kommentaren er omgående blevet mødt med vrede og forargelse, for Rick Santorum beskyldes for fuldstændig at ignorere, at der har boet mennesker i Amerika i årtusinder, og at kristne europæiske kolonister har udryddet de indfødte amerikanere og forsøgt at undertrykke deres kultur i århundreder. »Rick Santorum siger bare, hvad størstedelen af amerikanerne i stilhed mener – at den eneste »rigtige historie« er USAs historie,« siger Brett Chapman, en prominent indfødt amerikansk jurist, til The Guardian. På Twitter bliver der delt opfordringer til, at Rick Santorum afskediges.  Raise your hand if you agree Rick Santorum should be fired by CNN.TODAY. Flere demokratiske politikere beder CNN genoverveje deres samarbejde med Santorum. »Seriøst, er der nogen, der er overrasket over at høre det her bras fra Rick Santorum?!« skriver kongresmedlem og formanden for Demokraternes Nationale Komité på Twitter, Jamie Harrison.  Seriously is any one surprised to hear this hot garbage coming from Rick Santorum?!Nothing was here?! No native American culture in American culture?! America hasn’t changed?!Ok@CNN... ok!https://t.co/fGjJTf3u1m Marc Pocan, demokratisk kongresmedlem fra Wisconsin, var endnu mere rasende. »Indfødte og oprindelige nationer levede, styrede og trivedes her, før deres land blev stjålet, og de blev myrdet i et folkemord, din ignorantewhite supremacist(tilhænger af hvidt overherredømme,red.),« skriver han. CNN har endnu ikke kommenteret Rick Santorums tale. Selv siger han, at han »ingen intention havde om at nedgøre eller på nogen måde devaluere indfødt amerikansk kultur.« Det er ikke første gang, at Rick Santorum skaber virak. I 2018, kort efter at 17 teenagere og lærere blev dræbt i et masseskyderi i Parkland i Florida, opfordrede Santorum de overlevende elever til at lade være med at demonstrere for en strammere våbenlovgivning. »Hvad med, at ungerne – i stedet for at prøve at få andre til at løse deres problem – selv gjorde noget og måske tog førstehjælpsundervisning eller prøvede at forberede sig på situationer, hvor der er et skyderi?« sagde han under en CNN-udsendelse.",
        "metadata": {
            "source": "https://www.berlingske.dk/internationalt/en-youtube-video-skaber-vrede-blandt-indfoedte-amerikanere",
            "image_url": "https://berlingske.bmcdn.dk/media/cache/resolve/image_x_large_vertical/image/141/1415482/23729288-us-vote-republicans-debate.jpg",
            "publication_time": "Tirsdag d. 27. april 2021, kl. 10.07",
            "author": "Mikkel Danielsen",
            "related_links": [],
            "attachments": []
        }
    }
}