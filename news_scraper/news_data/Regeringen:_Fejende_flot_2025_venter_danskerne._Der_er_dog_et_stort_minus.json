{
    "version": "1.0",
    "document": {
        "id": 21528,
        "title": "Regeringen: Fejende flot 2025 venter danskerne. Der er dog et stort minus",
        "content": "I starten af denne uge kom en række topøkonomer i Berlingske med spådommen om, at vi styrer mod et sandt jubelår for den danske økonomi her i 2024. Det skete på baggrund af nye ogflotte tal for den danske økonomifra Danmarks Statistik. Nu kommer regeringen med dens spådom for den danske økonomi, og den ligger meget på samme linje. De fine takter fortsætter også ind i det nye år. Det gælder også boligmarkedet, hvor regeringen – ligesom boliganalytikere – forventer stigende priser de kommende år. Priserne vil stige med omkring tre procent om året i de næste to år. I år regeringen med, at huspriserne vokser med 3,8 procent. Det er noget mere, end regeringen tidligere har regnet med. Det er Økonomiministeriet med økonomiminister Stephanie Lose (V) i spidsen, der netop har offentliggjortØkonomisk Redegørelse, der er regeringens spådom for den danske økonomi år og 2025 og 2026. Da den tilsvarende prognose kom i maj hed det, at den danske økonomi styrer mod det, man kalder en blød landing. Denne gang er der skruet op for optimismen. Regeringen tror på en noget højere vækst både for 2024 og 2025, end den gjorde bare tilbage i august. »Dansk økonomi forventes fortsat at befinde sig i en højkonjunktur i de kommende år. Væksten i BNP ventes at blive høj og udgøre omkring tre procent både i år og næste år,« hedder det fra regeringen. Der er fornyet fremgang i beskæftigelsen, lav ledighed, stigende boligpriser, lav inflation og mere i løn til danskerne. Alt sammen pæne nyheder til danskerne. Først i 2026 mener regeringen, at der kommer en afmatning. Et lille minus er, at regeringen ser en afmatning på arbejdsmarkedet. Til næste år regner regeringen med, at beskæftigelsen kun vil stige med 5.000 personer. I år ventes der i fremgang i beskæftigelsen, der er fem gange højere. Ser vi frem mod 2026 tror regeringen, at beskæftigelsen vil falde. Men i lighed med andre prognosemagere har regeringen flere gangefør taget fejl af beskæftigelsen. Der er flere gange spået et fald, som aldrig er kommet. Men regeringen regner med, at den svagere fremgang i beskæftigelsen vil få presset på arbejdsmarkedet til at aftage. I forbindelse med et interview med Berlingske understreger Stephanie Lose, at det er vigtigt, at regeringen fortsætter med at lave reformer de kommende år. Hun vil gerne have endnu flere seniorer til at blive længere, og hun vil se på, om nogle af de mange ikkevestlige indvandrere på førtidspension igen kan komme ind på arbejdsmarkedet. Herudover vil hun fortsat have en stor tilgang af international arbejdskraft, da det de er afgørende for er helt afgørende for, at vi kan få råd til forsvar, grønne omstilling og den velfærd, vi gerne vil have. I august hed regeringens spådom en vækst på 1,9 procent i år og 2,2 procent næste år. Men som beskrevet i Berlingske har den danske økonomi overrasket her til efteråret med en vækst i 3. kvartal på hele 3,9 procent iforhold til sidste efteråret. Det er den højeste årsvækst i 3. kvartal siden 2006, og det har tilsyneladende også fået regeringen til at spå en højere vækst både i år og næste år. Når man læser rapporten fra regeringen er det tydeligt, at vi skal være glade for medicinalindustrien med Novo Nordisk i front. Det er i høj grad den del af industrien og eksporten, som trækker læsset. Hvis man fraregner medicinalindustrien vil væksten være under to procent både i år og næste år. I en kommentar til rapporten bemærker cheføkonom i Dansk Erhverv, Tore Stramer, at de lidt mere ubehagelige nyheder kommer fra den internationale front. Donalds Trumps sejr ved præsidentvalget i USA øger de handelsmæssige spændinger mellem USA, Kina og Europa. Og en handelskrig er måske rykket nærmere, selv om regeringen dog ikke direkte forventer, at den kommer, så lyder der en klar advarsel. »Det er meget iøjnefaldende, at regeringens økonomer nu tydeligt italesætter, at prognosen er forbundet med betydelig usikkerhed, og at risici primært vurderes at gå i nedadgående retning. Så klare i spyttet har regeringens økonomer ikke været tidligere,« skriver Tore Stramer i en kommentar til redegørelsen fra regeringen. Herudover påpeger regeringen, at der er »betydelig usikkerhed om,hvor hurtigt en bedring vil indtræffe på de vigtige eksportmarkeder i Tyskland og Sverige.« Cheføkonom i den liberale tænketank CEPOS, Mia Amalie Holstein, fremhæver, at regeringen regner med et stort fald i væksten fra 2,9 procent i 2025 og til 1,7 procent i 2026. »Denne vækstafmatning kan blive forværret af handelsrestriktioner og global handelskrig, som kan få store konsekvenser for dansk økonomi – særligt de eksporterende virksomheder,« siger Mia Amalie Holstein. Hun roser samtidig regeringen for, at den i er særskilt kapitel sætter fokus på udfordringen omkring vores udvikling i produktiviteten. »På sigt er intet andet end produktivitet af større betydning for vækst og velstand. Produktiviteten kan øges via styrket konkurrence og lavere skat på kapital, der kan forbedre incitamenterne til at investere,« siger Mia Amalie Holstein. Hun håber, at regeringen vil lave reformer, der forbedrer produktiviteten de kommende år.  ",
        "metadata": {
            "source": "https://www.berlingske.dk/oekonomi/regeringen-fejende-flot-2025-venter-danskerne-der-er-dog-et-stort-minus",
            "image_url": "https://berlingske.bmcdn.dk/media/cache/resolve/image_x_large_vertical/image/186/1865012/24846385-konomiminister-stephanie-lose-v-kan-se-med-tilf.jpg",
            "publication_time": "Torsdag d. 05. december 2024, kl. 10.30",
            "author": "Frederik M. Juel",
            "related_links": [],
            "attachments": []
        }
    }
}