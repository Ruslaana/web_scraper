{
    "version": "1.0",
    "document": {
        "id": 8670,
        "title": "Kravet kommer fjernt fra København: 20 ton jern fra det ydre rum skal sendes retur",
        "content": "Midt i København har der i mere end et halvt århundrede ligget et stort stykke jern på 20 ton fra det ydre rum. Men nu er det ved at være på tide, at det forlader sin plads ved Øster Voldgade 5 i Indre By og vender hjem. Dog ikke til det ydre rum, men til stedet, hvorfra det forsvandt i 1967. Sådan lyder det fra det grønlandske folketingsmedlem af partiet Siumut, Aki-Matilda Høegh-Dam. Partiet vil have den såkaldte jernmeteorit Agpalilik i gården foran Geologisk Museum tilbage til Grønland. Akkurat som Siumut ifølge hende ønsker at få mange, mange tusinde andre natur- og kulturhistoriske genstande fundet i Grønland retur fra danske museer og samlinger. Hvilket dog ikke er helt så enkelt, lyder det her i Danmark. Aki-Matilda Høegh-Dam har netop fåetet foreløbigt svarfra uddannelses- og forskningsminister Christina Egelund (M) på et spørgsmål om Agpalilik-meteoritten. Det grønlandske folketingsmedlem vil vide, hvordan ministeren forholder sig til, at »inuit fra Qaanaaq kræver tilbagelevering af stjålne artefakter«. Aki-Matilda Høegh-Dam sidder i Folketinget for det grønlandske parti Siumut.Fold sammenLæs mereFoto: Søren Bidstrup. »Herunder en meteorit fra det nordligste Grønland, som i øjeblikket befinder sig udendørs og uden beskyttelse i København,« lyder det i spørgsmålet. Inuit fra Qaanaaq er den lokale befolkning i området i de små bygder omkring Thule i Nordvestgrønland. Agpalilik-meteoritten blev i 1963 fundet af den danske forsker Vagn Fabritius Buchwald på en halvø af samme navn og er en del af den endnu større Cape York-meteorit, der for flere tusinde år siden styrtede ned i Baffinbugten i det nordvestlige Grønland. Aki-Matilda Høegh-Dam fortæller, hvordan hun i København i januar modtog et brev sendt hele vejen fra Nordgrønland. Ifølge hende »med en tilkendegivelse fra hele den nordgrønlandske befolkning om, at jeg som deres repræsentant sikrer mig, at de her artefakter kommer hjem«. »Alle byer og bygder er gået sammen om det her brev,« forklarer hun: »Det vil jeg gerne høre ministerensholdning til.« Christina Egelund oplyser, at hun har anmodet Københavns Universitet om »et faktuelt bidrag« ogsenere vil svare endeligtpå Aki-Matilda Høegh-Dams spørgsmål. I 1963 fik forskeren Vagn Fabritius Buchwald i det nordøstlige Grønland øje på jernmeteoritten Agpalilik. I 1967 kom den til København.Fold sammenLæs mereFoto: Allan Moe/Ritzau Scanpix. Ifølge Aki-Matilda Høegh-Dam vil nordgrønlænderne ikke alene have den store jernmeteorit hjem. De vil også have andre genstande bragt fra det nordlige Grønland til Danmark retur. Om det så er sten, meteoritter eller andre artefakter, fortæller hun. Deler du deres ønske? »Ja, selvfølgelig, det er jo det, vi er gået til valg på,« siger hun. Ifølge hende ønsker Siumut at få mange genstande og objekter fra Grønland i Danmark retur. Du bruger vendingen »stjålne artefakter«? »Det er jo bare fakta,« siger hun: »Ved meteoritten (Agpalilik-meteoritten,red.) står der, at den blev opdaget i 1960erne. Men man kan ikke opdage noget, inuit har brugt i årtusinder.« Således er jernmeteoritter blevet brugt af inuit til at lave våben og redskaber. »Den er blevet fjernet, det er ikke blevet aftalt med lokalbefolkningen, så de facto er den blevet stjålet,« lyder det fra den grønlandske politiker. Hun understreger, at arbejdet med at få grønlandske genstande i Danmark retur »først lige er begyndt«. Men det bliver en stor opgave for Aki-Matilda Høegh-Dam, Siumut og det grønlandske samfund. Det afsløreret svarfra oktober sidste år fra kulturminister Jakob Engel-Schmidt (M) til Folketingets Grønlandsudvalg, som hun, Aki-Matilda Høegh-Dam, er formand for. Her svarer han på spørgsmålet om, »hvor meget opgjort i værdier og antal besidder det offentlige Danmark og dets institutioner af historiske, arkæologiske, geologiske og lignende genstande og værdier, som har Grønland og dets geografiske område som oprindelsesland?« Med forbehold for, at det er umuligt at opgøre præcist og retvisende, kan ministeren dog oplyse, at: Ministeren understreger i svaret, at »Nationalmuseet og Grønlands Nationalmuseum i 1982-2001 gennemførte en repatrieringsproces, med hvilken i alt cirka 31.000 genstandsnumre blev tilbageført til Grønlands Nationalmuseum«. Ifølge samlingschef på Statens Naturhistoriske Museum Nikolaj Scharff er det et politisk spørgsmål, om jernmeteoritten og andre genstande skal returneres til Grønland. Professoren beskriver, hvordan det er en slags tommelfingerregel eller uskreven regel, at der er et før og et efter, Grønland fik hjemmestyre i 1979. Altså, at genstande fundet før 1979 hører til i Danmark, men genstande fundet efter 1979 hører til i Grønland. Men, understreger han, det er ikke en nedskrevet regel, og den kan derfor være genstand for forvirring. »Men alt, samlet de senere år, tilhører Grønland,« tilføjer han: »Om det er i morgen, i går eller for ti års tid siden, er der ingen tvivl om, at det er grønlandsk ejendom.« Kulturordfører Søren Espersen (DD) har principielt ikke noget imod at returnere genstande til Grønland. Han forventer dog, at grønlænderne så kan opbevare dem ordentligt og forsvarligt. Han mener dog, at grønlænderne selv må sørge for og betale for at få eksempelvis Agpalilik-meteoritten hjem. »Jeg har ikke noget imod, at der bliver sendt ting til Grønland, hvis de selv kan sørge for dem,« siger han. Hvilket også er afgørende for Nikolaj Scharff. »For mig som samlingschef er det vigtigste, at samlingerne er tilgængelige,« siger han: »Hvis nationalmuseet i Grønland skal opbevare samlingerne, kræver det, at de grønlandske politikere vil sikre, at der er bygninger og det personale, der skal til.«",
        "metadata": {
            "source": "https://www.berlingske.dk/indland/kravet-kommer-fjernt-fra-koebenhavn-20-ton-jern-fra-det-ydre-rum-skal",
            "image_url": "https://berlingske.bmcdn.dk/media/cache/resolve/image_x_large/image/176/1764997/24638776-mand-og-kvinde-ved-kmpe-meteorit-ved-geologisk-mu.jpg",
            "publication_time": "Lørdag d. 17. februar 2024, kl. 09.34",
            "author": "Jens Ejsing",
            "related_links": [],
            "attachments": []
        }
    }
}