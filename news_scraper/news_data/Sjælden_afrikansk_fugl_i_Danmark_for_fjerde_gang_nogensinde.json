{
    "version": "1.0",
    "document": {
        "id": 14630,
        "title": "Sjælden afrikansk fugl i Danmark for fjerde gang nogensinde",
        "content": "Noget kan tyde på, at Nordsjælland lørdag har haft besøg af en sjælden gæst. Klokken 12 og igen en halv time senere har to forskellige fuglespottere set en ådselgrib. Det fortæller ornitologen Rolf Christensen fra Grenen Fuglestation. Han har haft kontakt til begge personer, der har spottet fuglen. Gribben hører til syd for Sahara-ørkenen i Afrika. Det er en trækfugl, der flyver til deres ynglepladser i lande i det sydlige Europa. Men det er de færreste danske fuglespottere, der får lov at se fuglen. Det er blot fjerde gang, at en ådselgrib spottes i Danmark. De første tre gange var i 1918, 1993 og 2010. Ådselgribben blev omkring klokken 12 ved Kikhavn nær Hundested. Cirka en halv time efter blev spottet ved Rørvig Havn. Ved begge tilfælde fløj gribben forbi, inden et kamera kunne fange den på et billede. Fuglen er 60 centimeter lang og har et vingefang på op til 1,7 meter. Den spiser ådsler og kan ses på lossepladser sydpå. - Ingen ved hvor den er. Men folk er på jagt efter den, siger Rolf Christensen. - Den vil jo gerne finde et dødt dyr. Så hvis der ligger en død gris på en mark, så vil den gerne blive der. /ritzau/",
        "metadata": {
            "source": "https://www.berlingske.dk/samfund/sjaelden-afrikansk-fugl-i-danmark-for-fjerde-gang-nogensinde",
            "image_url": "https://berlingske.bmcdn.dk/media/cache/resolve/image_x_large/image/53/539304/17446290-fuglekiggere.jpg",
            "publication_time": "Lørdag d. 03. juni 2017, kl. 19.54",
            "author": null,
            "related_links": [],
            "attachments": []
        }
    }
}