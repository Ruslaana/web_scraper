{
    "version": "1.0",
    "document": {
        "id": 22477,
        "title": "Topdirektør: Kæmpe sparerunde i bilgigant er ikke nok",
        "content": "De historiske nedskæringer, som den tyske bilgigant Volkswagen (VW) tidligere har meldt ud, og som blandt andet vil lukke flere fabrikker i selve Tyskland, rækker ikke. Det siger VWs koncernfinansdirektør, Arno Antlitz, til den britiske finansavis Financial Times. »Der er en stor risiko for, at når et program som dette først leverer de første resultater, så kommer selvtilfredsheden igen,« siger han. I december 2024 måtte VWs ledelse skrue ned foren stor spareplan efter stor modstandfrade ansatte, som gik i strejke. I stedet indgik man en aftale om at halvere produktionskapaciteten i Tyskland og at skære antallet af ansatte ned med 35.000 frem til 2030. De første 7.000 har allerede forladt bilgiganten. Det har kostet VW dyrt atstille sig om fra den mangeårige benzin- og dieselbilproduktion til de nye elbiler, som stiller helt andre krav, samtidig med atkonkurrencen er blevet voldsomt optrappet. Det er navnlig helt nye kinesiske bilproducenter, som har kastet sig direkte ind på elbilmarkedet, og som ifølge EU har kinesisk statsstøtte i ryggen. Dermed kan de presse priserne betydeligt ned, hvilket gør ondt på europæiske giganter som VW, der tillige slås med højere produktionsomkostninger, end kineserne har. Endelig har Donald Trumps toldkrig med øget told på alt, hvad der importeres til USA, lagt yderligere pres på den tyske koncern og alle andre bilproducenter. VWs elbilsalg i første kvartal 2025 er blevet mere end fordoblet. En af fem biler, der sælges i Europa, er nu en ægte elbil. Det presser til gengæld VWs indtjeningsmargen, som er faldet til 3,7 procent mod seks procent for et år siden. VW forventer, at omkostningerne ved at producere en elbil versus en benzinbil vil være de samme i 2030. Onsdag vil de ansatte på den amerikanske bilgigant Fords to fabrikker i Köln i Tyskland gå i strejke på grund af udsigten til nedskæringer i Fords europæiske forretning. I november blev det meldt ud, atder skal skæres 14 procent af den europæiske bemandingvæk som resultat af faldende efterspørgsel på elbiler og ringe støtte fra myndighederne i at sikre et skift fra benzin- og dieselbiler til elbiler. Japanske Nissan meddelte tirsdag i denne uge, at der skal skæres 15 procent af arbejdsstyrken væk globalt, ligesom næsten halvdelen af Nissans fabrikker vil blive lukket som følge af handelskrigen. Det betyder, at20.000 vil miste deres job. Samtidig lukker syv af Nissans 17 fabrikker i den største sparerunde, som nogen bilproducent har gennemført i de seneste år, skriver Financial Times.  ",
        "metadata": {
            "source": "https://www.berlingske.dk/virksomheder/topdirektoer-kaempe-sparerunde-i-bilgigant-er-ikke-nok",
            "image_url": "https://berlingske.bmcdn.dk/media/cache/resolve/image_x_large/image/192/1921196/24950626-files-the-storage-facility-auto-tower-of-german.jpg",
            "publication_time": "Onsdag d. 14. maj 2025, kl. 13.52",
            "author": "Thomas Breinstrup",
            "related_links": [],
            "attachments": []
        }
    }
}