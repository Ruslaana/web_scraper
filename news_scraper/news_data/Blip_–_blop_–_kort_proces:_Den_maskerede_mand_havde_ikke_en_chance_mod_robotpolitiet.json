{
    "version": "1.0",
    "document": {
        "id": 3157,
        "title": "Blip – blop – kort proces: Den maskerede mand havde ikke en chance mod robotpolitiet",
        "content": "En selvkørende gummikugle drøner hen mod en hætteklædt mand. Med voldsom kraftsvinger hanen planke ind i siden på tingesten, der ikke får en skramme. Til gengæld viser det sig nu, at den er bevæbnet. Kuglen er ikke højere end en schæferhund og minder om den livsglade Star Wars-robot BB-8, rullet ind i et traktordæk. På siden har den indbygget sensorer og våben. Så siger det bang. Løftet om den næste teknologiske revolution kommer i form af kunstig intelligens og robotter. Snart vil alt fralagerarbejdetilældreplejeligge i maskinernes hænder, og også lov og orden bliver i stigende gradmekaniseret. Det sker i form af usynlige datastrømme og kunstig intelligens,skriver The Economist, men tendensen kan også ses med det blotte øje. Maskiner af aluminium, batterier og sensorer er i færd med at indtage verdens storbyer, og det puster til frygten for en fremtid, hvor Robocop og Terminator er virkelighed. Den ultimative rædslen er dagen, hvor retfærdighed er omsat til et sensorinput efterfulgt af en streng af 1er og 0er. Blip – blop – kort proces. Sådan lyder den gængse dystopi i Vesten, hvor organisationer som Amnesty sigerstop, og Datatilsynet rejser kritiske spørgsmål om Rigspolitiets brug af ansigtsgenkendelsei Danmark. Men i en række lande i det østlige Asien forholder det sig anderledes. Her er myndighederne stolte over udviklingen, og det opdager også den hætteklædte mand, der slog løs på den mekaniske kugle. Manden bliver fanget i robottens net og kan sprælle alt, hvad han vil. De kampklædte betjente stormer frem, råber en kommando på kinesisk og pågriber ham. Der er ingen udvej. Scenen er taget fra en af flere videoer, der er udgivet af de kinesiske statsmedier i løbet af foråret. De viser nye robotter, der skal hjælpe politiet med at håndhæve lov og orden. Kina som overvågningssamfund er genstand for voldsom kritik fra Vesten. I Kina mener myndighederne – og ofte også nogle af de folk, man taler med på gaden – at det bidrager til befolkningens sikkerhed.Fold sammenLæs mereFoto: Ichiro Ohara/AP/Ritzau Scanpix. En af dem er den delvist selvkørende mekaniske robotkugle. Den er udviklet på det lokale universitet i byen Wenzhou i Zhejiang-provisen, og for få måneder siden blev den taget i brug af det lokale politi, der tester teknologien. Det var det, der skete, da manden med hætten blev fanget i robottens net – det var en del af en øvelse. Snart er det meningen, at kuglerobotten skal hjælpe med at patruljere og bistå betjente i »tilspidsede situationer«, lyder det i en video, der er udgivet af det statslige medie CCTV. Videoen viser nu en scene fra byens hovedstrøg, hvor en større gruppe betjente er på patrulje. Ved siden af dem triller den mekaniske kugle. Omkring dem kigger fodgængere undrende op. Andre går med hovedet nede i sine telefoner. I en anden videoviser de kinesiske myndighederrobotbetjenten »P01« frem. Fremvisningen foregik i den kinesiske techby Shenzhen i marts sidste år, hvor indbyggerne smilede ved synet. P01 har to ben, to arme og en refleksvest, der er tilpasset dens højde på 1.38 meter. Det er Robocop – med dværgvækst. Efter planen skal P01 også her lette betjentenes arbejde, og det er ikke et greb i en futurisk fantasiverden, mener det lokale politi. Ifølge South China Morning Post påstår de, at en politirobot for nylig hjalp en familie med at blive genforenet med deres forsvundne datter i Jiangsu-provinsen. Hvordan er uklart. At de ser et potentiale, er sikkert, og det gør myndighederne også i andre lande. Singapore vil »progressivt« udvide brugen af robotpoliti. Her ses en test med en robotbetjent i juni 2023.Fold sammenLæs mereFoto: Kua Chee Siong/AFP/Ritzau Scanpix. Særligt stor er opmærksomheden på teknologien fra Singapore, hvor politiet i 2023 indførte robotter i Changi-lufthavnen. De har hjul, et indbygget 360-graders kamera monteret på en teleskopstang, højttaler og en skærm, og snart skal de også ud i byens gader,skriver mediet CNA. Projektet har været undervejs siden 2021, og målet er at bruge robotterne til at stoppe »uønsket social adfærd,«siger myndighederne. I Thailand er myndighederne på samme spor. Under fejringen af landets nytår i april lancerede de den ansigtsløse, ai-drevne og to meter høje robot, der går under navnet »ai Police Cyborg 1.0«. Den kan ikke kan gå endnu, og den måtte stå stille under fejringen. Men snart er det problem løst, og så er målet klart: »Det er en kraftmultiplikator, der aldrig bliver træt og opretholder konstant årvågenhed,« siger politiofficer Plod Phai til mediet ABP Live. Ikke alle syntes at »ai Police Cyborg 1.0« var skræmmende. I thailandske medier blev der også gjort tykt grin med den ansigtsløse robot.Fold sammenLæs mereFoto: Rungroj Yongrit/EPA/Ritzau Scanpix. Udviklingen kommer dog ikke uden kritik. Både i Thailand og Singapore fører robotterne både til hånlige grin og frygtsom uro, særligt når samtalen falder på kombinationen af robotter og kunstig intelligens. I Thailand siger myndighederne, at de især vil bruge robotterne til sikkerhed ved store begivenheder, og på overfladen »lyder det måske godt,« skriver techmedietGizmodo, der fortsætter: »Men det er usandsynligt, at en politirobot med en masse overvågningsfunktioner kun er beregnet til at styre begivenheder, især når man tænker på det thailandske politis historie med brutalitet over for aktivister.« Mere direkte er delokale singaporeanere, som The Guardianhar talt med. »Det er dystopisk,« siger de om robotpolitiet. Ved siden af de to lande, der begge har frie demokratiske valg, står Kina. Landet er kendt som verdens mest omfattende overvågningssamfund, og her har udviklingen inden for kunstig intelligens og robotter i årevis været testet af politiet. I 2021kunne BBC beskrive, hvordan det etniske mindretal uighurerne var prøvekaniner for ansigtskendelse, der med brug af kunstig intelligens kan afsløre deres følelser. Lignende afsløringerhar vist, hvordan dissidenter og andre befolkningsgrupper systematisk overvåges ved brug af lignende metoder. Siden har dén tilgang i bogstaveligste forstand fået mere luft under vingerne. Under coronapandemien blev droner brugt til at levere varer, sprede antiviral væske og overvåge byer samt opfordre borgere til at følge loven. Her ses en drone i byen Lanzhou i Gansu-provinsen i 2021.Fold sammenLæs mereFoto: China Daily/Reuters/Ritzau Scanpix. Under coronapandemien fløj droner rundt mellem højhusene i storbyen Wuhan og advarede folk mod at bryde karantænen, og ligesom andre førende militærer verden over, træner Folkets Befrielseshær i stigende gradmed robot- og droneteknologi. Det er dog det civile Kinas møde med politiets robotter, der har fået mest opmærksomhed, muligvis, fordi det er mere jordnært. Sandsynligvis, fordi det bliver fremhævet af Kinas Kommunistiske Parti. Under et møde i april lagde partiets øverste organ, politbureauet, op til endnu mere udvikling af robotter og højteknologi. Også præsident Xi Jinping har for nylig besøgt et center for udvikling af robotter og kunstig intelligens. Det tog kinesiske forskere seks år at blive færdige med den kugleformede kinesiske politirobot, der nu kan nå en hastighed på 30 kilometer i timen og kan have alt fra våben til højttalere monteret. »Med højteknologiske produkter tror jeg, at jeg kan være endnu mere sikker,« siger beboeren Gao Jun, der har overværet politiet og kuglerobotten på patrulje i byen Wenzhou. Opfinderne er stolte,fortæller de. »Den er intelligent,« siger forskeren Wang You med et smil på læben, mens videobilleder af to kuglerobotter på jagt suser hen over skærmen. Snart indhenter de en mand på flugt. Han havde ikke en chance. Også i Vesten er robotterne frem. Her møder en bomberydderrobot fra et af de mest kendte firmaer, amerikanske Boston Dynamics, en kollega af kød og blod.Fold sammenLæs mereFoto: Ludovic Marin/AFP/Ritzau Scanpix. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/blip-blop-kort-proces-den-maskerede-mand-havde-ikke-en-chance-mod",
            "image_url": null,
            "publication_time": "Torsdag d. 01. maj 2025, kl. 20.19",
            "author": "Alexander Sjöberg",
            "related_links": [],
            "attachments": []
        }
    }
}