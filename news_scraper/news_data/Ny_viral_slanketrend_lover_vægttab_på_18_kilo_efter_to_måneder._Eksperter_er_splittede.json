{
    "version": "1.0",
    "document": {
        "id": 4495,
        "title": "Ny viral slanketrend lover vægttab på 18 kilo efter to måneder. Eksperter er splittede",
        "content": "Suppekur? Kålkur? Nupo-pulver? Æbleeddike-kuren? Vatkur? Slug en bændelorm? Der findes nærmest ingen grænser for, hvad vi byder os selv i jagten på at fjerne fedtet fra sidebenene. Og hvem har ikke prøvet tabe sig efter at have sultet og slidt for så at konstatere, at kiloene lige så hurtigt ryger på igen? Nu lover en ny slanketrend, der er gået viral på de sociale medier, et vægttab på intet mindre end 18 kilo efter to måneder. Opskriften er simpel: Man blender en halv kop havregryn, en kop vand og et lille skvis lime. Og voila, så har du den såkaldte »mirakeldrik«. »Oat-zempic« hedder trenden, der kombinerer ordet »havregryn« med navnet på Novo Nordisk diabetesmedicin, der har vægttab som bivirkning, »Ozempic«. Sommerferien er inden for rækkevidde, og flere store profiler på det sociale medie TikTok jagter nu sommerkroppen med »Oat-zempic«-kuren.  #oatzempic#weightloss#healthy Flere hævderat have tabt sig uhørt meget på ganske kort tid, mens andre lægger daglige opdateringer ud, hvor de gørstatus på deres foreløbige vægttab. Drikken bliver kaldt »Ozempic i en kop« og skal efter sigende være vejen til et hurtigt vægttab kombineret med periodisk faste. Men hvad er eksperterne dom over trenden? Novo Nordisks diabetesmedicin Ozempic og vægttabspendanten Wegovy har efterhånden lagt navn tilen række tendenserpå de sociale medier. Ozempic er godkendt til behandling af type 2-diabetes, mens Wegovy er godkendt til behandling af svær overvægt samt overvægt i kombination med vægtrelaterede helbredsproblemer. Begge lægemidler er baseret på det samme aktive indholdsstof, semaglutid, der regulerer appetitten og dæmper trangen til mad, hvilket altså kan hjælpe med vægttab. Men ingen af tendenserne på de sociale medier har noget med Novo Nordisks medicin at gøre. Heller ikke »Oat-zempic«. Den seneste tendens i rækken har fået gevaldig medvind som et »billigt alternativ« til sprøjterne med medicin fra Novo Nordisk. Hovedingrediensen finder du nemlig i køkkenskabet – og i skrivende stund er videoer med hashtagget #oatzempic blevet set mere end 45 millioner gange. Ifølge brugere på de sociale medier har »Oat-zempic« samme effekt som Ozempic – den stiller sulten og øger mæthedsfornemmelsen. Ifølge den amerikanske læge Mir B. Ali er der dog en verden til forskel. »At lave et glas »Oat-zempic« er nærmere det samme som at lave en skål havregryn. Hvis du erstatter et kalorietungt morgenmåltid med havregryn, kommer du i kalorieunderskud, og det kan hjælpe dig med et vægttab,« siger han tilsundhedsmagasinet Health.  Follow to stay updated!#oatzempic#oatzempicdrink Havregryn indeholder mange fibre, som gør dig mæt og reducerer appetitten, forklarer han. Særligt betaglukanfiberen, der absorberer vand og bremser fordøjelsen. Ifølge undersøgelser fra2023har havre en »positiv effekt«, når det kommer til at opretholde en lav kropsvægt og bmi samt reducere fedtprocenten og regulere appetitten. Men mens havre og havregryn kan hjælpe med et vægttab og vægtstyring, er det fortsat noget helt andet end vægttabsmedicin. »Morgenmad bestående af havregryn er sundt og mættende, men det er bestemt ingen erstatning for Ozempic,« siger Mir B. Ali til mediet. Løftet om hurtigt vægttab er udelukkende »Oat-zempic«-påstande og ikke dokumenteret som et sundt og bæredygtigt alternativ til vægttabsmedicin. »Alle leder efter en nem løsning, men desværre er der ingen nem løsning, når det kommer til vægttab – og hvis du taber dig gennem kostændringer, så er et halv til et helt kilo om ugen et rimeligt mål,« siger den amerikanske læge. Knap 20 kilo på otte uger – som »Oat-zempic«-fortalerne ellers reklamere med – er det modsatte. »Oat-zempic«-tendensen får også den amerikanske diætist og ernæringsekspert Maya Feller til at tage sig til hovedet. Man kan hverken sammenligne det med Ozempic – eller drikke et glas blendet havregryn med vand og lime som et måltidserstatning. »Folk taber sig, fordi de sulter sig,« siger hun iABC-programmet Good Morning Americaog tilføjer, at der langtfra er nok næring i drikken til at erstatte et helt måltid. Flydende måltidserstatninger kan bestemt være en fornuftig vej til vægttab, siger Maya Feller. Så længe det bliver gjort ansvarligt og under medicinsk opsyn. »Det fremstår som en mirakelkur, hvor du taber dig i løbet af nul komma fem. Men det er, fordi du efterligner en spiseforstyrrelse,« siger hun og tilføjer: »Og dybt bekymrende, hvis den tendens får lov til at sprede sig.« Ligesom Mir B. Ali fremhæver hun de positive kvaliteter ved havre, men herfra stopper roserne også. »Jeg forstår godt, at man kan blive desperat, når man har forsøgt at tabe sig og fejlet så mange gange, men vi bliver nødt til at tænke over, hvordan vi gør det, og ikke gå i ekstremer,« siger Maya Feller i »Good Morning America«. Noget mere positivt ser læge Tommy Martin på »Oat-zempic«-trenden. »Jeg er begejstret for »Oat-zempic«, fordi det får folk til at spise en mere sund og nærende morgenmad på en sjov måde,« siger han tilThe New York Post. Han fremhæver også havrens positive virkninger på diabetikere, herunder dens evne til at sænke kolesterol, inflammation og blodtryk.  @TheChorroKing Han advarer dog om, at man ikke skal regne med at tabe sig massivt efter få uger. »Medmindre du går fra at spise morgenmad med ekstremt højt kalorieindhold til »Oat-zempic«-drikken, vil du kun se et mindre vægttab – og sandsynligvis ikke et på 20 kilo efter to måneder,« siger Tommy Martin og tilføjer: »Det sætter gang i tarmene at spise havregryn og drikke mere vand. Og når du går mere på toilettet, så taber du dig også.« For at opnå vedvarende resultater råder Tommy Martin i stedet sine patienter til at skifte forarbejdede fødevarer ud med frugt og grøntsager, at få syv til ni timers søvn hver nat og styrke- og konditionstræne flere gange om ugen. »Det er sådan, folk kan tabe sig på en sund, bæredygtig måde,« siger han.",
        "metadata": {
            "source": "https://www.berlingske.dk/kultur/ny-viral-slanketrend-lover-vaegttab-paa-18-kilo-efter-to-maaneder-eksperter",
            "image_url": null,
            "publication_time": "Onsdag d. 03. april 2024, kl. 09.31",
            "author": "Signe Westermann Kühn",
            "related_links": [],
            "attachments": []
        }
    }
}