{
    "version": "1.0",
    "document": {
        "id": 20205,
        "title": "Skræmmende",
        "content": "Nu afslører B.T. imidlertid, at Maria selv har valgt at være ledig og i øvrigt ikke har nogen børn. »Jeg kan for helvede da ikke tjekke alting,« udtaler LOs formand Harald Børsting i den anledning. LO-formanden har fuldstændig ret. Fagbevægelsen har nemlig så travlt med at lancere nye skræmmekampagner mod regeringen, at det kan blive helt uoverskueligt, selv for LO-formanden. Groft sagt synes dog, at LO-formanden burde glæde sig over, at B.T. har henledt hans opmærksomhed på Maria Winther Steffensen. Hun er en aktiv ung kvinde, der valgte arbejdsløsheden for at kunne være aktivist i HK Ungdom sammen med sin kæreste, der er formand for HK Ungdom i Sydjylland. Tænk sig! Så unge og allerede del af en LO-skræmmekampagne. Vi spår de to friske unge mennesker en gylden fremtid i fagbevægelsen. Ledighed behøver de i hvert fald ikke bekymre sig over. LO har altid brug for pampere.",
        "metadata": {
            "source": "https://www.berlingske.dk/groft-sagt/skraemmende",
            "image_url": "https://berlingske.bmcdn.dk/media/cache/resolve/image_x_large/image/33/338276/2667085-edith-thingstrup.jpg",
            "publication_time": "Tirsdag d. 01. juni 2010, kl. 22.30",
            "author": null,
            "related_links": [],
            "attachments": []
        }
    }
}