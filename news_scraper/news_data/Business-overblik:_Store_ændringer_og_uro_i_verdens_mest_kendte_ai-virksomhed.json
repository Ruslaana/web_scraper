{
    "version": "1.0",
    "document": {
        "id": 515,
        "title": "Business-overblik: Store ændringer og uro i verdens mest kendte ai-virksomhed",
        "content": "Godmorgen og velkommen til torsdag morgens hurtige Business-overblik. I dag runder vi blandt andet: Men vi begynder inden for kunstig intelligens. God læselyst, og følg med dagen igennem påBerlingske Business! Uro og opbrud i ChatGPT-ejer ChatGPT-ejeren OpenAI arbejder på en ændring, som vil gøre selskabet til en almindelig virksomhed, der skal tjene penge, og hvor topchef Sam Altman får ejerskab. Det kan få betydning for, hvordan selskabet håndterer risiciene ved kunstig intelligens. Det nye OpenAI, som vil få lettere ved at tiltrække investorer, stårifølge nyhedsbureauet Reuterstil at blive 150 milliarder dollar (999 milliarder kroner) værd. Hidtil har det været en nonprofitorganisation, men fremover vil der ikke være loft over, hvad investorer som Microsoft, der ejer næsten halvdelen af OpenAI, kan få i udbytte. Med ændringerne vil bestyrelsen for den hidtidige nonprofitorganisation ikke længere have kontrol med selskabet. Strukturen har hidtil netop skullet sikre, at den kunstige intelligens er sikker og til bred gavn for alle. OpenAI er et af de vigtigste selskaber inden for kunstig intelligens, men er også ramt af lederflugt. Den mangeårige teknologidirektør Mira Murati, som stod i spidsen for at bygge ChatGPT, meddelte onsdag, at hun fratræder som den seneste i rækken. Også OpenAIs forskningsdirektør og vicedirektøren for afdelingen går. Tidligere i år er to af stifterne trådt ud – den ene er gået til konkurrenten Anthropic. Kun to af de 11 oprindelige stiftere er tilbage,skriver Financial Times. 1.Kampen om Aarhus Havn spidser til Mærsk-koncernens schweizisk-italienske rival, MSC, rykker snart ind med sin egen terminal på havnen i Aarhus ved siden af Mærsks egen, der er Danmarks største, og det ses som et spark mod Mærsk. »Man markerer, at man er de største i verden og kan udfordre Mærsk på egen hjemmebane,« siger Niels Madsen, vicepræsident i analysefirmaet Sea-Intelligence,til Finans. De to rederigiganter var indtil for nylig i samme alliance. MSC har tidligere Mærsk-direktør Søren Toft i spidsen og satser på at få en stærkere position i Norden. MSC har lejet 170.000 kvadratmeter til sin containerterminal, der bliver landets næststørste. Mærsk har tidligere kæmpet mod, at MSC fik adgang til havnen. 2. En af regeringens største støtter: »Dybt frustrerende og chokerende« Topdirektøren for erhvervsorganisationen Dansk Industri (DI), Lars Sandahl Sørensen, der hidtil har været en af SVM-regeringens største støtter, langer kraftigt ud efter regeringens økonomiske politik. Detskriver Børsen. »Det er dybt frustrerende og chokerende, hvad der sker. Regeringen kæmper for at lave reformer, der skaffer mere arbejdskraft, men på den anden side lader man det offentlige dræne det hele. Det er jeg skuffet og meget forundret over,« siger han og advarer om, at konsekvenserne kan blive store for erhvervslivet som følge af, at antallet af ansatte i det offentlige er steget 32 kvartaler i træk. Dermed suger det offentlige den arbejdskraft til sig, som erhvervslivet mangler. 3. Italien vil ændre på stop for benzin- og dieselbiler i EU Italien vil have ændret EUs beslutning om at forbyde salg af benzin- og dieselbiler fra 2035. Detskriver Financial Times. Landets erhvervsminister, Adolfo Urso, vil have forbuddet udskudt og loven ændret, fordi loven har skabt en »alvorlig krise« for europæiske bilproducenter, som kan koste tusindvis af arbejdspladser. Italien er hjemsted for bilmærker som Fiat, Alfa Romeo og Ferrari og beskæftiger omkring 165.000 i bilbranchen. Den europæiske bilbranche er presset af også billigere kinesiske biler. Italiens største bilproducent, Stellantis, har allerede indstillet produktionen på fabrikken i Torino indtil midt i oktober på grund af faldende efterspørgsel, og bilproduktionen i landet faldt mere end en tredjedel i de første syv måneder af året.   1.Årelangt milliardslagsmål om dit realkreditlån afgjort: »Beklageligt med forbrugerøjne« Nykredit og Jyske Bank er tørnet sammen i et opsigtsvækkende slagsmål om boliglån for milliarder. Nu er der endelig efter flere års tovtrækkeri kommet en afgørelse fra Konkurrencerådet – men den kaldes beklagelig af Forbrugerrådet.Læs historien her. 2.Vanopslagh har store drømme: Danmark skal være ligesom Schweiz Liberal Alliances idealsamfund ligner Schweiz mere end Danmark. Det fortæller formand Alex Vanopslagh i forbindelse med et arrangement hos Dansk-Schweizisk Handelskammer, hvis formand er så glad for Liberal Alliance, at han har støttet partiet økonomisk.Læs historien her. Nationalbanken advarer mod regeringens finanspolitik: Kan få en alvorlig slagside Der er mange milliarder på vej til Forsvaret, men Nationalbanken advarer om, at det kan få en slem slagside for den danske økonomi.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.20: Tak, fordi du læste med, og rigtig god torsdag!",
        "metadata": {
            "source": "https://www.berlingske.dk/business/business-overblik-store-aendringer-og-uro-i-verdens-mest-kendte-ai",
            "image_url": "https://berlingske.bmcdn.dk/media/cache/resolve/image_x_large_vertical/image/184/1840023/24800443-file-photo-openai-and-chatgpt-logos-are-seen-in-t.jpg",
            "publication_time": "Torsdag d. 26. september 2024, kl. 07.28",
            "author": "Thomas Breinstrup",
            "related_links": [],
            "attachments": []
        }
    }
}