{
    "version": "1.0",
    "document": {
        "id": 2365,
        "title": "Business-overblik: Oversvømmelser i Europa kan ramme danske forsikringskunder",
        "content": "Godmorgen og velkommen til tirsdag morgens Business-overblik. I dag runder vi blandt andet: Men vi begynder med endnu nogle konsekvenser af de voldsomme oversvømmelser i Centraleuropa. God læselyst, og følg med dagen igennem påBerlingske Business! Oversvømmelser i Europa kan ramme danske forsikringskunder De massive oversvømmelser i Polen, Tjekkiet, Østrig og Rumænien kan give efterdønninger på det danske forsikringsmarked. Især store virksomheder mærker allerede, at klimaforandringerne gør det sværere at tegne forsikring. For forsikringsselskaberne tegner selv en genforsikring og ved derfor, at der er loft over, hvor mange penge de selv skal udbetale til skader,skriver Børsen. »Når der er oversvømmelser i Europa, reagerer reassuranceselskaberne ved at gøre to ting: De sætter priserne op og skruer ned for deres risikoappetit. Det sidstnævnte er det største problem,« siger Jesper Danvad, mæglerchef for forsikringsdelen af forsikrings- og pensionsmæglervirksomheden WTW. Kent Damsgaard, administrerende direktør i brancheforeningen Forsikring & Pension, forudser, at det i fremtiden ikke længere vil være muligt at forsikre et hus, der er i fare for at blive oversvømmet. 1.Nordea vil bruge USA-forlig i kamp mod milliardstor hvidvaskbøde Nordea vil udnytte, at et amerikansk forlig udløste en bøde »i  den lave ende«, når banken fra maj 2025 skal i retten tiltalt for transaktioner for omkring 26 milliarder kroner i en stor hvidvasksag. Detskriver Finans. National Enhed for Særlig Kriminalitet (NSK) går efter at få banken idømt en bøde på op til en fjerdedel af disse penge. Forliget i USA, indgået kort efter den danske tiltale, medførte en bøde på 35 millioner dollar (235 millioner kroner). 2. EU gør klar til Ukraine-lån på 40 milliarder euro uden USA EU gør klar til at yde nye lån på op til 40 milliarder euro (298 milliarder kroner) til Ukraine inden nytår, uanset om USA deltager eller ej. Det sker for at omgå et muligt ungarsk veto mod at forlænge indefrysningen af russiske aktiver, hvis renter hidtil er blevet brugt som støtte til Ukraine. Det skriverFinancial Times. EUs metode vil blot kræve simpelt flertal og ikke enstemmighed i vedtagelsen. Ungarn, som er EU-formand i dette halvår, har udskudt beslutningen om mulig fortsat indefrysning til efter det amerikanske præsidentvalg 5. november. 3. Svensk statsminister afviser at redde batterikæmpe Den svenske statsminister, Ulf Kristersson, afviser at komme den økonomiske trængte svenske batterigigant Northvolt til undsætning. »Det er udelukket, at den svenske stat går ind og bliver aktionær,« sagde han mandagifølge Financial Times. Northvolt, der producerer batterier til elbiler i flere lande, har ellers været Europas største håb om at gøre sig gældende på et område, hvor Kina, Japan og USA sidder hårdt på markedet, og var det første selskab i Europa, som i 2021 producerede de første battericeller på fabrikken i Skellefteå lige syd for Polarcirklen.   1.Konkurrencerne er overalt. Virksomheder og influencere lokker dig med problematisk finte: »Det er skræmmende« De sætter gevinster som koncertbilletter, designermøbler, tøj, slik og babyudstyr på højkant. Og så kræver det endda kun få klik at være med i lodtrækningen om at blive den heldige vinder. Det kan umiddelbart virke fuldstændig harmløst. Men det er det langtfra.Læs historien her. 2.Hard-Kåre sætter sig i formandsstolen hos strejkevante SAS: »Ingen bliver hverken lykkeligere eller rigere af en strejke« SAS' nye bestyrelsesformand, Kåre Schultz, understreger, at strejker er ekstremt skadelige for en virksomhed. Nu sætter han sig for bordenden i et luftfartsselskab med en lang kultur med arbejdsnedlæggelser.Læs historien her. Kinas økonomiske dårligdomme tager til i styrke Kinesisk økonomi bliver ved med at vise svaghedstegn. Myndighederne har været tilbageholdende med mere stimulans, på trods af at det kollapsede boligmarked trækker blodrøde spor. Intet tyder på, at det snart bliver bedre. Tværtimod.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.10: Tak, fordi du læste med, og rigtig god tirsdag!",
        "metadata": {
            "source": "https://www.berlingske.dk/business/business-overblik-oversvoemmelser-i-europa-kan-ramme-danske",
            "image_url": "https://berlingske.bmcdn.dk/media/cache/resolve/image_x_large_vertical/image/183/1836883/24794100-a-man-takes-pictures-of-flooded-banks-of-the-danub.jpg",
            "publication_time": "Tirsdag d. 17. september 2024, kl. 07.18",
            "author": "Thomas Breinstrup",
            "related_links": [],
            "attachments": []
        }
    }
}