{
    "version": "1.0",
    "document": {
        "id": 1585,
        "title": "Studerende efterlyser »akademisk boykot«: »KUs beslutning om frasalg af investeringer i ulovlige israelske bosættelser er utilstrækkelig«",
        "content": "Det var en vigtig sejr for os i Studerende Mod Besættelsen og den globale studenterbevægelse, da Københavns Universitet i slutningen af maj annoncerede sin beslutning om at droppe investeringer i virksomheder på FNs sorte liste. Det skete tre uger efter oprettelsen af vores lejr, Rafah Garden, og flere år efter, at vi i Studerende Mod Besættelsen startede vores kampagne. Selvom beslutningen ikke byggede på en fuldstændig og fremtidig udelukkelse af alle virksomheder på sortlisten, er KU nu et skridt tættere på at handle i overensstemmelse med dets egen etiske investeringspolitik. Endelig erkendte universitetet behovet for at tage afstand fra virksomheder, der medvirker til den ulovlige og voldelige kolonisering af palæstinensiske områder. FNs sortliste identificerer virksomheder, som er involverede ietableringen, konsolideringenog udvidelsen af ulovlige bosættelser på Vestbredden, ifølge internationalt anerkendte grænser. EU har flere gangeudtrykt klar kritikaf bosættelserne og anerkendt dem som en krænkelse af både palæstinensernes menneskerettigheder og international lov. Danmark støtter denne position. Når KU trækker sine investeringer i virksomheder på FNs sortliste, er det en afvisning af bosættelserne og altså også en vilje til at knække de systemer, som tillader dem. Teltlejr ved Københavns Universitet i protest mod krigen i Gaza.Fold sammenLæs mereFoto: Søren Bidstrup. Det ville derfor være fuldstændig inkonsekvent samtidig at bevare sine partnerskaber med universiteter, der er grundlagt på eller aktivt ekspanderer ind i palæstinensiske områder. Det er dog lige præcis denne hykleriske dobbeltposition, KU indtager, når det nægter at genoverveje sit udvekslingsprogram med det hebraiske universitet i Jerusalem, HUJI. HUJI spiller blandt andet en aktiv rolle i den israelske besættelse af Østjerusalem. Det sker gennem en studenterby, undervisningslokaler og diverse fritidsfaciliteter, som er placeret på besat jord. Ulovlige bosættelser er således uadskillelige fra den daglige drift af universitetet. I Issawiya-kvarteret, der grænser op til universitetet, erpalæstinenseres bevægelse begrænsetaf israelske styrker. Det er et af de dårligst stillede områder i Jerusalem efter næsten 60 års israelsk besættelse. Man kan på ingen måde ignorere universitetet som en faktor, når man ser på det voksende territorium, som Israel beslaglægger. HUJI-administrationen samarbejder direkte med israelske militærstyrker for at opretholde apartheidstrukturer, som udelukker palæstinensere. For eksempel informerede det israelske politi beboerne i Issawiya om, at den vejspærring, som har eksisteret siden 2014 på en vej, der fører fra Issawiya forbi campus og ind til Jerusalems centrum, blev etableret på baggrund af en anmodning fra HUJI. I 2019 brugte det israelske politi en af universitetets bygninger, som forpost til at overvåge det palæstinensiske kvarter. Derudover har alle israelske universiteter, herunder HUJI, et foruroligende tæt samarbejde med det israelske militær. HUJI huser en militærbase, ogIDF kører desuden etprogram, som finder sted på universitetet. »Bag den økonomiske beslutning om frasalg af investeringer ligger en anerkendelse af bosættelsernes uforenelighed med universitetets værdier,« skriver kronikørerne.Fold sammenLæs mereFoto: Thomas Traasdahl/Ritzau Scanpix. I Studerende Mod Besættelsen har vi forsøgt at gøre KU opmærksom på det problematiske samarbejde siden 2019. På dette års KU-festival blev rektor Henrik Wegener udspurgt om KUs forhold til institutioner involveret i besættelse. Han svarede dengang,at KU ikke senderstuderende og forskere til dele af campusser, der ligger på besat jord. Han afviser dog ikke, at studerende sendes til andre dele af samme universitet. Wegener hævdede, at denne praksis var i overensstemmelse med anbefalingerne fra det danske udenrigsministerium. Samme argument blev gentaget ved de nu afbrudte forhandlinger mellem Studerende Mod Besættelsen og rektoratet i maj i år, altså fem år senere. I praksis er det usandsynligt, at studerendes placering på HUJI er under KUs kontrol. Samtidig ignorerer KU den virkelighed, at selv de dele af campus, der ikke er beliggende på besat territorium, er stærkt militariserede, og blandt andet tager del iat nægte palæstinensere lige ret til adgang gennem detberygtede checkpoint-system. Det er blevet tydeligt, at denne halvhjertede tilgang til HUJIs ulovlige besættelse af palæstinensisk jord er uholdbar. Bag den økonomiske beslutning om frasalg af investeringer ligger en anerkendelse af bosættelsernes uforenelighed med universitetets værdier. Denne uforenelighed må gælde, uanset om forbindelsens karakter er forskningsmæssig, økonomisk eller institutionel. Det giver ganske enkelt ikke mening, når KU dropper investeringer i virksomheder, der profiterer på ulovlige, israelske bosættelser, men fortsætter med at samarbejde med et universitet, som aktivt tager del i besættelsen. Det må især gøre sig gældende, når KU er så ivrig efter at hævde sin egen rolle i beslutningen om at droppe investeringerne og nedtone betydningen af presset fra studenterprotester, herunder Rafah Garden. Hvis KU virkelig har fundet sine principper vedrørende overholdelse af internationale menneskerettigheder, må universitetet følge dem konsekvent. Desuden bør KU forpligte sig på at revurdere alle sine nuværende samarbejder med israelske universiteter i betragtning af, at der gentagne gange er blevet bevist bånd til den militære besættelse af Palæstina. På andre europæiske universiteter har sådanne gennemgange ført til suspension af aftaler med flere israelske universiteter. »At gennemgå sit samarbejde med israelske universiteter er indeholdt i de principper, som KU allerede påstår at følge,« skriver kronikørerne.Fold sammenLæs mereFoto: Søren Bidstrup. IGent afbrød universiteteti første omgang forbindelserne med tre forskningsinstitutter, der blev anset for »meget problematiske«. For nylig afbrød universitetet alle sine forbindelser til israelske universiteter, da det fastslog, at disse samarbejder ikke stemte overens med universitetets menneskerettighedspolitik. Tilsvarende har flere norske universiteter midlertidigt afbrudt båndene til israelske universiteter. At gennemgå sit samarbejde med israelske universiteter er indeholdt i de principper, som KU allerede påstår at følge. Uddannelses- og Forskningsministeriets retningslinjer for internationalt samarbejde siger, at der skal udvises »ekstrem forsigtighed«, »hvis der er risiko for, at din partner har tætte relationer til militæret«. Eftersom universitetet hævder at følge regeringens linje, ville vi forvente flere beviser for, at denne forsigtighed udvises, som at KU tog de israelske samarbejdspartneres relation til militæret under grundig undersøgelse. Men på nuværende tidspunkt insisterer KU stadig på, at det ikke er en mulighed at genoverveje samarbejdet med de israelske universiteter. Vi mener, KU har bevist, at det kan udgøre et positivt eksempel på en institution, der forholder sig mere ansvarligt til den ulovlige besættelse og det, vi mener er et folkedrab i Palæstina. Kort efter at KU besluttede at afinvestere i virksomheder med aktiviteter i illegale, israelske bosættelser, foreslog Københavns Kommunes borgmester,Sophie HæstorpAndersen, at kommunen skulle følge trop. Vi opfordrer universitetet til konsekvent at opretholde dets egne principper ved at afbryde båndet til israelske universiteter, der er medskyldige i den ulovlige besættelse. På den måde ville KU følge den positive linje, som allerede er sat af andre europæiske universiteter. Anna Sarauw, Elliott Cocker, Olivia Zart og Benjamin Buch-Andersen er alle aktive i Studerende Mod Besættelsen Berlingske har forelagt Københavns Universitet indholdet af denne kronik. Universitetet ønskede ikke at kommentere det. ",
        "metadata": {
            "source": "https://www.berlingske.dk/kronikker/studerende-efterlyser-akademisk-boykot-kus-beslutning-om-frasalg-af",
            "image_url": "https://berlingske.bmcdn.dk/media/cache/resolve/image_x_large/image/181/1819117/24756637-demonstranter-blokerer-indgang-ved-frue-plads-til.jpg",
            "publication_time": "Onsdag d. 07. august 2024, kl. 20.06",
            "author": null,
            "related_links": [],
            "attachments": []
        }
    }
}