{
    "version": "1.0",
    "document": {
        "id": 12874,
        "title": "Vestas-rivalen Gamesa bekræfter forhandlinger med Siemens",
        "content": "Den spanske vindmølleproducent Gamesa bekræfter, at man er i samtale med tyske Siemens om et købstilbud. Det skriverBloomberg News. Samtalerne drejer sig ifølge Gamesa om en \"potentiel integration af visse af Siemens' vindforretninger og selskabet via en fusion.\" Gamesa påpeger dog, at der endnu ikke er truffet nogen afgørelse.  Tidligere fredag kom det frem, at Siemens angiveligt har hyret Deutsche Bank til at vurdere mulighederne for et køb af Gamesa. Det forlød endvidere, at tyskerne har diskuteret mulighederne med Iberdrola, som er Gamesas storaktionær. Forlydenderne blev ifølge Bloomberg News bragt til torvs af mediet El Confidencial. ",
        "metadata": {
            "source": "https://www.berlingske.dk/virksomheder/vestas-rivalen-gamesa-bekraefter-forhandlinger-med-siemens",
            "image_url": "https://berlingske.bmcdn.dk/media/cache/resolve/image_x_large/image/18/183608/12157352-gamesa.jpg",
            "publication_time": "Fredag d. 29. januar 2016, kl. 18.07",
            "author": null,
            "related_links": [],
            "attachments": []
        }
    }
}