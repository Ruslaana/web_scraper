{
    "version": "1.0",
    "document": {
        "id": 11088,
        "title": "Amerikansk topuniversitet kalder ord som 'amerikaner' og 'chef' skadelige: »Den rene galskab«",
        "content": "Mon amerikanerne er klar på at forklare deres venner, hvorfor ord som »amerikaner«, »modig« og »bruger« er skadelige? I stedet skal de bruge termer som »borger i USA«, fordi »amerikaner« hentyder til, at det er det vigtigste land i området. De skal også sige »klient« i stedet for »bruger« – det andet henleder selvfølgelig tankerne på en, der misbruger. Ordet »modig« skal de slet ikke bruge. Eller hvad med gode gamle udtryk som »kill two birds with one stone« – som på dansk kan oversættes til »slå to fluer med et smæk«? Det er nu en sætning, der opfordrer til dyremishandling. Det er i hvert fald den fortolkning, det amerikanske Stanford University, et af USAs mest anerkendte, lægger op til meden nyudgivet liste. Mere specifikt har Stanford udpeget i alt 161 ord eller vendinger, som kan opfattes som skadelige – de er inddelt i kategorierne ableisme, alderisme, kolonialisme, kulturel appropriation, kønsbaseret, upræcist, racistisk, voldelige og andre hensyn. Flere af ordene har fået folk til at rynke brynene, fordi de mener, at det prestigefyldte universitet finder problemer, hvor de ikke findes. »Nysgerrig på, hvad det koster at gå på Stanford og lære ting som dette?« spørger den republikanske kommentator Larry Elder iden canadiske tabloidavis Toronto Sun, hvor han kommer frem til en årlig udgift på knap 80.000 dollar. Guiden skal først og fremmest bruges til at eliminere racistiske, voldelige og forudantagede ord på universitetets egen hjemmeside og i it-systemerne. Formålet er desuden at lære folk om de utilsigtede konsekvenser, som vores ord kan have, med den begrundelse at ord påvirker os på forskellige måder. Særligt er der lagt vægt på den skadelige historik, et ord kan have. Inden man overhovedet kommer til listen, er der i introduktionen en advarsel, der minder læseren om, at hjemmesiden indeholder skadelige eller fornærmende ord – så man skal passe på og »læse i sit eget tempo«. Organisationen FIRE, som har til formål at beskytte studerendes ytringsfrihed og andre rettigheder,kritiserer listen. »Ved at vade ind i samtaler på forhånd for at fordømme ord og vendinger som stødende på vegne af deres voksne studerende fratager Stanford dem muligheden for at opbygge en modstandsdygtighed og at tale om problemer uden konstant at frygte, at de træder ved siden af,« skriver FIRE. Derudover mener de, at der kan komme en»Streisand-effekt«, hvor man blot tiltrækker mere opmærksomhed til de forbudte ord. Internt på universitet er kritikken heller ikke til at tage fejl af.Jay Bhattacharya, som er professor i medicin, mener, at ønsket om at begrænse »skadelige ord« som »amerikaner« er farligt og med til at skade ytringsfriheden i landet. Også på de sociale medier enten raser, eller morer folk sig over listen. Blandt andet skriverElon Musk på Twitter, at »det her er gået for langt, for at sige det mildt«, hvorefter han tagger universitetet og beder om deres forklaringen på »denne galskab«.  This has gone too far, to say the least!@Stanford, what is your explanation for this madness? Skuespilleren Adam Baldwin skriveri et opslag: »Intellektuelle idioter formulerer sådan noget lort, så de kan sige: 'Du forstår det bare ikke.'« »Det er akademisk skrivnings jernlov: Hvorfor bruge ét ord, når fire duer?« skriver han yderligere med henvisning til, at flere af de foreslåede ændringer fylder betydeligt mere.  Intellectual Morons formulate such crap so they can huff: \"You just don't understand!\"\"Stanford Guide to Acceptable Words: Behold the Elimination of Harmful Language Initiative: It’s the iron law of academic writing: Why use one word when four will do?\"https://t.co/NTbACUklcZ I opslag påStanfords egen Facebook-sidebliver kommentarsporene bombarderet med udsagn, hvor flere brugere skriver »amerikaner« gentagne gange. Den modvind, som listen har mødt, har da også ført til, at universitetet vil revurdere den. »Listen repræsenterer ikke krav eller universitets officielle standpunkt. Der er tale om foreslåede alternativer,«lyder det fra Steve Gallagher, informationschef for universitetet, som konkluderer: »Men vi ramte tydeligvis ved siden af.«",
        "metadata": {
            "source": "https://www.berlingske.dk/opinion/amerikansk-topuniversitet-kalder-ord-som-amerikaner-og-chef-skadelige-den",
            "image_url": "https://berlingske.bmcdn.dk/media/cache/resolve/image_x_large/image/163/1633433/24310480-usa-electiontrump.jpg",
            "publication_time": "Søndag d. 08. januar 2023, kl. 06.51",
            "author": "Nina Schaumann",
            "related_links": [],
            "attachments": []
        }
    }
}