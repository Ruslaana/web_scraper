{
    "version": "1.0",
    "document": {
        "id": 14410,
        "title": "Dansk band indspiller med storhittenede sangerinde",
        "content": "Over hele verden grovhitter den 26-årige canadier Carly Rae Jepsen med kanonhit som 'Call Me Maybe' og 'Kiss'. Men alligevel har hun fundet tid til at gå i studiet med det danske band A Friend in London - de danske Melodi Grand Prix-vindere fra 2011. Den nye sang, der altså er en duet imellem danskerne og den canadiske superstjerne, hedder 'Rest From the Streets'. Og om samarbejdet siger A Friend From Londons sanger Tim Schou- Det er jo helt vildt at have et navn som Carly med på vores nye single. Men det er stadig vigtigst for os at det musikalske går op i en højere enhed, og det synes vi virkeligt det gør her. Hun lyder jo helt guddommelig på tracket. Vi havde faktisk en liste over 10 Canadiske sangerinder, men med det samme, vi hørte Carly, var vi ikke et sekund i tvivl om, at det skulle være hende. Og så er det selvfølgelig sjovt og forhåbentlig gavnligt for os, at hun et par måneder efter vores indspilning røg ind som verdens nr. 1 med 'Call me Maybe'. Den nye single er iøvrigt forsmag på det danske bands længe ventede debutalbum 'Unite', der udkommer 21. januar.",
        "metadata": {
            "source": "https://www.berlingske.dk/kultur/dansk-band-indspiller-med-storhittenede-sangerinde",
            "image_url": "https://berlingske.bmcdn.dk/media/cache/resolve/image_x_large/image/58/585521/5912140-mtv-europe-music-awards.jpg",
            "publication_time": "Torsdag d. 13. december 2012, kl. 15.59",
            "author": "Henning Høeg",
            "related_links": [],
            "attachments": []
        }
    }
}