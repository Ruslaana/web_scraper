{
    "version": "1.0",
    "document": {
        "id": 4143,
        "title": "Tre meldes dræbt under skyderi ved apotek i USA",
        "content": "Baltimore. Tre mennesker er dræbt under et skyderi ved et apotek i Aberdeen i den amerikanske delstat Maryland, oplyser en kilde i politiet. Kilden understreger, at der er tale om foreløbige oplysninger. Tidligere lød det fra den lokale sherifs kontor, at der var »adskillige ofre«. FBI i Baltimore siger, at det stadig er en farlig situation. Lokale beboere opfordres til at holde sig på afstand af skyderiet. Harford County ligger nordøst for storbyen Baltimore. Skyderiet i Aberdeen sker tre uger efter, at en mand bevæbnet med en riffel angreb en lokal avis i Annapolis syd for Baltimore. Fem ansatte på avisen blev dræbt. /ritzau/AP",
        "metadata": {
            "source": "https://www.berlingske.dk/internationalt/tre-meldes-draebt-under-skyderi-ved-apotek-i-usa",
            "image_url": "https://berlingske.bmcdn.dk/media/cache/resolve/image_x_large/image/100/1003502/22125515-usa-workplace-shooting.jpg",
            "publication_time": "Torsdag d. 20. september 2018, kl. 17.26",
            "author": null,
            "related_links": [],
            "attachments": []
        }
    }
}