{
    "version": "1.0",
    "document": {
        "id": 14220,
        "title": "Krakket i Silicon Valley Bank var kun toppen af isbjerget",
        "content": "Det brattekollapsi Silicon Valley Bank 10. marts blev mødt med en lige så hurtig reaktion fra de amerikanske myndigheder, der meldte ud medplanerom at holde alle indskydere skadesløse. Men lige efter SVBs fallit kom så krakket iSignature Bank12. marts ogproblemerne i Credit Suisseen uge senere. Sidstnævnte, engang en af verdens største investeringsbanker, bliver nuovertagetaf UBS for en billig pris. Ifølge mediernes dækning var der en ret simpel årsag til de pludselige krak. SVB tog imod mangestore indlånfra teknologistartups (over topgrænsen på 250.000 dollar, som er dækket af indskydergarantifonden FDIC), og brugte pengene til at købe langfristede obligationer. Men siden USAs Federal Reserve begyndte at sætte renten markant op i marts sidste år, er værdien af obligationernefaldet, og det øgede de ikkerealiserede tab på SVBs balance. Selvom SVB havde tænkt sig at holde på obligationerne frem til de forfaldt, måtte banken sælge nogle af dem med tab for at få likviditet. Da det tab blev meldt ud, frygtede indskyderne det værste – forstærket af advarsler på sociale medier – og trak deres indlån ud, hvilket udløste et klassiskrun på banken. Da først det var i gang, blev et brandudsalg af flere obligationer nødvendigt for at få mere likviditet. Og SVBs likviditetskrise var pludselig en insolvenskrise. Men det er ikke uden kontroverser at redde alle SVBs indskydere, også dem med indlån over FDIC-grænsen. Kritikerne af en efterfølgende blankogaranti mener, at staten nu vilkårligt ændrer reglerne og dermed skaber en moralsk fare (for uansvarlig adfærd fremover). Det erkender tilhængerne af blankogarantien, også finansministerJanet Yellenog Feds formand, Jerome Powell. Men de er mere bekymrede for den systemiske risiko. De har en pointe. Et bankrun, der vælter et større pengeinstitut, kan udløse en dominoeffekt, som truer hele bank- og finanssystemet. Nogle banker er vitterligt for store til at krakke, og den systemrisiko er fatal for enhver økonomi. Det så vi med krisen i USAs spare- og lånekasser i 1980erne, Japans bankkrise i 1997-98 og subprime-kreditkrisen i USA i 2008. Men manglende konsekvens i banktilsynet (ved efterfølgende at finde på nye regler) er et svært problem. I dette tilfælde betød et bankrun pludselig, at en optimal politik – den begrænsede indskydergaranti – ikke længere var optimal. Men ved at bryde deres egne regler, risikerer tilsynsmyndighederne at sætte deres troværdighed på spil. Det er her, den moralske fare spiller ind. Nu har USAs myndigheder stillet en efterfølgende blankogaranti, som får alle indskydere til at forvente, at alle indlån fremover er beskyttet. De vil nu hælde indlån i pengeinstitutter, som tilbyder højere renter, men den slags bliver typisk kun givet til større indlån i svage banker med stram likviditet. Og de svage bankers indskydere vil så forvente at blive dækket, hvis banken går ned. Altså vil de ikke længere have nogen agtpågivende rolle i finanssystemet. Og tag ikke fejl: Bankchefer vil nu være motiverede til at tage meget større risici. Så længe deres risikofyldte lån ikke bliver misligholdt, tjener bankerne en stor profit, som udløser pæne bonusser. Men hvis lånene går skidt, kvitter cheferne bare banken og rykker videre til den næste (SVBudbetaltebonusser den dag, banken krakkede). Der er forskellige muligheder for at begrænse den moralske fare. For det første bør indskydergarantien kun dække selve indlånet og ikke renten (i hvert fald ikke over det normale). For det andet bør bankdirektørers kompensation i perioden op til krisen – for eksempel tre år tilbage – kræves tilbagebetalt, og der bør være forbud mod at udbetale bonusser. En af årsagerne til, at bankredningerne i 2008 var så upopulære, var at bankdirektørerne stadig fik bonusser. Det må ikke ske igen i den nuværende krise. Men hvad sker der så nu? Det er rimeligt at formode, at når renten i USA og Europa bliver sat op igen, vil flere banker få større ikkerealiserede tab på deres langfristede obligationer. Som med SVB skal der kun en smule frygt eller rygter om en banks solvens til for at udløse endnu et run, især hvis derstadig er usikkerhedom, hvor langt myndighederne vil gå for at håndtere situationen. I Japan, hvor inflationen er meget lavere end i USA og Europa, er der ret begrænsede stigninger i afkastet på langfristede obligationer (som mindsker markedsværdien af obligationer, der er købt før til en lavere rente), og den japanske centralbank gør stadig indgreb i markedet for at begrænse dentiårige obligationsrentetil 50 basispoint. Men hvisinflationeni Japan bliver ved med at stige resten af året, kan nogle af de regionale japanske banker få likviditetskriser, som kan udløse run på bankerne. Det er langt fra det mest sandsynlige scenario. Men det kan ikke udelukkes. Takatoshi Ito er tidligere japansk vicefinansminister, nu professor ved School of International and Public Affairs på Columbia University samt National Graduate Institute for Policy Studies i Tokyo. Copyright: Project Syndicate, 2023 –www.project-syndicate.org Oversættelse: Bibi Christensen",
        "metadata": {
            "source": "https://www.berlingske.dk/kommentar/krakket-i-silicon-valley-bank-var-kun-toppen-af-isbjerget",
            "image_url": "https://berlingske.bmcdn.dk/media/cache/resolve/image_x_large_vertical/image/166/1664399/24394927-takatoshi-ito.jpg",
            "publication_time": "Tirsdag d. 18. april 2023, kl. 16.25",
            "author": null,
            "related_links": [],
            "attachments": []
        }
    }
}