{
    "version": "1.0",
    "document": {
        "id": 6750,
        "title": "Her er manden bag Bestseller-milliardærens seneste pletskud: Når han fylder 40, stempler han ud som iværksætter og ind som politiker",
        "content": "Den danske Bestseller-milliardær Anders Holck Povlsen har næse for netbutikker. Især når det gælder mode: Med store aktieposter i tyske Zalando, britiske Asos og det også tyske About You har han lige nu fingre i Europas tre største netmodebutikker. Og det er About You, der for alvor brager frem. Kulminationen kan blive den børsdebut, som er varslet til at ske inden for den næste måned eller to. Den kangive det kun syv år gamle selskab en værdi på omkring tre milliarder euroeller cirka 22 milliarder kroner. Selskabets ansigt udadtil, Tarek Müller, er for længst udpeget til en af Tysklands mest markante unge iværksættere. Hans to medstiftere holder sig mere i baggrunden. Og det er ikke svært at se, hvorfor netop hans historie fascinerer. Han tjente sine første penge på nettet som 13-årig. Som 15-årig fik han papir på sit første firma, og måtte have sin far til at skrive under, da han selv ikke var myndig. Da han rundede de 18, havde han også oplevet både at nå sin første million euro i omsætning og være tæt på fallitten. »Utrolig rejse indtil nu, og det bedste er stadig forude,« skrev Tarek Müller på Twitter, da børsdebuten blev varslet.  Super excited to announce that ABOUT YOU has just published an ITF to announce its plans for a listing at the Frankfurt Stock Exchange in Q2 2021. Amazing journey so far and the best is yet to comehttps://t.co/5u4wFaTCkc Nu er han 32 og står i spidsen for et foretagende i rasende vækst med 30 millioner månedlige brugere i 23 europæiske lande, inklusive Danmark. De 13 af landene kom til sidste år. Her voksede omsætningen over 50 procent og rundede for første gang en milliard euro – det ellers i et drøjt år, hvor About You absolut ikke var en »nedlukningsvinder«, sagde Tarek Müller for nylig tilBloomberg. Den primære målgruppe er unge, og hovedparten af salget ligger i gå i byen-tøj, hvilket de seneste 15 måneders coronanedlukninger absolut ikke har været det bedste marked for. Omvendt håber Müller ifølge Bloomberg på den store genåbningsgevinst. Frem til 2019 voksede selskabet i snit med op mod 90 procent om året. Bestseller-ejeren Anders Holch Povlsen, der er blandt hovedinvestorerne i About You.Fold sammenLæs mereFoto: PR-foto: Hans Christian Jacobsen. Som søn af en indvandrer – hans far er egypter – er Tarek Müllers historie i tråd med en ret markant tendens blandt tyske iværksættere: Mange af dem har en indvandrerbaggrund. Det var ifølgeThe Economisttilfældet med hver fjerde af dem, der i 2019 stiftede egen virksomhed i Tyskland. Det mest prominente eksempel er nok BioNTech, biotekselskabet bag en af de førende coronavacciner,hvis stiftere har tyrkisk baggrund. Med til Tarek Müllers personlige historie hører, at han tidligt meddelte sine forældre, at han ville være iværksætter og ikke ville have en uddannelse. Blot måtte han love »ikke at blive en af de her arbejdsnarkomaner, der burer sig inde på et mørkt værelse og arbejder 24 timer i døgnet uden at tage bad eller tale med andre mennesker«, sagde han i 2019 tilHamburger Abendblatt. Han startede med at rode med netreklamer til spillesteder. Snart slog han sig på nethandel og havde sit værelse fyldt op med kasser med pokerudstyr og shishapiber. Blandt About Yous samarbejdspartnere er Tysklands p.t. mest populære modeinfluencer, modellen Stefanie Giesinger, der har 3,9 millioner følgere på Instagram. View this post on InstagramA post shared by Stefanie Giesinger (@stefaniegiesinger) A post shared by Stefanie Giesinger (@stefaniegiesinger) Da Tarek Müller stødte på den tyske Otto-familie, der står bag detailkoncernen Otto Group, styrede han flere selskaber med rådgivning i webdesign, netmarketing og nethandel. Otto Group endte med at købe sig ind, og bad så Tarek Müller om at udvikle, hvad der i 2014 blev til About You. Selskabet har stadig Otto Group som største investor. Konceptet er en anderledes netoplevelse til den unge målgruppe. About You beskriver sig som nettets svar på slentreturen ned ad hovedstrøget eller gennem shoppingcentret. Formålet er mere at ose og blive inspireret end at gå målbevidst efter noget. Samtidig er sitet optimeret til at være en smartphoneapp, hvor fokus er på at personliggøre og skræddersy indholdet til den enkelte bruger. Selskabet har også en udpræget brug af influencere og markedsføring via sociale medier som Instagram. Den tyske model og TV-vært Lena Gercke er en anden af About Yous Instagram-influencere. Hun har 2,7 millioner følgere på det sociale medie.  A post shared by Lena Gercke (@lenagercke) Selv hævder Tarek Müller, at han ikke forstår sig på mode og helst går i secondhandtøj, i øvrigt også et marked About You vil satse stort på. Han er stolt Hamborg-fødning, og selskabet blev den nordtyske bys førsteunicornfirma– med en værdi over en milliard euro – da Anders Holch Povlsens holdingselskab, Heartland, købte sig ind i 2018. Ellers er det mest Berlin, der er kendt som Tysklands iværksætterhub. Til førnævnteHamburger Abendblatthar Tarek Müller fortalt, at han altid har villet bygge en stor virksomhed op. Også én, der på et tidspunkt ikke har brug for ham længere. Når han fylder 40 – senest – stempler han ud som iværksætter og ind som politiker. Så regner han med at have tjent de penge, han skal. »Som politiker kan man virkelig rykke ved noget meningsfyldt,« sagde han i 2019. »Jeg behøver bare penge nok til at bygge et parti op og føre en valgkamp. Det er tanken bag.« FAKTABlå bog: Tarek MüllerAlder:32Uddannelse:Handelsgymnasium. »Min lektor var Wikipedia, mit uni var Google,« har han sagt.Nuværende job:Medstifter og direktør for About You siden 2014, formelt stiftet med Sebastian Betz og Hannes Wiese. Startede tidligere selskaberne NetImpact Framework, eTribes Framework og vStores Trading. Sidstnævnte blev i 2014 til About You. Selv aktiv som angelinvestor via firmaet Wald & Wiese Holding.Privat:UgiftFOLD UD Alder:32Uddannelse:Handelsgymnasium. »Min lektor var Wikipedia, mit uni var Google,« har han sagt.Nuværende job:Medstifter og direktør for About You siden 2014, formelt stiftet med Sebastian Betz og Hannes Wiese. Startede tidligere selskaberne NetImpact Framework, eTribes Framework og vStores Trading. Sidstnævnte blev i 2014 til About You. Selv aktiv som angelinvestor via firmaet Wald & Wiese Holding.Privat:Ugift",
        "metadata": {
            "source": "https://www.berlingske.dk/virksomheder/her-er-manden-bag-bestseller-milliardaerens-seneste-pletskud-naar-han",
            "image_url": "https://berlingske.bmcdn.dk/media/cache/resolve/image_x_large_vertical/image/142/1429716/23765953-bmr.jpg",
            "publication_time": "Mandag d. 07. juni 2021, kl. 09.00",
            "author": "Bibi Christensen",
            "related_links": [],
            "attachments": []
        }
    }
}