{
    "version": "1.0",
    "document": {
        "id": 9819,
        "title": "Kina vil indtage »hangarskibet«. Intet skal stoppe Xis plan",
        "content": "Taiwan er det mest betændte stridspunkt mellem Kina og USA. USA støtter Taiwan med våben og militærtræning, hvilket får Kinas kommunistparti til at rase. Øen er ganske vist et demokrati, der i praksis er som et selvstændigt land. Men Kina siger, at øen er deres, og at indtage Taiwan er et mål i Kinas »store genrejsning«. Kravet er Kinas »røde linje«, siger landets udenrigsminister Wang Yi. Nej, ingen skal tro, at de kan stoppe Kina, og hver gang nogen kritiserer landet for sin fremturende adfærd, kommer der et kontant modsvar. Alle spørgsmål om Taiwan er »interne anliggender«, lyder det. Mandag tiltræder Taiwans nye præsident, Lai Ching-te. Hans regering repræsenterer det frie Taiwan, og Kina har kaldt ham for en »ballademager«. I anledning af hans tiltræden præsenterer Berlingske her en video, der på fem minutter sætter dig ind i striden om Taiwan. Se med ovenfor.",
        "metadata": {
            "source": "https://www.berlingske.dk/internationalt/kina-vil-indtage-hangarskibet-intet-skal-stoppe-xis-plan",
            "image_url": null,
            "publication_time": "Tirsdag d. 14. maj 2024, kl. 16.41",
            "author": "Alexander Sjöberg",
            "related_links": [],
            "attachments": []
        }
    }
}