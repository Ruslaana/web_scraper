{
    "version": "1.0",
    "document": {
        "id": 21372,
        "title": "Alternativet siger nej til lagerbeskatning af kryptoaktiver: »Det er vigtigt, at vi som samfund ikke får opsat regler, der gør mere skade end gavn«",
        "content": "Skattelovrådet kom i november måned med etforslag til beskatning af kryptoaktiver. I Alternativet er vi selvfølgelig meget glade for, at der endelig sker noget på dette område, men vi er ikke enige i forslaget om en obligatorisk lagerbeskatning. Efter vores opfattelse er det en løsning, som vil skabe nye og flere problemer end forslaget vil løse. Vi er helt med på, at det kan være svært at gøre gevinster og tab op, hvis der er tale om mange og daglige handler. Og vi er meget bevidste om, at det er meget uheldigt, når tab kun giver adgang til et ligningsmæssigt fradrag, hvorimod en gevinst beskattes som personlig indkomst med en højere skatteprocent end tabet. Selve asymmetrien kunne formentlig godt løses ved at beskatte både gevinst og tab som kapitalindkomst uden lagerbeskatning, men efter et realisationsprincip og eventuelt indføre en kildeartsbegrænsning. Skattelovrådet foreslår selv en beskatning som kapitalindkomst. Christina Olumeko (ALT). »Det kan være et praktisk problem med rent faktisk at få likviditet ved salg af kryptoaktiver ind på en dansk bankkonto,« skriver Christina Olumeko, Jan Kristoffersen og Noah Sturis fra Alternativet.Fold sammenLæs mereFoto: Thomas Traasdahl/Ritzau Scanpix. Men Alternativet vil langt hellere være med til at lave enoption-in-løsning på lagerskatten, så de skatteborgere, der handler hver dag, får adgang til en simpel måde at opgøre skatten på, imens de mange personer, der har begrænsede, få eller nul handler på et år, ikke skal belastes af en skat på et aktiv, der ikke er solgt. Problemet ved en lagerbeskatning er jo, at skatten falder selvom der i virkeligheden ikke er realiseret en gevinst. Skattelovrådet skriver selv i deresrapport, at det kun er 3 procent af dem, der ejer kryptoaktiver, som handler dagligt, så hvorfor gøre en regel, der i virkeligheden er møntet på de få, gælde for de mange? Og er alle de praktiske problemer tænkt ind i selve forslaget? Det kan være et praktisk problem rent faktisk at få likviditet ved salg af kryptoaktiver ind på en dansk bankkonto. Og selvom det set fra lovgivers side er et praktisk problem, bliver det bare uhyggeligt nærværende, hvis en skatteborger skal sælge eksempelvis bitcoin på grund af en lagerbeskatning, og så ikke engang kan få likviditet på kontoen fra salg, når skatten skal betales. Jan Kristoffersen (ALT). »Alternativet mener, at det er fuldstændig rimeligt at beskatte værdier, og ønsker i virkeligheden at beskatte formueafkast højere end indtægt fra almindeligt arbejde,« skriver Christina Olumeko, Jan Kristoffersen og Noah Sturis fra Alternativet.Fold sammenLæs mereFoto: Mads Claus Rasmussen/Ritzau Scanpix. Den digitale evolution er kun lige startet, og lovgivere overalt i verdenen vil altid halte bagefter udviklingen. Blockchain teknologien med de tusindvis af forskellige coins, afledte stablecoins og NFT’er er kun startskuddet på et univers, hvor værdier ikke styres centralt, men decentralt. Arbejdet med at beskatte krypto er også kun i startfasen, og det er vigtigt, at vi som samfund ikke får opsat regler, der gør mere skade end gavn. Alternativet mener, at det er fuldstændig rimeligt at beskatte værdier, og ønsker i virkeligheden at beskatte formueafkast højere end indtægt fra almindeligt arbejde. Derfor er vi helt med på, at værdier der er lagret digitalt skal beskattes efter klare og enkle regler, så den enkelte ved, hvad der er på spil. Men vi er også tilhængere af løsninger, som den enkelte skatteborger kan forstå og opfatte som sund fornuft. Derfor er vi positive over for reguleringen af krypto, men ikke særlig begejstrede for den obligatoriske lagerbeskatning og foretrækker enoption-in-løsning, eventuelt i lighed med principperne for aktiesparekontoen, hvor der også vælges en lagerbeskatning i stedet for en realisationsbeskatning. Christina Olumeko er MF og skatteordfører for Alternativet, Jan Kristoffersen er medlem af Skatterådet for Alternativet og Noah Sturis er ekstern digitaliseringsordfører for Alternativet ",
        "metadata": {
            "source": "https://www.berlingske.dk/kommentatorer/alternativet-siger-nej-til-lagerbeskatning-af-kryptoaktiver-det-er",
            "image_url": "https://berlingske.bmcdn.dk/media/cache/resolve/image_x_large_vertical/image/187/1871139/24856611-noah-sturis-den-digitale-evolution-er-kun-li.jpg",
            "publication_time": "Fredag d. 20. december 2024, kl. 08.16",
            "author": null,
            "related_links": [],
            "attachments": []
        }
    }
}