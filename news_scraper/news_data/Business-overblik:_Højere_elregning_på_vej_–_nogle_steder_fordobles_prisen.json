{
    "version": "1.0",
    "document": {
        "id": 20702,
        "title": "Business-overblik: Højere elregning på vej – nogle steder fordobles prisen",
        "content": "Godmorgen og velkommen til onsdag morgens hurtige Business-overblik på endnu en fin septemberdag, hvor SAS netop har meddelt, at man udvider markant ogåbner 15 nye ruter fra København. I dag runder vi blandt andet: Men vi begynder med den snarlige udsigt til en højere elregning. God læselyst, og følg med dagen igennem påBerlingske Business! Højere elregning på vej – nogle steder til dobbelt pris Danskerne skal forberede sig på at betale mere for strømmen. 1. oktober stiger elprisen, og i nogle områder er stigningen markant. Kunder hos Radius, som dækker hovedstadsområdet, Nordsjælland og dele af Midtsjælland, vilifølge Finansmellem klokken 17 og 21 skulle betale 128,78 øre inklusiv moms pr. kilowatttime - en stigning på næsten 73 øre i forhold til sommerprisen. Den såkaldte nettarif lægges oven i selve elprisen sammen med elafgiften og momsen. Ifølge Sydbanks privatøkonom Ann Lehmann Erichsen vil en gennemsnitsfamilie få en ekstraregning på omkring 100 kroner om måneden med et forbrug på 4.000 kilowatttimer om året. Lader man elbilen op mellem kl. 17 og 21, kan alene nettariffen ende på omkring 50 kroner for en opladning – 30 kroner mere end i sommerperioden. Derfor skal man fortsat huske de gode elvaner, hvor vaskemaskine, tørretumbler, opvaskemaskine m.m. sættes i gang om natten i stedet, lyder rådet. 1.Pensionskunder risikerer milliardtab på elbilbatterier Krisen i den svenske batterigigant Northvolt kan i værste fald koste danske pensionskunder milliarder af kroner. Pensionskassen ATP har nemligifølge Finansinvesteret 2,3 milliarder kroner i Northvolt, der lige nu forsøger at sikre sin overlevelse, og ejer nu 5,3 procent af batteriselskabet. Flere analytikere kritiserer, at ATP har så stor en ejerandel i et enkelt selskab. Northvolt var Europas første batteriproducent. Den svenske statsminister afviste mandag at gå ind med statsopkøb af aktier. 2. Salling fjerner Arla-varer i prisstrid Supermarkedsgiganten Salling Group vil fjerne en række Arla-produkter fra Bilka- og Føtex-butikkerne. Det sker efter diskussioner om at få fødevarepriserne ned. En række af mejerikæmpens nicheprodukter forsvinder derfor fra køleområder, hvor man normalt har kunnet finde spotvarer fra Arla,skriver Børsen. »Vi erstatter nogle Arla-produkter og vil fremadrettet tilføje lignende varer fra andre leverandører fra ind- og udland. Vi ønsker at tilbyde kunderne de bedste varer til gode priser, og vi forstår ikke den prisudvikling, der har været hos Arla,« siger kommunikationsdirektør Henrik Vinther Olesen fra Salling Group. Udskiftningen berører ikke de vigtiste Arla-produkter som smør, mælk og yoghurt. 3. Vestager advarer: Slæk ikke reglerne for at skabe nye kæmper EU risikerer at åbne en Pandoras æske, hvis der slækkes på reglerne for fusioner. Sådan advarer afgående konkurrencekommissær Margrethe Vestager i et interviewmed Financial Times, efter at hendes efterfølger, spanske Teresa Ribera, tirsdag blev udpeget og af kommissionsformand Ursula von der Leyen bedt om at være »mere støttende for virksomheder, der opskalerer«. Vestager har i ti år været en af verdens mest magtfulde inden for sikring af konkurrence. »Problemet med Pandoras æske er, at man ikke rigtigt kan lukke den igen, og det skaber masser af usikkerhed,« siger hun.   1. Advokathus frikendte sig selv men udelod centrale sager En undersøgelse bestilt af advokatfirmaet Horten konkluderede i august, at firmaets nu forhenværende partner Nicolai Dyhr handlede på egen hånd i 12 konkurssager med tilknytning til TV 2-dokumenteren »Den sorte svane«. Nu viser det sig dog, at tre af de absolut mest bærende sager fra »Den sorte svane« ikke var en del af undersøgelsen. Det vækker undren hos både en juraprofessor og hos konkursadvokaten, som har overtaget de tre sager.Læs historien her. 2.I hajfyldt farvand med bind for øjnene. Rentemøde i USA bliver en gyser Årets vigtigste og mest uforudsigelige rentemøde venter onsdag aften i USA. De finansielle markeder har igen opskruede forventninger til, hvor meget renten skal sættes ned. Og fra det politiske hjørne vil Donald Trump reagere vredt på enhver rentenedsættelse. Der er drama i luften.Læs historien her. Wolt må ikke levere håndkøbsmedicin, men det må deres konkurrenter: »Det er uheldigt og skaber et skævt konkurrencemiljø« De blå Wolt-bude vil gerne levere Panodil og næsespray til din hoveddør, men det må de ikke. Til gengæld kan deres konkurrent Nemlig.com gøre det uden problemer. To års sagsbehandling har fortsat ingen afslutning. Politisk er der dyb uenighed om behovet.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med, og rigtigt god onsdag!",
        "metadata": {
            "source": "https://www.berlingske.dk/business/business-overblik-hoejere-elregning-paa-vej-nogle-steder-fordobles-prisen",
            "image_url": "https://berlingske.bmcdn.dk/media/cache/resolve/image_x_large/image/183/1837312/24794907-elprisen-stiger-fra-1-oktober-nr-vinterssonen.jpg",
            "publication_time": "Onsdag d. 18. september 2024, kl. 07.19",
            "author": "Thomas Breinstrup",
            "related_links": [],
            "attachments": []
        }
    }
}