{
    "version": "1.0",
    "document": {
        "id": 17797,
        "title": "TV 2 Lorry har fundet Dan Tschernias afløser",
        "content": "Morten Kjær Petersen bliver ny direktør for TV 2 Lorry efter mere en halvandet år i stolen som marktingchef for TV 2, erfarer Berlingske Business.  Han har et solidt CV med sig, som blandt andet viser en fortid som kommunikation- og fundraisingchef hos Red Barnet, eventchef og redaktionschef på DR P3, redaktør på DRs Aftenshowet og chefredaktør på DRs Radioavisen, P4 og P3.  Han skal afløse Dan Tschernia, der i juni i år var i stiv modvind efter at have været involveret i en sag om ulovlig brug af licensmidler. TV 2 Lorrys medlemsklub, Club Lorry, arrangerede ture til Paris og gav rabat på tandblegninger, som gav underskud på 177.000 kroner. Et beløb, som licenskroner måtte dække.  Dan Tschernia har siddet som direktør i TV 2 Lorry siden starten i 1989, og i august blev det meldt ud, at han stopper til nytår. ",
        "metadata": {
            "source": "https://www.berlingske.dk/virksomheder/tv-2-lorry-har-fundet-dan-tschernias-afloeser",
            "image_url": "https://berlingske.bmcdn.dk/media/cache/resolve/image_x_large/image/58/582783/7921843-tv-2-lorry.jpg",
            "publication_time": "Mandag d. 17. november 2014, kl. 10.28",
            "author": "Sanni Jensen",
            "related_links": [],
            "attachments": []
        }
    }
}