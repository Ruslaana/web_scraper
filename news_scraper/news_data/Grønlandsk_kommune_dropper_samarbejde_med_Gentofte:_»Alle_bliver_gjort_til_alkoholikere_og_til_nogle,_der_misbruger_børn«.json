{
    "version": "1.0",
    "document": {
        "id": 9606,
        "title": "Grønlandsk kommune dropper samarbejde med Gentofte: »Alle bliver gjort til alkoholikere og til nogle, der misbruger børn«",
        "content": "Mellem Grønlands største kommune, Sermersooq, og Danmarks rigeste kommune, Gentofte, har der i flere år eksisteret en »venskabsaftale«, hvor omdrejningspunktet i aftalen har været en udveksling af skoleelever. Men nu viser en aktindsigt, somDRhar fået, at samarbejdet er slut. Det skyldes, at man i Gentoftesiden 2019har stillet krav om, at de danske børn ikke skal indkvarteres privat i den østgrønlandske by Tasiilaq, der hører under Sermersooq, men at de derimod skal sove sammen, når de er på udveksling. I skete i kølvandet på DR-dokumentaren »Byen, hvor børn forsvinder«, der kunne fortælle, at hver tredje barn i Tasiilaq, en by der har omtrent 2000 indbyggere, har været udsat for seksuelle overgreb. Fra kommunens borgmester Avaaraq Olsen (IA) lyder det, at der er tale om en manglende respekt og en manglende tillid til, at man i Grønland godt kan tage hånd om andre børn, når Gentofte Kommune forbyder, at børnene skal indkvarteres privat. »De østgrønlandske politikere føler, at alle bliver gjort til alkoholikere og til nogle, der misbruger børn,« siger hun til DR og understreger, at man i Gentofte ikke har noget at skulle være bekymret for. IfølgeTV 2har Gentofte Kommune hvert år siden 1991 sendt cirka 30 skolebørn fra 5. klasse på udvikling i Tasiilaq på den grønlandske østkyst. Men efter DR-dokumentaren i 2019 blev der stillet nye krav fra Gentofte Kommune. Og i november sidste år sendte Sermersooq et udkast til en ny aftale afsted til Danmark. Den blev aldrig besvaret, og derfor har man fra grønlandsk side den 4. marts valgt at stoppe samarbejdet. Det fremgår af den aktindsigt, som DR er i besiddelse af. Til TV 2 siger Gentoftes borgmester, Michael Fenger, at man i alle år har sat står pris på skoleudvekslingen med Grønland, og at det har været »værdifuldt for både de danske og grønlandske børn«. Af den grund håber han også, at man efter kommunalvalget i Grønland den 1. april kan blive enige om en aftale, som man kan være glade for i både Grønland og Gentofte. Efter DR-dokumentaren i 2019besluttededen danske regering at give penge til et akutteam i Sermersooq. I alt blev der afsat 5,3 millioner kroner, oplyste den daværende børne- og indenrigsminister Astrid Krag (S) dengang.",
        "metadata": {
            "source": "https://www.berlingske.dk/indland/groenlandsk-kommune-dropper-samarbejde-med-gentofte-alle-bliver-gjort-til",
            "image_url": "https://berlingske.bmcdn.dk/media/cache/resolve/image_x_large_vertical/image/189/1896931/24904478-siden-1991-har-brn-fra-gentofte-kommune-hvert-r.jpg",
            "publication_time": "Torsdag d. 06. marts 2025, kl. 11.20",
            "author": "Ditte-Marie Sandberg",
            "related_links": [],
            "attachments": []
        }
    }
}