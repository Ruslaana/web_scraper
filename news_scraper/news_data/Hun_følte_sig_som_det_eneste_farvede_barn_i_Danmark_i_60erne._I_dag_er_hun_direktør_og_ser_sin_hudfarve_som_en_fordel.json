{
    "version": "1.0",
    "document": {
        "id": 1422,
        "title": "Hun følte sig som det eneste farvede barn i Danmark i 60erne. I dag er hun direktør og ser sin hudfarve som en fordel",
        "content": "For syv år siden kunne Jacqueline Svane for første gang repræsentere en model med tørklæde og anden etnisk baggrund. Det var en slags danmarkshistorie. Modellen hedder Amina Adan. Hun og hendes internationale kollegaer med tørklæde blev dengang døbt tørklædemodeller af flere medier. Men virkeligheden er en anden i dag, mener 65-årige modelbureaudirektør Jacqueline Svane. Berlingske møder hende i en mørkeblå sofa på Unique Models’ aflange kontor på Regnbuepladsen i Indre By. Hun er selverklæret »rollemodel« og ukronet »modelmutter«, som medierne døbte hende i slutningen af 1980erne. »Der er sket meget på diversitetsfronten, siden vi ansatte Amina Adan. Da hun kom op på hjemmesiden, fik vi voldsomme reaktioner, fordi hun bærer tørklæde. Det var vanvittigt.« Amina Adan ses her under Københavns modeuge. Hun har tidligere været på forsiden af Vogue Arabia og lavet kampagner for Rihannas kosmetikvirksomhed, Fenty.Fold sammenLæs mereFoto: Michael Maximillian Hermansen/Ritzau Scanpix. Allerede inden Jacqueline Svane har sat sig ned i sofaarrangementet bag de store glasskillevægge, begynder hun at tale om fraværet af minoriteter i diverse brancher, hvilket lader til at være en mærkesag for hende. »Hvis samtlige brancher ikke snart opper sig og får ansat flere med anden etnisk baggrund, så sker der jo aldrig noget med diversiteten. Jeg tænker på hele erhvervslivet, mediebranchen og min branche. Vi har så meget magt. Og det er så vigtigt, at vi afspejler virkeligheden, så der er nogen at spejle sig i,« siger Jacqueline Svane. I Unique Models »kan de ikke få nok diversitet«. Her ses Jacqueline Svane med en 16-årig spansk model, de netop har »signet« i Unique Models. Modellen blev scoutet for tre år siden på en McDonald's på Mallorca.Fold sammenLæs mereFoto: Liv Latricia Habel. Det underbygger en ny rapport, der viser, at kvinder med ikkevestlig baggrund stort set ikke er repræsenteret i direktørstillinger: Kun 0,7 procent af kvindelige direktører i private virksomheder har en ikkevestlig baggrund – det konkluderer en rapport fra tænketanken Equalis, der monitorerer ligestilling og diversitet på det danske arbejdsmarked. Som barn var Jacqueline Svane ifølge eget udsagn »stort set« den eneste ikkehvide person i Danmark. Det var hende selv og fem gæstearbejdere, der skilte sig ud, siger hun. Hendes far er fra Nigeria, og ham kender hun ikke. Hendes mor er hvid. På Strøget spurgte fremmede mennesker hendes forældre, hvor de havde »købt hende«. Eller om hendes far var en amerikansk soldat, udstationeret i Tyskland. I toget fra Køge, hvor hun er opvokset, spurgte fremmede passagerer, om de måtte røre hendes »ustyrlige« afrohår. Jacqueline Svane drømte om »ABBA-hår og Barbie-sprinkle sprinkle«, som hun kalder det. Hun følte sig anderledes og grim. »Seriously.Det var sådan, jeg havde det.« Hun drømte om at blive bibliotekar, men begyndte i stedet på CBS, hvor hun læste erhvervsøkonomi og italiensk. I den forbindelse rejste hun til Italien, hvor hun fik kendskab til sider af sig selv, som hun betegner som »selvsikkerhed, styrke og bekræftelse«, hvilket var med til at slå sprækker i usikkerheden. År senere, i 1998, blev hun »ret tilfældigt« direktør for modelbureauet Unique Models og dermed en farvet direktør i en, i hvert fald dengang, hvid branche. Det betragtede Jacqueline Svane som en fordel. Og det gør hun stadig i dag. »Når jeg ser tilbage på min barndom og min manglende selvtillid, så er det jo vildt, at jeg i dag kan stå på en scene og holde et foredrag for 600 mennesker i Kolding. Det er pragtfuldt. Den selvtillid prøver jeg at give videre til mine ansatte og min branche,« siger hun. Jacqueline Svane begyndte sin karriere som indkøbsassistent hos tøjvirksomheden InWear. Der var hun, indtil en bekendt en dag spurgte hende, om hun kunne tænke sig at arbejde på et modelbureau. Hun startede hos Copenhagen Models og grundlagde senere Elite Copenhagen sammen med Trice Tomsen. Det ene ledte til det andet, og i dag er er hun direktør for Unique Models.Fold sammenLæs mereFoto: Liv Latricia Habel. Og branchen har manglet diversitet, siger Jacqueline Svane og spærrer øjnene op for at understrege pointen. »Siden jeg har været med fra 1980erne, har jeg skubbet på for at få modeller med en anden etnisk oprindelse. Jeg havde ikke nogen at spejle mig i, da jeg var barn, så jeg har alle dage tænkt: Hvorfor er der ikke mere diversitet i modebilledet? Dengang jeg startede i modelbranchen, var der maksimum to modeller med en anden etnisk oprindelse.« Ikke desto mindre har hun alle dage vidst, hvordan hun vil drive sin virksomhed. Og det har hun gjort klart. Med stolthed i stemmen. Og ageret en slags rollemodel, når der trådte spæde modeller ind ad døren. »Jeg har været bevidst om, at jeg skal statuere et eksempel, særligt fordi der ikke er mange ledere, der har samme hudfarve som mig. Og af den årsag er jeg automatisk en rollemodel for nogen. Det manglede jeg, da jeg var barn,« siger Jacqueline Svane. Klikker man ind på uniquemodels.com i dag, bliver man mødt af brune, hvide og sorte modeller. Det er ikke til at løbe fra, at der er meget diversitet på hjemmesiden. Unique Models har de seneste år startet »en del« modeller op på tværs af etnicitet og forskellige kropsformer blandt kvinder og mænd. Og det har kunderne taget godt imod, fortæller Jacqueline Svane. »Det erenormtvigtigt med diversitet i kropstype og hudfarve. Vi er fuldstændigvildemed diversitet. Vikanikke få nok.« Jacqueline Svane tror altid, at hun har haft en naturlig autoritet. Samtidig fortæller hun, at da hun var barn og ung, var det sidste, hun overhovedet kunne drømme om, at træde ind i et lokale alene, »for folk kiggede på mig, og så ville de jo se, at jeg så anderledes ud,« siger hun.Fold sammenLæs mereFoto: Liv Latricia Habel. Jacqueline Svane fortæller om en model, der netop er startet hos Unique Models, som er halvt brasilianer og har former. Og om Amina Adan, der kort tid efter, hun startede hos Unique Models, blev booket af sangeren Rihanna til at lave en kampagne til hendes kosmetikvirksomhed, Fenty – det var, da danske virksomheder stadig tøvede med at booke hende, hævder modeldirektøren. »De fløj hende fra Tingbjerg til Los Angeles,« siger Jacqueline Svane. »De villebarehave hende.« Og det var en sejr, siger Jacqueline Svane. Og et bevis på, at diversitet batter, som hun siger. Hvorfor er det så vigtigt med diversitet? »Hvordan skal den unge pige med en brun hudfarve fra,I don’t know, Tingbjerg, tro på, at hun kan blive direktør, når hun bliver voksen, hvis det kun er hvide kvinder og mænd, der går rundt på ledelsesgangene?« spørger Jacqueline Svane retorisk. »Det er også svært for en som hende at tro på, at hun er smuk, hvis modellerne i magasinerne udelukkende er hvide. Det er derfor, at det er så vigtigt med diversitet: Det er berettigelse.« Jacqueline Svane fortæller, at det er nogle indre kræfter og hendes mor, som hun kan takke for at være en stærk kvinde i dag. »Hun er et stort forbillede for mig,« siger hun og læner sig tilbage i sofaen. Det har Jacqueline Svane givet videre til sin 27-årige datter, Clara Svane, der nu driver et model- og konsulentbureau, Swan Scouting Agency, der skal fremme diversiteten i modebranchen. »I dag er der flere at spejle sig i sammenlignet med dengang, jeg var ung. Det er der i bybilledet. Og blandt selvstændige og erhvervsdrivende,« siger Jacqueline Svane. Jacqueline Svane ses her med fire af sine medarbejdere – heriblandt hendes datter Clara Svane (th.). Ifølge Jacqueline Svane er der stadig en mangel på fotografer, journalister, makeupartister og frisører med anden etnisk baggrund internt i branchen.Fold sammenLæs mereFoto: Liv Latricia Habel. Dermed ikke sagt, at der ikke kom noget godt ud af at føle sig forkert som barn. Har det, at du følte dig anderledes som barn, haft indflydelse på den måde, du er leder på i dag? »100 procent. Jeg er altid bevidst om, hvordan folk har det.« »Jeg er direkte, men jeg er også sensitiv og god til at mærke mennesker. Jeg skal hjælpe mine ansatte med at udløse deres potentiale. Det er vigtigt at kunne som leder, og det kan jeg, fordi jeg gennem min baggrund har følehornene ude.« I dag er Jacqueline Svane direktør for 15 ansatte og en »kæmpe portfolio af modeller«. De seneste 20 år har Jacqueline Svane boet i Hornbæk. Hun bruger naturen, havet og stranden som et afbræk, når hun ikke er på arbejde. »Det er grunden til, at jeg har overlevet 40 år i modelbranchen,« siger hun.Fold sammenLæs mereFoto: Liv Latricia Habel.",
        "metadata": {
            "source": "https://www.berlingske.dk/virksomheder/hun-foelte-sig-som-det-eneste-farvede-barn-i-danmark-i-60erne-i-dag",
            "image_url": null,
            "publication_time": "Lørdag d. 13. april 2024, kl. 17.55",
            "author": "Sofie Amalie Elmelund",
            "related_links": [],
            "attachments": []
        }
    }
}