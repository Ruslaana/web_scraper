{
    "version": "1.0",
    "document": {
        "id": 10142,
        "title": "Berlingske mener: Én genistreg og tre gange vanvid i Trumps administration",
        "content": "Skal vi ikke beslutte os for, at vi ikke falder for fristelsen til kun at himle med øjnene over de åbenlyst mest vanvittige udnævnelser, som USAs kommende præsident Donald Trump indtil nu har hittet på? Selv hvis de mest gakkede udnævnelser skullegå igennem i Senatet, hvilket slet ikke er givet, så er det amerikanske demokrati stadig sådan indrettet, at både Senatet, Repræsentanternes Hus, domstolene og delstaterne vogter skinsygt over deres egen magt. På trods af Elon Musks larmende personlighed er der brug for at anerkende, at der omsider er nogen, som helt konkret vil sætte nogle andre i gang med at tænke over, hvordan man kan tage et opgør med det føderale bureaukrati. Tesla-bossen og grundlæggeren af SpaceX, Elon Musk, som både har sat skub i elektrificeringen af verdens bilbestand og er i gang med at revolutionere rumfarten, er ikke den dummeste at spørge til råds. Det er mere opsigtsvækkende, at han skal assisteres af biotech-entreprenøren, som også rakte ud efter nomineringen til præsidentkandidat for Republikanerne, Vivek Ramaswamy.  Can't wait for the first Efficiency Report I Danmark har vi magtet at lave dybtgående reformer af tilbagetrækningsalderen og arbejdsmarkedet, men det er stadig helt umuligt at lave noget grundlæggende om i den offentlige sektor, som bare vokser og vokser. USA har måske etlavere skattetrykend Danmark, men man skal bare have søgt et visum til USA eller rejst ind i USA én gang for at erkende, at det papirelskende, føderale bureaukrati i nogle stræk er tungere og mere bøvlet end vores eget. Musk har tilkendegivet, at han kan spare 2.000 milliarder dollar af de samlede føderale udgifter på 6.700 milliarder dollar – altså cirka en tredjedel.Mediet CBSnævner, at to tredjedele af de føderale udgifter netop er lovfastsatte programmer inden for sundhed og social sikring. De resterende føderale udgifter går til især militæret. Der vil ikke blive sparet en krone, uden atKongressen godkender det, for det er dem, ikke Trump, som vedtager finansloven. Det ændrer ikke ved, at alle, som går op i at modernisere den offentlige sektor, må krydse fingre for, at Musk og Ramaswamy faktisk kan levere substans, som kan bruges til at gøre den amerikanske stat mere effektiv og mindre bureaukratisk – og inspirere andre lande. Og Trump har vist tænkt sig om. Der er sat en udløbsdato, der er 250-årsdagen for republikkens oprettelse4. juli 2026, hvor Musk og Ramaswamy skal have leveret deres svar. Udløbsdatoen er sat i god tid før midtvejsvalget i 2026. Der er også den nærliggende mulighed, at arbejdet desværre springer i luften første gang, at Elon Musks store ego møder Trumps ditto. Ligesom der er gode ting at sige om udnævnelsen af Musk og Ramaswamy, lyder der eksempelvis også almindelig anerkendelse af at vælge den erfarne senator Marco Rubio som udenrigsminister: han er måske talsmand for en hurtig fred i Ukraine, men omvendt er han en solid støtte af NATO-alliancen. Floridas republikanske senator Marco Rubio er nomineret til posten som udenrigsminister, Foreign Secretary, og har en lang karriere bag sig i Kongressen, herunder som medlem af det vigtige udenrigsudvalg.Fold sammenLæs mereFoto: Andrew Caballero-Reynolds/AFP/Ritzau Scanpix. At pege på envaccineskeptiker og konspirationsteoretiker som sundhedsminister– en politiker, somKongressens etiske komitéhar undersøgt for at have sex med mindreårige og misbruge ulovlige stoffer som justitsminister, eller en kontroversiel og mandschauvinistisktv-vært som forsvarsministerligner imidlertid et forudsigeligt trafikuheld. Der kan allerede blive gjort kort proces med Robert Kennedy Jr., Mark Gaetz og Pete Hegseth, når Senatet får fingre i de tre kanutter. THOMAS BERNT HENRIKSEN ",
        "metadata": {
            "source": "https://www.berlingske.dk/ledere/berlingske-mener-en-genistreg-og-tre-gange-vanvid-i-trumps-administration",
            "image_url": "https://berlingske.bmcdn.dk/media/cache/resolve/image_x_large/image/185/1858582/24833971-bio-techentreprenren-vivek-ramaswamy-og-verdens-r.jpg",
            "publication_time": "Lørdag d. 16. november 2024, kl. 14.40",
            "author": null,
            "related_links": [],
            "attachments": []
        }
    }
}