{
    "version": "1.0",
    "document": {
        "id": 15574,
        "title": "Eksperterne har talt: Her er fem danske vinderaktier for 2020",
        "content": "2019 har været et exceptionelt godt aktieår, men desværre forudser analytikerne, at det kommende år byder på mindre fyrværkeri og langt lavere afkast. Det betyder dog ikke, at du helt skal opgive aktiemarkedet i det nye år – du skal bare lede de rigtige steder. Berlingske har udarbejdet en opgørelse over, hvilke danske aktier analytikerne er mest positive overfor, og som, de forventer, vil stige mest i 2020. Opgørelsen er foretaget ud fra Bloomberg-data, der har samlet analytikernes prognoser for alle selskaberne i det danske eliteindeks, C25. Vi har brugt kursmålene som rettesnor, fordi de har en 12-måneders horisont og på den måde afspejler analytikernes forventninger til aktiernes præstation for hele 2020. Ud fra den screening er analytikernes danske vinderaktier for næste år Danske Bank, ISS, Pandora, FLSmidth og Ambu. »Fællesnævneren er helt klart, at det er aktier, der har gjort det dårligt i 2019, men som ser ud til at have fundet en eller anden bund,« siger Tue Østergaard, aktiechef hos ABG Sundal Collier. Det betyder dog ikke, at andre danske aktiedarlings som Novo Nordisk, Ørsted og DSV ikke stadig kan være gode investeringer på længere sigt, tilføjer han. Kursmålene signalerer i stedet, at på grund af stærke kursgevinster de seneste år forudser analytikerne ikke lige så stor upside i 2020, som for aktier der er blevet banket i bund og nu er »billige.« Her er et overblik over analytikernes fem vinderaktier for 2020: Forventet kursstigning:11 pct.Anbefalinger:12 overvægt, 11 neutral og 4 sælgGennemsnitligt kursmål:117 kronerAktuel kurs:106 kroner  Men analytikerne tror, at skuden snart vender, og at aktien er så billig, at den snart må stige i værdi. Den amerikanske storbank Citi, der er blandt analytikere med en købsanbefaling, siger, at der er »lys efter mørket,« og at Danske Bank fra 2021 igen vil se et stærkere afkast. »Derudover ser vi også en upside til vores toplinjeprognoser ud fra en forventning om, at kundetilliden vil vende tilbage blandt danskerne,« skriver Citi i en rapport. Et af de største spørgsmål, der hænger over Danske Bank-aktien i øjeblikket, er, om den bliver ramt af en bøde fra de amerikanske myndigheder i forbindelse med hvidvaskskandalen. Citi forklarer, at der med den nuværende, lave aktiekurs er regnet en bøde ind på 6,7 mia. dollar, hvilket er alt for højt. Gennemsnittet i lignende sager i USA er nemlig »kun« på 3,2 mia. dollar, påpeger Citi. Forventet kursstigning:10 pct.Anbefalinger:5 overvægt, 9 neutral og 1 sælgGennemsnitligt kursmål:175 kronerAktuel kurs:158 kroner  Det ændrer dog ikke ved, at det er en virksomhed med solid langsigtet vækst, og at flere af problemerne i 2019 formentligt ikke vil gentage sig i 2020, siger Credit Suisse-analytiker Daniel Hobden. »Efter vores mening prøvede ISS for mange ting i 2019 ved at lave en strategiændring og et stort frasalgsprogram på et tidspunkt, hvor det også var i gang med at sikre sin største kontrakt nogensinde i et svært marked. Vi mener ikke, at forretningen er strukturelt ødelagt og hæfter os ved den tidligere robuste overskudsgrad og høje kvalitet af organisk vækst,« skriver han i en rapport om ISS. Credit Suisse har en »overvægt«-anbefaling på ISS-aktien med et kursmål på 170 kroner. Forventet kursstigning:10 pct.Anbefalinger:4 overvægt, 10 neutral og 5 sælgGennemsnitligt kursmål:299 kronerAktuel kurs:273 kroner  Som en del af den nye topchef, Alexander Laciks, genopretningsplan for virksomheden, har han lanceret den nye kollektion »Pandora Me«, der indtil videre lader til at være en succes. Aktiekursen er siden sin bund i juni steget 24 pct., og analytikerne regner altså med, at Pandoras kurs-comeback kan fortsætte i 2020. »Tallene peger kraftigt op for Pandora, både inden for salgsvækst og indtjeningsvækst. Virksomheden er meget lavt værdisat, og det afspejler selvfølgelig, at tiltroen til deres forretningsmodel er på et lavpunkt, men der har været store ændringer i virksomheden og nogle nye strategier, som de eksekverer på,« siger Tue Østergaard fra ABG Sundal Collier, der er blandt finanshusene med en købsanbefaling på aktien. »Den er billig, og så får du også et 15 pct. udbytte, hvis du køber aktien, og det er også værd at tage med,« tilføjer han. Forventet kursstigning:6 pct.Anbefalinger:8 overvægt, 7 neutral og 1 sælgGennemsnitligt kursmål:282 kronerAktuel kurs:265 kroner  Det ændrer dog ikke ved, at virksomheden er spået til at give et af de stærkeste afkast på det danske marked i 2020. Morgan Stanley, et af finanshusene med en »overvægt«-anbefaling, skriver i en rapport, at handelsaftalen mellem USA og Kina burde give etboosttil mineindustrien, og dermed FLSmidth. Det er fordi, mineselskaberne igen tør investere med udsigten til, at handelsaftalen fjerner noget af usikkerheden om global vækst de kommende år. »Deres overordnede ordrebog ser stadig god ud, selvom andet halvår af 2019 tydeligvis bød på flere ordrer, der var forsinkede,« skriver Morgan Stanley. »Den nye finansdirektør har erfaring med at håndtere volatile markeder, og har et stærkt fokus på likviditet og virksomhedsovertagelser. Ledelsen ser flere muligheder for at skære i omkostningerne,« tilføjer storbanken. Morgan Stanley er blandt de mest optimistiske af analytikerne og har et kursmål på FLSmidth på 328 kroner. Forventet kursstigning:16 pct.Anbefalinger:6 overvægt, 1 neutral og 4 sælgGennemsnitligt kursmål:124 kronerAktuel kurs:108 kroner  Det skuffende 2019 er delvist resultatet af et overraskende direktør- og strategiskifte, der i sommer barberede mere end 50 pct. af kursen. Men ifølge Thomas Bowers, analytiker hos Danske Bank med en »overvægt«-anbefaling på Ambu, ændrer det ikke ved, at virksomheden har et stort vækstpotentiale og kan tage store markedsandele med sit engangskamera til brug ved kikkertundersøgelser. »Ambu har væretfirstmoverog har lavetdisruptionmed deres aScope (engangskameraet,red.). Det har været en kæmpe succes, og Ambu er på vej til at sælge en million skoper om året. Prismæssigt ligger deres skoper også fornuftigt,« siger Thomas Bowers. »Det kom som en stor overraskelse, da Lars Marcher blev fyret. Han nød meget anerkendelse blandt mange investorer. Den nye direktør har også et stærkt CV bag sig, og der er nu blevet lavet en masse nødvendige investeringer, blandt andet inden for salgsdelen,« tilføjer han.",
        "metadata": {
            "source": "https://www.berlingske.dk/aktier/eksperterne-har-talt-her-er-fem-danske-vinderaktier-for-2020",
            "image_url": "https://berlingske.bmcdn.dk/media/cache/resolve/image_x_large_vertical/image/124/1243020/23304353-.jpg",
            "publication_time": "Onsdag d. 01. januar 2020, kl. 12.05",
            "author": "Sara Sjølin",
            "related_links": [],
            "attachments": []
        }
    }
}