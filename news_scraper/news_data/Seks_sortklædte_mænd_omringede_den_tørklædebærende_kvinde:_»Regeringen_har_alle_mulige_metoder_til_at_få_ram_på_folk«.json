{
    "version": "1.0",
    "document": {
        "id": 21892,
        "title": "Seks sortklædte mænd omringede den tørklædebærende kvinde: »Regeringen har alle mulige metoder til at få ram på folk«",
        "content": "Ved højlys dag bliver den tørklædebærende kvinde omringet af seks sortklædte mænd. Flere af mændene bærer masker, mens de nærmer sig kvinden. Så slår de til. Først tager de hendes telefon og rygsæk fra hende, inden de lægger hende i håndjern. Så genner de hende ind i en bil og kører hende væk. De amerikanske udlændingemyndigheders opsigtsvækkende anholdelse af den tyrkiske statsborger Rumeysa Özturkar på åben gade i byen Somerville i Massachusetts har vakt opsigt og skabt bekymring for, at Trump-administrationen i stigende grad blæser på retten til ytringsfrihed. »Anholdelsen og tilbageholdelsen af Rumeysa sker med henblik på at straffe hendes ytringer og afskrække andre fra at ytre sig,« skriverden amerikanske borgerrettighedsorganisation UCLA. Den tyrkiske ph.d.-studerende Rumeysa Öztürk smiler til kameraet på et foto, som  nyhedsbureauet Reuters er kommet i besiddelse af. Tidligere på måneden blev hun arresteret af de amerikanske udlændingemyndigheder.Fold sammenLæs mereFoto: Courtesy Of The Ozturk Family/Reuters/Ritzau Scanpix. Som ph.d.-studerende ved universitetet Tufts har Rumeysa Öztürk – hvis anholdelse blev optaget på overvågningskameraer – opholdt sig i USA på et studentervisum, som de amerikanske udlændingemyndigheder nu har annulleret med hensigten om at udvise hende fra USA. Pådet sociale medie Xhar embedsmanden Tricia McLaughlin fra Department of Homeland Security hævdet, at Rumeysa Özturk har gjort sig skyldig i aktiviteter til støtte for terrorbevægelsen Hamas. Tricia McLaughlin fra Department of Homeland Security udtaler sig om Rumeysa Öztürk på X:  Rumesya Ozturk is a Turkish national & Tufts University graduate student, granted the privilege to be in this country on a visa.DHS + ICE investigations found Ozturk engaged in activities in support of Hamas, a foreign terrorist organization that relishes the killing of…pic.twitter.com/3sBE6yO8db Indtil videre har amerikanske myndigheder ikke leveret beviser for påstanden. At Rumeysa Özturk nærer sympati for den palæstinensiske sag er til gengæld ubetvivleligt. I marts 2024 skrev Rumeysa Öztürk sammen med tre medstuderendeet israelkritisk indlæg i studenteravisen The Tufts Daily, der omtaler »troværdige anklager« mod Israel, når det gælder »overlagt udsultning og nedslagtning af palæstinensiske civile«, såvel som et »plausibelt folkemord« på palæstinenserne. Den amerikanske udenrigsminister Marco Rubio (billedet) har udtalt, at de amerikanske udlændingemyndigheder hver eneste dag leder efter udvisningsmodne »galninge« blandt internationale studerende i USA.Fold sammenLæs mereFoto: Nathan Howard/AFP/Ritzau Scanpix. Rumeysa Özturk er densenesteblandt omtrent300 udenlandske studerende, som ifølge udenrigsminister Marco Rubio har fået deres studentervisumannulleret og derfor står til udvisning på grund af formodet antisemitisme eller terrorstøtte. »Jeg håber, vi løber tør på et tidspunkt, fordi vi er sluppet af med dem alle,« udtalte Marco Rubio for nylig til New York Times: »Men vi leder hver dag efter disse galninge, der ødelægger ting.« En af de mest profilerede anholdte erden syriskfødte studenteraktivist Mahmoud Khalil, der har været en af de ledende kræfter i propalæstinensiske demonstrationer på universitetet Columbia i New York. Studenteraktivisten Mahmoud Khalil har været en af de bærende kræfter i sidste års omstridte propalæstinensiske demonstrationer på Columbia University i New York. Tidligere i år blev Khalil anholdt af de amerikanske udlændingemyndigheder i sit eget hjem.  På billedet taler Khalil til fremmødte journalister på Columbia i juni 2024.Fold sammenLæs mereFoto: Jeenah Moon/Reuters/Ritzau Scanpix. Ligesom Rumeysa Özturk blev Khalil anholdt uden varsel, frataget sin opholdstilladelse og transporteret til en arrest i delstaten Louisiana, hvor hans advokater nu kæmper for at forhindre udvisning. Anholdelsen af Rumeysa Öztürk vidner om Trump-administrationen vidtrækkende metoder i jagten på meningsmodstandere, mener demokratiforskeren Larry Diamond fra forskningscentret Hoover Institution. »Enhver amerikaner burde være bekymret,« siger han til avisenThe Boston Globe: »Regeringen har alle mulige metoder til at få ram på folk. Du kan ikke adskille det, der sker med disse studerende, fra angrebet på advokatfirmaer, universiteter og offentlige medier. Vi er vidne til en vilje til at gøre statsmagten til et våben for at bringe kritiske stemmer til tavshed.« Anholdelserne kommer efter et præsidentielt dekret fra Donald Trump, der sigter til at slå hårdt ned på angivelig antisemitisme på de amerikanske universiteter i kølvandet på terrorangrebet på Israel 7. oktober 2023. Tidligere på måneden underrettede det amerikanske uddannelsesministerium ikke færre end60 amerikanske universiteterom, at der venter finansielle sanktioner, hvis ikke universiteterne lever op til deres ansvar for at beskytte jødiske studerende. På universitetet Harvard har demonstranter protesteret mod anholdelsen af Rumeysa Özturk, som den amerikanske regering ønsker udvist fra USA.Fold sammenLæs mereFoto: Taylor Coester/EPA/Ritzau Scanpix. Senest har Det Hvide Hus meddelt, atdet prestigefyldte universitet Harvardrisikerer at miste offentlige tilskud i en størrelsesorden på ikke færre end 60 milliarder dollar i de kommende år. Larry Summers, der er tidligere amerikansk finansminister og forhenværende rektor på Harvard, betegner iThe New York TimesTrump-administrationens indgreb som »et påskud for at gå efter sandhedssøgende institutioner, der kan udgøre en trussel mod autoritære ledere i deres vorden«. Ikke desto mindre fastholder Summers, at problemerne med antisemitisme udgør en reel udfordring for Harvard. »Blot fordi Donald Trump siger noget, betyder det ikke, at det er forkert. Og Harvard har været alt for langsomme til at reagere på antisemitisme.«",
        "metadata": {
            "source": "https://www.berlingske.dk/opinion/seks-sortklaedte-maend-omringede-den-toerklaedebaerende-kvinde-regeringen",
            "image_url": null,
            "publication_time": "Lørdag d. 05. april 2025, kl. 14.24",
            "author": "Troels Heeger",
            "related_links": [],
            "attachments": []
        }
    }
}