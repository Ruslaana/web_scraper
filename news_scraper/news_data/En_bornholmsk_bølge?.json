{
    "version": "1.0",
    "document": {
        "id": 15762,
        "title": "En bornholmsk bølge?",
        "content": "Nu forsøger han sig så som solist under navnet Chorus Grant, og det er der bestemt grund til at glædes over. Her foldes fine, ofte popsensible melodier nemlig ind i en lydverden, som trækker på såvel singer-songwriting som indietronica. Resultatet er en på samme tid let og slidstærk musik, der gennemløbes af Kristensens udmærkede sangforedrag.Der er dog også en idérigdom på »And The Villa Nova« - alt fra en sukkende harmonika til tangentforløb i slowmotion - som nogle måske vil forveksle med stilforvirring, men som kun føjer liv, dybde og karakter til det samlede udtryk. Og kan man tale om en bornholmsk bølge? Chorus Grant, CODY og Sleep Party People er i hvert fald alle fra klippeøen. Og alle virkelig værd at lytte til.",
        "metadata": {
            "source": "https://www.berlingske.dk/musikanmeldelser/en-bornholmsk-boelge",
            "image_url": "https://berlingske.bmcdn.dk/media/cache/resolve/image_x_large/image/32/320150/4915426-en-bornholmsk-blge-billed.jpg",
            "publication_time": "Fredag d. 24. februar 2012, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}