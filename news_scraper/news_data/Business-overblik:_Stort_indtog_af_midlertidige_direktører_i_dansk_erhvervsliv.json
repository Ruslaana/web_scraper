{
    "version": "1.0",
    "document": {
        "id": 21861,
        "title": "Business-overblik: Stort indtog af midlertidige direktører i dansk erhvervsliv",
        "content": "Godmorgen og velkommen til det første Business-overblik i maj 2025, denne torsdag morgen. I dag runder vi blandt andet: Men vi begynder på de danske direktionsgange. God læselyst, og følg med dagen igennem påBerlingske Business! Stort indtog af midlertidige direktører i dansk erhvervsliv Stadigt flere midlertidige ledere rykker ind på de danske direktionsgange. En tredjedel af de danske topledere – 35 ud af 100 – har gjort brug af såkaldte interimledere, som er på kontrakt for en aftalt periode, typisk når en chef er stoppet utidigt, og virksomheden har brug for en hurtig afløser. Analysen blandt 400 danske topledere er foretaget af Nextt Management,skriver Finans. »Interimledere kommer ofte med stor erfaring og kan levere værdi fra dag ét,« siger Jens Broch, topchef i sandwichkæden Sunset Boulevard. Stigningen er sket over de seneste 20 år, og administrerende direktør Christian Hvashøj Schaarup fra Nextt ser det som udtryk for konstant nye dagsordener, samtidig med at han undrer sig over, at tallet ikke er højere. 1.Arbejdernes løn banker de højtuddannedes og runder stor milepæl Det er den helt forkerte kamp, som fagbevægelsen tager 1. maj. Den bedste vej til at sikre arbejdernes velstand er en helt anden, mener liberal tænketank.Læs historien her. 2.Trumps handelskrig hænger tungt over regnskaber fra amerikanske giganter: »Vi har virkelig brug for positive nyheder« Amerikanske børsmastodonter som Apple og Microsoft åbner nu regnskabsbøgerne midt i en bølge af usikkerhed om retningen for Trumps handelskrig. Investorerne leder febrilsk efter spor af, hvad fremtiden kan bringe.Læs historien her. Ulrik Bie: USAs økonomi løber hovedkuls ind i Trumps toldmur Den økonomiske aktivitet i USA faldt i årets første kvartal, og dermed har vi fået det første bevis på, at Trumps handelspolitik har og vil få enorme konsekvenser for amerikanerne selv. Der var også et andet element, der bør få advarselslamperne til at blinke i Det Hvide Hus.Læs historien her.   1.Danskernes privatøkonomi er i topform trods Trump Trods finansiel uro og bekymringer om boligmarkedet, fortsætter boligpriserne med at stige, få er i restance, og aktiemarkedet viser tegn på bedring. Danskernes privatøkonomi er i topform trods Donald Trump, viser økonomiske nøgletalifølge Finans. Perioden siden januar har hverken gjort det dyrere eller sværere at være dansker, trods den historisk lave forbrugertillid, der afspejler, at mange har svært ved at gennemskue de konkrete konsekvenser af Trumps mange udmeldinger. 2. Drama i børsselskab – hele bestyrelsen skiftes ud Der var drama på generalforsamlingen i Aalborg-selskabet Asetek, der laver spiludstyr. Hele bestyrelsen med flere prominente navne blev skiftet ud, selv om den gik efter genvalg,skriver Børsen. Det ramte bestyrelsesformand René Svendsen-Tune (tidligere topchef i GN Store Nord), Trygs bestyrelsesformand Jukka Pertola og Anja Monrad (tidligere topchef i Dell). En investorgruppe havde købt heftigt op forud for generalforsamlingen. 3. Hver tredje dansker er blevet svindlet på nettet Hver tredje dansker over 15 år har været udsat for svindel på nettet, og tre af fire har oplevet forsøg på digital svindel. Det viser en undersøgelse fra Wilke for Forbrugerrådet Tænk og TrygFonden.Ifølge Jyllands-Postener den mest udbredte form for svindel phishing, hvor kriminelle fortsøger at stjæle kodeord og betalingsoplysninger gennem falske e-mail, SMSer og telefonopkald. Næsthyppigste svindelform er falske netbutikker fulgt af falske konkurrencer. I gennemsnit mister de svindlede ofre 8.180 kroner. Aktier – indeks og udvikling i procent USA – lukkekurser onsdag: Asien – indeks torsdag kl. 7.10: Tak, fordi du læste med, og rigtigt god torsdag!",
        "metadata": {
            "source": "https://www.berlingske.dk/business/business-overblik-stort-indtog-af-midlertidige-direktoerer-i-dansk",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917003/24942058-nr-en-chef-stopper-utidigt-hentes-der-oftere-og.jpg",
            "publication_time": "Torsdag d. 01. maj 2025, kl. 07.30",
            "author": "Thomas Breinstrup",
            "related_links": [],
            "attachments": []
        }
    }
}