{
    "version": "1.0",
    "document": {
        "id": 7834,
        "title": "Mand på elscooter forulykkede i havn",
        "content": "Med brug af reb blev en 74-årig mand tirsdag eftermiddag reddet i Rødby Havn, efter at han med sin elscooter var kørt i vandet. Det oplyser politiet. Ulykken skete først på eftermiddagen. Årsagen kendes ikke umiddelbart, men der er flere mulige forklaringer, lyder det fra vagtchefen ved Sydsjællands og Lolland-Falsters Politi. For eksempel at manden blev taget af den kraftige blæst, eller at han fik et ildebefindende. Det var arbejdere på havnen, der opdagede ulykken ved Vestre Kaj, og som fik et reb omkring manden og derefter fik ham bjærget. De fik også slået alarm og tilkaldt en ambulance. På havnen fik den 74-årige behandling, inden en helikopter fløj ham til Odense Universitetshospital. /ritzau/ ",
        "metadata": {
            "source": "https://www.berlingske.dk/indland/mand-paa-elscooter-forulykkede-i-havn",
            "image_url": "https://berlingske.bmcdn.dk/media/cache/resolve/image_x_large/image/165/1653789/24366104-.jpg",
            "publication_time": "Tirsdag d. 07. marts 2023, kl. 17.18",
            "author": null,
            "related_links": [],
            "attachments": []
        }
    }
}