{
    "version": "1.0",
    "document": {
        "id": 12945,
        "title": "Det bliver aldrig 100 procent sjovt. Alligevel er der noget smukt ved TV 2s lørdagsunderholdning",
        "content": "Da jeg var lille i 00erne, lå jeg altid på min fars mave, når vi så »Hit med Sangen« i fjernsynet. Maven var stor, tyk og tryg, det føltes lidt som at ligge i en fæstning på toppen af et bjerg. Dens indre rumlen blandede sig med klikkene fra min mors strikkepinde. Hun sad ved siden af os. Min lillebror gemte sig et sted mellem hendes tilsvarende ret store bryster. Fjernsynets lørdagsunderholdning tryller familien om til én stor krop. TV 2s lørdagsunderholdning »100% sjov« er ét af den slags formater, man kan smelte sammen foran. Men det er bestemt ikke ensbetydende med, at underholdningsprogrammet i tråd med »Klipfiskerne« eller urprogrammet »Americas Funniest Home Videos« er særligt godt. Snarere er det TikTok for boomere og børnefamilier. Meget indhold laves, så man kan sidde og glo på sin telefon, mens fjernsynet kører i baggrunden. Men det smukke ved »100% sjov« er, at det lægger op til, man taler rundt om det.Fold sammenLæs mereFoto: TV 2. »Jeg ved ikke, om jeg må bande, men vi skal simpelthen have det skidesjovt sammen,« siger værten Adam Duvå Hall med samme energi som en far, der elsker sine børn, men er halvvejs gennem en bilferie til Spanien med tre på bagsædet. I »100% sjov« skal 100 publikummer vurdere, om tre kendte danskeres klip er sjove. Griner 63 publikummer af en lille video, trykker de på en knap, og så er gæsten altså 63 procent sjov. Så handler det ellers om at komme tættest på 100. Men nu er »det hele bare er noget, vi leger«, så til sidst får deltagerne mulighed for at få dobbeltpoint. Alle ender derfor som mere end 100 procent sjov, og det er 100 procent sødt. Helt som i en familie er det afgørende, at deltagerne har kemi. I »100% sjov« føler man oftest ikke, at de kendte hygger sig professionelt og egentlig er på arbejde. Indimellem bliver det faktisk til et ganske kært generationsmøde, der tilsvarende kan samle folk med aldersforskel hjemme i stuerne. I et af programmerne er ikonet Jacob Haugaard den første til at vise et klip. Det handler om digitaliseringen og besværet, der opstår, når man skal betale skat af sin lejeindtægt fra »R'n'B«, siger han bedstefarkært om Airbnb. Hans klip er ikke særlig sjove, men det er han til gengæld selv. Jacob Haugaard har en fest, og alle er inviteret til at være med. Mille Gori (Motor Mille), Viktor Lander og Adam Duvå Hall behandler ham som en bedstefar, man kan drille kærligt, men hvis bedrifter er heltemyter i familien. Det fortjener han. Et andet program spoleres næsten totalt af Andreas Bo, der opfører sig som en råbende hanelefant til en familiefødselsdag, der selv tror, han underholder, men mest bare afbryder. Selvom jeg personligt finder stor nydelse ved athatewatcheprogrammer medhas been-boomermænd, der fylder det hele, så er det på tide, vi får skiftet den slags ud. Man kunne for eksempel placere to sjove kvinder i det samme rum på én gang. Alle programmerne består af Adam Duvå Hall, to andre mænd og så vorestoken-kvinde. Der kommer otte afsnit i alt, jeg har set fire, så TV 2 kan stadig nå at overraske. Vi ser klip fra den danske kulturarv, alt fra »Blinkene lygter« til »Drengene fra Angora« og »Gramsespektrum«. Det er et stort plus, at programmet ikke henfalder til alt det, vi kender fra de evindelige reels af meningsløst indhold fra verden omkring os, men viser komik, der er gennemarbejdet og talentfuldt lavet – på dansk! Enkelte klip er geniale. Man kan altid gense Lex og Klattens »Uvedkommende interview«,og her sker det i en sød overraskelse fra Lise Baastrup til en berørt Peter Frödin. 96 procent brølede af grin. Eller hvad med den for mig ubekendte»Verdens ende i Norge«, som Mads Vad har med? Anders Lund Madsen smadrer en pegepind ned i jorden, mens han gør nar ad nordmændenes førstehjælpsregler. Den første er »lær at svømme«. I »100% sjov« skal 100 publikummer vurdere, om tre kendte danskeres klip er sjove. Griner 63 publikummer af en lille video, trykker de på en knap, og så er gæsten altså 63 procent sjov. Så handler det ellers om at komme tættest på 100.Fold sammenLæs mereFoto: TV 2. Indimellem er humoren bedaget. Da Claes Bang lægger hårdt op til komikerparret »John og Aage« fra 1986, får man for alvor lyst til atsecond-screeneTikTok, særligt for at slippe for publikums larmende tavshed. Programmet er altid lidt kedeligt. Det klæder programmet gevaldigt, hvis man kun ser det med et halvt øje. Meget indhold laves, så man kan sidde og glo på sin telefon, mens fjernsynet kører i baggrunden. Men det smukke ved »100% sjov« er, at det lægger op til, man taler rundt om det. Man kan snakke hen over den opkørte sludren og grine sammen, med og af hinanden, når programmet er oprigtig sjovt. I en verden, hvor algoritmerne river os fra hinanden og placerer os i små, lukkede enrum foran vores egne skærme, er der noget sødt ved – lige meget hvor halvdårligt et program er – at det forsøger at samle os. »100% sjov« Anmeldt på baggrund af tre afsnit. Kan ses lørdage klokken 20 eller streames på TV 2 Play.",
        "metadata": {
            "source": "https://www.berlingske.dk/skaerm/det-bliver-aldrig-100-procent-sjovt-alligevel-er-der-noget-smukt-ved-tv-2s",
            "image_url": null,
            "publication_time": "Tirsdag d. 10. september 2024, kl. 12.41",
            "author": null,
            "related_links": [],
            "attachments": []
        }
    }
}