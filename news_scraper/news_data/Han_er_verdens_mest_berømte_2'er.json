{
    "version": "1.0",
    "document": {
        "id": 16325,
        "title": "Han er verdens mest berømte 2'er",
        "content": "12 mennesker har gået på Månen. Otte af dem er gået bort, herunder manden, der stjal næsten al månelyset, legenden Neil Armstrong. Men historiens andet menneske på Månen er her endnu og runder 20. januar 1.080 måneder eller 90 år. Og hvilket menneske. I modsætning til den nærmest ekstremt private Armstrong har Buzz Aldrin med jævne mellemrum været leverandør af stærkt underholdende, for ikke at sige skandaløse historier samt slagkraftige udtalelser. Til tider har de tilmed været fysisk slagkraftige – som da han i 2002 blev opsøgt af en konspirationsteoretiker, der påstod, at Aldrin aldrig havde været på Månen. Hvorefter den dengang 72-årige astronaut i ren irritation placerede en effektiv knytnæve i fjæset på provokatøren. Ti år senere lod han sig skille fra sin tredje hustru, og så sent som i 2018 gik han i retten medet søgsmålmod sine egne børn med påstand om, at de forsøgte at stjæle hans penge og ville forhindre ham i at blive gift for fjerde gang. Det er Buzz Aldrin, man ser på langt de fleste astronautbilleder fra den første månelanding, for Aldrin tog kun få billeder af Neil Armstrong.Fold sammenLæs mereFoto: -. For Edwin Eugene Aldrin – for evigt kendt som Buzz – indledtes ungdomslivet imidlertid i streng disciplin på det amerikanske militærakademi West Point i New York. Her var såvel hans sportslige som akademiske præstationer så fremragende, at han gnidningsløst kunne optages i det amerikanske luftvåben. Han udviklede  sig til en koldblodig jager- og bombepilot, der bl.a. formåede at nedskyde to sovjetiskbyggede MiG-kampfly under Koreakrigen. Efter krigen tog han en topuddannelse som rumfartsingeniør med speciale i bemandet rumfart fra Massachusetts Institute of Technology (MIT). Derefter var han nærmest selvskrevet som medlem af NASAs nydannede astronauthold, hvor han i 1966 fik fem timers rumvandring under en Geminiopsendelse. 21. juli 1969 blev han det andet menneskepå Månen, da han plantede sin støvle i det fine støv i Stilhedens Hav på Jordens store satellit – 19 minutter efter Armstrong. »Storslået ensomhed,« udbrød han ved det overvældende klare syn af det fuldstændig øde og fremmedartede landskab. Det billede, han derefter tog af sit eget støvleaftryk i månestøvet, er siden blevet et af de mest ikoniske i fotografiets historie. Buzz Aldrins ikoniske billede af sit eget støvleaftryk i månestøvet.Fold sammenLæs mereFoto: HO. Desværre tog han meget få billeder af Neil Armstrong, hvorfor langt de fleste billeder af de første mennesker på overfladen af en anden klode rent faktisk er Armstrongs af Aldrin. Buzz Aldrin havde imidlertid svært ved at tøjle berømmelsen efter landingen, der gjorde ham til en af klodens største helte. Han begyndte at drikke og leve et udsvævende liv. I 2005forklarede hantil Berlingskes Gert Nielsen, hvad der skete: »Min far led også af depressioner og begyndte at drikke. Indtil jeg forlod NASA, havde jeg levet et meget struktureret liv; først i skolen, så på militærakademiet i West Point, så på universitetet og senere som astronaut. Det hele var meget intenst og meget planlagt. Det blev dikteret og struktureret, men da jeg kom tilbage fra Månen, var det ustruktureret, og jeg blev mere modtagelig for depression og alkoholisme.« I slutningen af 1970erne havde han imidlertid kæmpet sig ud af alkoholismen, og i dag er den gamle astronaut et evigt festligt og storbuldrendeindslag, når NASA og Det Hvide Hus under anførelse af præsident Trump lancerer nye rumplaner. For republikaner er han – langt ind i hjertet. Samt et af blot fire tilbageværende mennesker, der fortsat kan delagtiggøre os i oplevelsen af at stå på en anden klode end vores egen. FAKTABonusinfoBuzz Aldrin blev født i New Jersey 20. januar 1930 og døbt Edwin Eugene Aldrin Jr.Uddannet som rumfartsingeniør fra MIT i Boston.Var bombe- og jagerpilot under Koreakrigen og nedskød to russiske jagerfly.I 1963 blev han optaget i NASAs astronautkorps som den første med en doktorgrad og den første uden baggrund som testpilot.Fik sin debut i rummet på en Geminiopsendelse i 1966, hvor han var på rumvandring.Blev 21. juli 1969 det andet menneske, der satte fod på Månen.Har siden bl.a. viet sit liv til at advokere for bemandede rejser til Mars.FOLD UD",
        "metadata": {
            "source": "https://www.berlingske.dk/navne/han-er-verdens-mest-beroemte-2er",
            "image_url": "https://berlingske.bmcdn.dk/media/cache/resolve/image_x_large_vertical/image/124/1248331/23316851-bba-bbn-bbo-spo-world-series-----houston-astros-v-washington-nat.jpg",
            "publication_time": "Søndag d. 19. januar 2020, kl. 22.53",
            "author": "Lars Henrik Aagaard",
            "related_links": [],
            "attachments": []
        }
    }
}