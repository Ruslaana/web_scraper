{
    "version": "1.0",
    "document": {
        "id": 1552,
        "title": "Som brun og homoseksuel gør det mig vred, at priden bruges til at kaste andre minoritetsgrupper under bussen",
        "content": "Der er en bekymrende tendens, vi ser igen og igen – når samfundets udfordringer debatteres, bliver folk med mellemøstlig baggrund alt for ofte fremhævet som problemet. De fremstilles som bærere af homofobiske holdninger og kulturelle værdier, der påstås at være uforenelige med såkaldte danske værdier. Men hvor mange gange har vi ikke set, at diskriminerende budskaber, som ellers ville blive mødt med modstand, pludselig bliver accepteret, når de pakkes ind i en fortælling om bekymring for lgbtq+-rettigheder? Jeg læsteGlenn Bechs interview i Weekendavisenog forbundsformand for DSU, Katrine Evelynskommentari Berlingske, som begge omhandlede diskrimination. Jeg har svært ved at forstå, hvorfor personer som Glenn Bech, der selv har oplevet diskrimination og skriver bøger om samme, vælger at fremføre en fjendtlig fortælling om alle med mellemøstlig baggrund. »Jeg gik på Tårnby Gymnasium, hvor størstedelen af de studerende var hvide danskere, og mit værste mareridt ville have været at holde en mand i hånden der,« skriver Deniz Urgan.Fold sammenLæs mereFoto: Niels Ahlmann Olesen/Berlingske. Hanspørger, hvad der sker, hvis »en masse udlændinge tage[r] de job, som danskerne ikke gider have? Så åbner vi måske for, at der kommer mennesker hertil med andre værdier end vores. Kan jeg så have et billede hængende af min afdøde mand på plejehjemmet? Kan jeg få tørret min røv med værdighed? Eller skal jeg allerede nu tænke på at tjene nogle penge, så jeg kan komme på et privat plejehjem og ikke tænke på den slags? Det vil jeg gerne vide, også så jeg kan informere andre homoseksuelle om den fremtid.« Der er ingen tvivl om, at homofobi skal bekæmpes, uanset hvor den stammer fra. Men det må ikke være en undskyldning for at sprede både generaliserende og stigmatiserende budskaber om bestemte grupper i vores samfund. Som nyuddannet sygeplejerske vil jeg sige, at Glenn Bech skal være mere nervøs for, om der er nok sundhedsfagligt personale i fremtiden, end at stille spørgsmål til deres faglighed og omsorg. »Et af de få steder, jeg turde holde min kæreste af samme køn i hånden, var ved 5C-busstoppet i Nordvestkvarteret i København,« skriver Deniz Urgan.Fold sammenLæs mereFoto: Niels Ahlmann Olesen/Berlingske. Katrine Evelyn udtrykker sin fjendefortælling om brune medborgere lidt anderledes: »Over dobbelt så mange lgbt+-personer har oplevet diskrimination sammenlignet med heteroseksuelle. Og hvis man ser bort fra statistikker, er virkeligheden stadig, at jeg har venner, der ikke tør holde deres kæreste af samme køn i hånden på Nørrebro af frygt for fysiske og verbale overfald. Jeg kan ikke holde ud, at det stadig er sådan i Danmark anno 2024.« Jeg er enig – i visse postnumre kan det være svært at leve uden for den heteronormative fortælling om, hvordan et kærestepar skal være. Men dette er ikke kun et problem på Nørrebro. Jeg gik på Tårnby Gymnasium, hvor størstedelen af de studerende var hvide danskere, og mit værste mareridt ville have været at holde en mand i hånden der. Dog kan jeg afsløre, at et af de få steder, jeg turde holde min kæreste af samme køn i hånden, var ved 5C-busstoppet i Nordvestkvarteret i København. Jeg kan ikke holde ud, at det altid er den samme gruppe mennesker, der bliver smidt under bussen i Danmark anno 2024. Som brun og homoseksuel gør det mig vred, at regnbueflaget bruges til at diskriminere andre minoritetsgrupper. De rammer begge ved siden af, når de bruger priden til at diskriminere og mistænkeliggøre mennesker med minoritetsetnisk baggrund. »Denne form for retorik, der skaber splid ved at udpege en etnisk gruppe i samfundet som syndebuk, står i direkte kontrast til de værdier, Priden repræsenterer,« mener Deniz Urgan.Fold sammenLæs mereFoto: Niels Ahlmann Olesen/Berlingske. I prideugen, hvor vi fejrer mangfoldighed og kærlighed, er det dybt bekymrende at se, hvordan visse personer og grupper gemmer deres diskriminerende holdninger bag det progressive regnbueflag. De benytter en retorik, der skaber frygt for »den fremmede« og tegner et billede af, at vores værdier er truet udefra. Denne form for retorik, der skaber splid ved at udpege en etnisk gruppe i samfundet som syndebuk, står i direkte kontrast til de værdier, Priden repræsenterer – nemlig inklusion, rettigheder, accept og kamp mod enhver form for diskrimination. Lad os i stedet bruge prideugen til at stå sammen på tværs af baggrunde og kulturer og insistere på, at kærlighed og respekt skal gælde for alle – uanset hvor de kommer fra, og hvem deres kærlighed er rettet mod. Deniz Urgan er homoseksuel og sygeplejerske ",
        "metadata": {
            "source": "https://www.berlingske.dk/kommentarer/som-brun-og-homoseksuel-goer-det-mig-vred-at-priden-bruges-til-at",
            "image_url": "https://berlingske.bmcdn.dk/media/cache/resolve/image_x_large_vertical/image/182/1826678/24773514-deniz-urgan.jpg",
            "publication_time": "Fredag d. 16. august 2024, kl. 15.17",
            "author": null,
            "related_links": [],
            "attachments": []
        }
    }
}