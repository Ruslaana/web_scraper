{
    "version": "1.0",
    "document": {
        "id": 2164,
        "title": "Nikolaj Bøgh: Billige boliger i hovedstaden er et fatamorgana",
        "content": "Kommunalvalget nærmer sig, og i hovedstaden betyder det med sikkerhed igen løfter fra Socialdemokratiet og den øvrige venstrefløj om, at de vil skaffe billige boliger til unge, offentligt ansatte og andre, som i dag har svært ved at betale de kraftigt stigende priser for både at eje og leje i København og på Frederiksberg. Mange husker sikkert stadig overborgmesterRitt Bjerregaards spektakulære fiaskomed at sikre 5.000 boliger til 5.000 kroner om måneden, og heller ikke andre forsøg på at sikre billige boliger har båret frugt siden. En masse nye, billige boliger i hovedstaden er et fatamorgana. Ja, i realiteten et vælgerbedrag, som vi snart kommer til at se i fuld udfoldelse igen. Ligesom mange andre storbyer i verden har København og Frederiksberg så stærk tiltrækningskraft på nye borgere, at udbuddet har svært ved at følge med. Det betyder stigende priser på grunde og på boligkvadratmetre. Skulle man blot forsøge at holde trit med boligefterspørgslen, ville det med sikkerhed være ensbetydende med en by, der skyder voldsomt i vejret, og hvor grønne områder og andre friarealer må vige for byggeri – samtidig med at man givetvis ville være nødt til at bygge i en lavere kvalitet og gå på kompromis med arkitektoniske hensyn. Altså en by, som bliver grimmere, dårligere at bo i og mere utryg. Det er ikke en pris, som er værd at betale. Man skal ikke ødelægge det, der gør København og Frederiksberg til meget attraktive byer for at give plads til flere borgere. Hos navnlig Socialdemokratiet trives der en tyrkertro på, at flere almene boliger vil kunne garantere et større udbud af billige boliger. Men nyopførte almene boliger er ikke billige. Måske billigere end det private lejemarked, men billige? Nej. Til gengæld er ventetiden på at få en almen bolig på Frederiksberg typisk20 år eller mere. Samtidig betyder det statsligt fastsatte rammebeløb til at opføre nye almene boliger, at byggerierne ikke kan lade sig gøre på grund af grund- og byggepriserne i hovedstaden. Talrige projekter er faldet på gulvet, flere vil givetvis følge, og den nuværende boligminister, Sophie Hæstorp Andersen (S),vil ikke hæve rammebeløbet, hvilket hun ellersgik stærkt ind for, da hun var overborgmester i København. Der kommer ikke en masse billige boliger hverken i København eller på Frederiksberg, skriver Nikolaj Bøgh.Fold sammenLæs mereFoto: Linda Kastrup. Under den tidligere socialdemokratiske regering afsatte manti milliarder kronertil at opkøbe eksisterende ejendomme for at omdanne dem til almene boliger. Fiaskoen er også her til at tage og føle på. En lang kamp for at undgå, at den økonomisk nødlidende Frederiksberg Boligfond solgte nogle af sine ejendomme til private investorer, der formentlig ville renovere og sætte huslejen op, endte med salg af 546 lejligheder til et alment boligselskab. Resultatet? Enfordobling af huslejen, når nye lejere flytter ind. Den nuværende socialdemokratiske borgmester på Frederiksberg havde ellers lovet, at alment ejerskab var vejen til at sikre fortsatte lave huslejer i lejlighederne, hvilket altså viste sig at være et valgløfte helt uden dækning. Til gengæld kostede eksperimentet så også skatteborgerne næsten 130 millioner kroner fra »Fonden for blandede byer«, som siden er blevetaflivet igeni al stilfærdighed. Hvad er så løsningen? Er det at blive ved med at stikke vælgerne blår i øjnene og love billige boliger? Nej, det er at være ærlig og sige, at der ikke kommer en masse billige boliger i hverken Københavns eller Frederiksberg Kommune. Den gode nyhed er, at vi er et lille land med korte afstande og en generelt velfungerende infrastruktur, og man kan sagtens finde billige boliger i en passende afstand af Københavns Rådhusplads eller Frederiksberg Rådhus, når blot man ikke forventer at skulle flytte ind i en familiebolig i brokvarterne til 5.000 kroner om måneden. Det kommer ikke til at ske. Nikolaj Bøgh er rådmand og folketingskandidat for Det Konservative Folkeparti ",
        "metadata": {
            "source": "https://www.berlingske.dk/kommentatorer/nikolaj-boegh-billige-boliger-i-hovedstaden-er-et-fatamorgana",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911762/24932078-ligesom-mange-andre-storbyer-i-verden-har-kbenha.jpg",
            "publication_time": "Tirsdag d. 22. april 2025, kl. 08.48",
            "author": "Nikolaj Bøgh",
            "related_links": [],
            "attachments": []
        }
    }
}