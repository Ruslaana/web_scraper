{
    "version": "1.0",
    "document": {
        "id": 20297,
        "title": "De glemte danske Mussolini- og Hitler-efterligninger bragt frem i lyset",
        "content": "I en tid, hvor såkaldte højre- og venstrepopulistiske bevægelser og personer fører sig frem, er det i høj grad aktuelt, at historikeren Ole Ravn udsender en bog om fascistiske og nationalsocialistiske partier og førere i Danmark 1922-1945. De fleste har hørt omFrits Clausen, der blev leder af de danske nazister og kom til at fremstå som personificeringen af dem. Men der var faktisk en del andre, der forsøgte sig med partidannelser af den art - med mere eller mindre succes. Ja, faktisk var der 40 partidannelser fra 1922 til 1945, men det var kunDNSAP(Danmarks Nationalsocialistiske Arbejderparti),  der kom til at spille en politisk rolle af betydning.   Ole Ravn beskriver i den første del af sin bog inspirationen fra den italienske diktatorBenito Mussolini, som kom til magten allerede i 1922. Ole Ravns bogs styrke er at hive de glemte førerskikkelser fra Danmark frem og beskrive deres ideologi og gerninger og inspirationen fra udlandet.  Benito Mussolini under en parade på via dei Fori foran Colloseum i Rom.Fold sammenLæs mereFoto: Bruni. Blandt bogens interessante typer erCay Lembcke(1885-1962). Lembcke var Danmarks første spejderchef, og han blev tidligt grebet af Mussolini og lagde ikke skjul på sin foragt for det parlamentariske demokrati eller for sin stærke nationalfølelse. I 1924 oprettede Lembcke sin første nationale forening, Genrejsningsforeningen, og i 1927 hængte hans folk plakater op i København, hvor man opfordrede unge til at følge Mussolinis eksempel og afsætte regeringen. Lembckes diktatoriske stil medførte dog store stridigheder i hans bevægelse. Da nationalsocialismen i 1930 blev en vigtig politisk faktor i Tyskland, blev Lembcke tilhænger af nazismen og den nazistiske fører, Adolf Hitler. Det var Lembcke og nogle af hans venner, der i 1930 stod bag etableringen af DNSAP. Kvinder blev ikke optaget som medlemmer, fordi de med deres svaghed demoraliserede mændene, argumenterede Lembcke. Lembcke var en ildsjæl og lidt af en politisk fantast, hvilket viste sig ved, at han krævede tvungen gymnastik for hele befolkningen. Og så udlagde han selvfølgelig jøderne som fjenden.   Adolf Hitler og Benito Mussolini mødes i Brenner grænsebyen mellem Østrig og Italien.Fold sammenLæs mereFoto: Heinrich Hoffmann. Lembcke førte en energisk kampagne for det nye parti rundt om i landet, og blandt de nye medlemmer var den unge læge Frits Clausen fra Sønderjylland. Clausen fik en kometkarriere i partiet, men kom i konfrontation med Lembcke, som mente, at Clausen var for blød. På trods af heftig agitation lykkedes det ikke partiet at samle tilstrækkelig mange underskrifter til at kunne stille op til valget i 1932. Samtidig voksede den interne kritik af Lemcke, der krævede, at møder indledtes med, at man skulle råbe hurra for ham som fører.  Cay Lembcke skabte den danske spejderbevægelse og var en initiativrig og visionær figur, der rodede sig grundigt ind i den nationalsocialistiske bevægelese.Fold sammenLæs mereFoto: isk Atelier. DKB..    Hans brug af monokel understregede hans særprægede karakter. Der indledtes en tumultarisk periode, der prægedes af et benhårdt opgør mellem Frits Clausen og Kay Lemcke, som i 1934 endte med Clausens overtagelse af førerollen. Samtidig var politiet efter Lembcke, fordi han som udgiver af partiets blad havde trykt en artikel med overskriften »Stauning sindssyg.« Politiet fik fat i ham, og han fik fem måneder bag tremmer.  Italiensk politiker, føreren 'Il Duce' Benito Mussolini indsamler guld.Fold sammenLæs mereFoto: Ukendt. I 1934 forsøgte Lembcke at etablere et nyt nationalsocialistisk parti, og Berlingske Tidende skrev: »Monocle-Fjenden starter nyt Naziparti.« Og så pludselig kom den helt store ændring, idet Lembcke fortrød sit virke og i en stort opsat artikel i Berlingske i 1938 skrev, at han angrede at have medvirket til at fremme den tyske nationalsocialisme og at have fremmet noget »så forkert« som jødeforfølgelser. Det betød ikke, at Lembcke ikke fortsat flirtede med ekstreme holdninger, for han nærmede sig en anden nazifører,Wilfred Petersen, og dennes Dansk Socialistisk Parti og var aktiv i dette partis kamptropper, Nordiske Legioner. Men det endte med, at han blev ekskluderet af partiet. Så hører man ikke meget mere til Cay Lembcke, hvilket måske skyldtes, at hans hustru, Tove krævede, at han holdt sig ude af politik. Han koncentrerede sig derefter om campingbevægelsen og bladet Campingliv, som stadig eksisterer. Lemcke døde i 1962 og huskes i dag mest for, at det var ham, der skabte Det Danske Spejderkorps.  Cay Lemcke var en ildsjæl, der skabte den danske spejderbevægelse og senere stod bag camping-bevægelsen.Fold sammenLæs mere  Max Arildskov til højre fotograferet sammen med sin far umiddelbart før afrejsen til Estland.Fold sammenLæs mere Blandt de andre spændende personligheder, som Ole Ravn har fat i, erMax Arildskov(1896-1986). Arildskov blev født i Hadsund og blev uddannet som officer. I 1919 meldte han sig til den estiske frihedskrig, der var vendt mod Sovjetunionen. Her fik han rodfæstet et had til kommunismen, der blev styrende for hans senere aktiviteter. Desuden dyrkede han den idé, som var popoulær, at det var jøderne, der stod bag kommunismen. Tysklands Fører, Adolf Hitler, under en af sine taler.Fold sammenLæs mereFoto: Ukendt. Der var efter Arildskovs hjemkomst fra Estland flere forsøg på at danne et fascistisk parti efter Mussolinis retningslinjer. Bl.a. havde den socialdemokratiske leder, Emil Marott, en plan om at melde sig ud af socialdemokratiet og stifte et fascistisk parti. I 1923 kunne Politiken præsentere Arildskov som »Den danske Mussolini«. Arildskov stod bag et parti med navnet »Det vaagende Danmark«, der skulle bekæmpe kommunismen. Han holdt foredrag om den internationale jødedom og om kommunismen som en jødisk opfindelse. Men han udgav også bogen »Den jødiske højfinans« (1931) om den jødiske kapitalisme, som han tillagde skylden for kapitalismens grådighed. Arildskov involverede sig i 1924 i dannelsen af et vagtkorps, der skulle forsvare Danmark, hvis vi blev angrebet af tyskerne. Korpset fik navnet Grænseværnet (senere Jydske Værn), men det vakte nogen uro i bl.a. Berlingske, at Grænseværnet havde en erklæret fascist som leder. Værnet blev opløst i 1930, hvilket måske hang sammen med den tyske nationalsocialismes succes, og at Arildskov nærede sympati for den tyske bevægelse.  Da DNSAP blev dannet i 1931, blev Arildskov leder af partiets afdeling i Nordjylland. Han støttede Frits Clausen mod Lembcke og kom snart til at spille en betydelig rolle i partiet. Men han var en håbløs folketaler og uden politisk fornemmelse. Selvom Arildskov blev en central skikkelse i partiet, meldte han sig i 1936 af uforklarlige grunde ud. Ole Ravn citerer dog en kilde for, at hans hustru havde sat ham stolen for døren og meddelt ham, at det skulle være slut, for hun ville ikke længere påtage sig familiens underhold.   Som andre nazister mente Max Arildskov, at jøderne både stod bag kommunismen og kapitalismen. Her er Arildskovs bog fra 1931 »Den jødiske imperialisme.«Fold sammenLæs mere   Men i 1941 vendte Arildskov tilbage til DNSAP og blev i 1942 sysselleder over Fyn. Han stillede op i Randers ved valget i 1943 og fik 785 stemmer. Han kritiserede partiledelsen for dets forsøg på at lægge afstand til Nazityskland og blev derefter ekskluderet i juni 1943. Han fortsatte sine aktiviteter og advokerede for, at så mange unge danskere som muligt skulle melde sig til krigstjeneste for tyskerne. Her indgik han i samarbejde med SSeren Søren Kam, og han stod bag oprettelsen af Folkeværnet, der med den tyske rigsbefuldmægtigede i Danmark,Werner Bestsbilligelse skulle sørge for beskyttelse af de østfrontfrivilliges familier. Arildskov fik i 1945 en dom på otte års fængsel for landskadelig virksomhed, men blev løsladt allerede i 1948. Intet tyder på, at han fortrød sine holdninger, og han udgav så sent som i 1978 sine erindringer, hvor han fastholdt sine synspunkter. Ole Ravns bog giver et fascinerende indblik i det mylder af holdninger og partier, der prægede det yderste højre, og han beskriver en række af de førerskikkelser, der senere røg ud af vores erindring. Der er skrevet bøger før om disse folk, men i Ravns bog får vi en samlet beretning om deres aktiviteter med nye kilder. Det er alt sammen udmærket og aktuelt, men bogen har et grundlæggende problem. Det var karakteristisk, at mange af disse ekstremister både var til socialisme og fascisme. BådeMussolini og Hitlerforsøgte sig med begge dele, og man kan diskutere, hvad forskellen egentlig var mellem det ekstreme højre og det ekstreme venstre. Var nationalsocialismen således en højreorienteret eller venstreorienteret bevægelse? Når vi i tiden efter krigen placerede disse grupper  efter en højre-venstre skala, så skyldtes det ikke mindst  Stalins interesse i at placere taberne som højreorienterede og vinderne som venstreorienterede. Det døjer vi stadig med.  Når Ole Ravn derfor begrænser sig til de fascistiske og nationalsocialistiske førere, så får han ikke den afgørende pointe med, at de to totalitære ideologier havde flere lighedspunkter end forskelle. Men læserne kan jo selv tænke over det stadig uløste mysterium, hvorvidt nationalsocialismen var et højrefløjsfænomen eller en socialistisk bevægelse. Og hvad forskellen egentlig er på nutidens venstre- og højrepopulister. De danske førere. Fascistiske og nationalsocialistiske partier og førere i Danmark 1922-1945 Forfatter: Ole Ravn.Sider: 620.Pris: 300 kr.Forlag: Syddansk Universitetsforlag.",
        "metadata": {
            "source": "https://www.berlingske.dk/boeger/de-glemte-danske-mussolini-og-hitler-efterligninger-bragt-frem-i-lyset",
            "image_url": "https://berlingske.bmcdn.dk/media/cache/resolve/image_x_large/image/109/1096808/22520592-mussolini.jpg",
            "publication_time": "Mandag d. 17. december 2018, kl. 20.30",
            "author": "Bent Blüdnikow",
            "related_links": [],
            "attachments": []
        }
    }
}