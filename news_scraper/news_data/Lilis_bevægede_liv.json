{
    "version": "1.0",
    "document": {
        "id": 19331,
        "title": "Lilis bevægede liv",
        "content": "Ann Syréhn Tomasevic bruger glaspesten som symbol på de ødelæggelser, som ramte verden i forrige århundrede, verdenskrigene, nazismen, jødernes udryddelse, børskrak og depression i bogen »Glas og aske. Lilis verden. Vores verden«. Hun lader sin Lili opleve det altsammen, være barn i Alsace, som bliver forvandlet til Elsass, være ung og gift i Wien, være voksen i Berlin med den jødiske ægtemand nr. to, som hun undslipper til New York med, komme tilbage til Europa for at hjælpe dem, som ikke var så heldige. Føde børn, miste børn, blive stenrig og miste alt igen, men overleve. Hvordan var Lili? En kvinde, som har arvet hendes ring, vil vide besked, og hendes eftersøgning flettes ind i Lilis historie. Det virker først som en bremse, men der er en pointe. Den svenske forfatter blev »årets debutant« i Sverige i 2010 og fortjener det for en opslugende, velskrevet roman.",
        "metadata": {
            "source": "https://www.berlingske.dk/boganmeldelser/lilis-bevaegede-liv",
            "image_url": "https://berlingske.bmcdn.dk/media/cache/resolve/image_x_large/image/74/748904/3996425-glas-og-aske.jpg",
            "publication_time": "Torsdag d. 14. april 2011, kl. 23.00",
            "author": null,
            "related_links": [],
            "attachments": []
        }
    }
}