{
    "version": "1.0",
    "document": {
        "id": 12321,
        "title": "Aminata Corr i Groft sagt: Olsen Dyhr burde være mere »fucking færdig« end Skipper",
        "content": "Frihedsbrevet satte muldvarp Mads Dinesen til at foretage en rundringning til politikere, kampagnefolk, kasserere og lokalformænd i partierne og tilbød dem en hemmelig donation på 50.000 kroner, hvis de var villige til at omgå reglerne. Og der varalt for mange, der hoppede i med begge ben. Her er det værd at bemærke, at politikere og partier i Danmark ikke må modtage donationer på over 22.200 kroner af en anonym donor. Men det glemte de altså allesammen i kampens hede. Efterfølgende har det mildest talt været pinligt at se, hvordan den ene politiker efter den anden har forsøgt at bortforklare det faktum, at de blev taget med hele klør fem godt begravet i kagedåsen. Mette Thiesen (NB) legede, at hun bare ikke fattede noget, da hun detaljeretforklarede, hvordan man kan omgå reglerne. DFs Alex Arendtsen legede, at han agerede en slags dobbeltagent, som ville snyde og afsløre Mads Dinesen, da han ringede for at snyde ogafsløreAlex Arendtsen. Moderaternes Jon Stephensen legede, at han bare»lavede sjov«. SFs Pia Olsen Dyhr legede, at der vartaleom »to fejl«, da Carl Valentin og Theresa Berg Andersen røg i fælden. Dyhr understregede samtidig, at partiet »bestemt da« går ind for at stramme reglerne på området. Og nu er det, vi begynder at nærme os sagens kerne. For der er en lang række af partierne, som faktisk gerne vil have reglerne på området strammet op. Det er for nemt at snyde, mener de. Og det gør de så. Snyder altså. Og mener det. Og for at forstå den logik, skal vi vende blikket mod Politikens debatsider. Her skrev en studerende 19. oktober etindlægmed overskriften »Giv mig mindre frihed, og luk supermarkederne om søndagen«. Budskabet var, at vi bør stræbe efter mindre frihed til borgerne. Han vil simpelthen gerne have, at der skal komme en voksen og gøre det mere besværligt for ham, at træffe bestemte valg, så han ikke skal bakse med alt det frihed under ansvar. Det er simpelthen for frit med friske råvarer om søndagen, med pakkepost i weekenden, og nye kondisko med ekspresforsendelse. På grund af klimaet selvfølgelig. Det er egentlig lidt ligesom at høre Frie Grønnes Sikandar Siddiqueforklare, at den enkelte borger ikke har noget ansvar for, at den enkelte borger skal foretage drastiske livsændringer for at redde planeten. Det er saaaaamfundet skyld, forstås. Hvor kom jeg fra? Nå jo, partier, der vil stramme regler, de selv omgår. Pointen er bare, at de altså tilsyneladende ikke føler at ansvar for ikke at snyde, så længe det ikke er sværere for dem at snyde. Men i og med at det er dem selv der også har ansvaret for at gøre det sværere for dem selv at snyde, ser det hele sådan lidt sort ud. »Jeg er helt og aldeles færdig med at finde mig i at få at vide, at mine og andre kvinders resultater er et udslag af vores kønne udseende. Fucking færdig,« skrev Pernille Skipper på Facebook.Fold sammenLæs mereFoto: Søren Bidstrup. Livet er en jammerdal. Især, hvis man som smuk kvinde bliver fremhævet som netop dét i den offentlige samtale under en valgkamp. Hvis det skulle være gået nogens næse forbi, så har journalist Lasse Ellegaard i etindlægi Information skrevet følgende: »Jeg synes for eksempel, at Enhedslisten er lige lovlig kynisk i det konsekvente valg af kønne unge kvinder som udadvendt ansigt. Det er så ikke lige SFs problem, da få politikere udstråler mere husmoragtig snusfornuft end Pia Olsen Dyhr.« Og det fik straks Enhedslistens Pernille Skipper til tasterne. På Facebookskrevhun: »Jeg er helt og aldeles færdig med at finde mig i at få at vide, at mine og andre kvinders resultater er et udslag af vores kønne udseende. Fucking færdig.«  Og det gik, som det jo går, når en kvinde på venstrefløjen finder anledning til at råbe »sexisme!«. Pernille Skipper forklarede, hvor træt hun er af, at alle hendes bedrifter reduceres til hendes kønne udseende. Men jeg må bare ydmygt sige, at det er der altså ikke nogen, der har gjort. Lasse Ellegaard siger jo sådan set ikke noget om, at Pernille Skipper eller nogen af de andre unge, kønne kvinder ikke er dygtige eller kompetente. Som flere har påpeget i nærværende avis, er der jo altså ikke nogen grund til at lege, at udseende ikke kan være en faktor for, hvilke døre der åbner og lukker sig i livet. Og det er der ingen skam i. Man kan sagtens være køn og dygtig. Derfor ender det også med at fremstå lidt skævt, når Pernille Skipper er den, der turnerer rundt som offerlam. Den eneste, der rigtig har grund til forargelse, og som måske burde få noget sympati fra offentligheden, er vel Pia Olsen Dyhr (SF), som i tekstbiddenoptrædersom et direkte modstykke til en ung, køn kvinde. Det er jo ikke pænt sagt. Altså, ikke at der er noget galt med ikke at være ung! Jeg mener jo bare, at … Åh, nej … man kommer så let galt afsted. Hvilken socialdemokrat, Lars Løkke hellere så som statsminister, melder historien ikke noget om.Fold sammenLæs mereFoto: Liselotte Sabroe. Selvudnævnt frihedsministerSøren Pinder altså ikke ene om at finde hele den der SM-idé lidt depraveret. Selv en af hovedaktørerne i det hypotetiske projekt med en SM-regering har nu luftet sine tanker om, at den anden part er lige lovligt dominerende. Og det er selvfølgelig Lars Løkke Rasmussen, som til B.T. harsagt, at han »helt åbenlyst« ville have nemmere ved at pege på Socialdemokratiet, hvis Mette Frederiksen ikke var formand. Hvilken socialdemokrat, han hellere så som statsminister, melder historien ikke noget om, men det giver da anledning til angstfremkaldende tankeeksperimenter. Jeppe Kofod? Trine Bramsen? Astrid Krag? Aminata Amanda Corr er journalist og kommentator  ",
        "metadata": {
            "source": "https://www.berlingske.dk/groft-sagt/aminata-corr-i-groft-sagt-olsen-dyhr-burde-vaere-mere-fucking-faerdig",
            "image_url": "https://berlingske.bmcdn.dk/media/cache/resolve/image_x_large/image/160/1608695/24245044-.jpg",
            "publication_time": "Lørdag d. 29. oktober 2022, kl. 13.30",
            "author": "Aminata Corr Thrane",
            "related_links": [],
            "attachments": []
        }
    }
}