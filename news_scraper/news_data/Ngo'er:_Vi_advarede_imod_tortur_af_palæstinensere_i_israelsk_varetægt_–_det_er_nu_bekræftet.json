{
    "version": "1.0",
    "document": {
        "id": 7984,
        "title": "Ngo'er: Vi advarede imod tortur af palæstinensere i israelsk varetægt – det er nu bekræftet",
        "content": "»Velkommen til helvede«. Sådan lyder overskriften på den israelske menneskerettighedsorganisation B’Tselems nyerapportom omfattende tortur og anden umenneskelige behandling, som frihedsberøvede palæstinensere er blevet udsat for siden det Hamas-ledede angreb i Israel 7. oktober 2023. Overskriften er ingen overdrivelse. Gennem vidnesbyrd fra 55 palæstinensere fra Gaza og Vestbredden, som har været frihedsberøvet, og for de fleste uden at være tiltalt for en forbrydelse, bliver læseren taget med på en hårrejsende tur ind i israelske fængsler og andre detentioner, hvor palæstinensere frihedsberøves. Palæstinensiske indsatte bliver udsat for brutale overgreb på alle stadier, undervejs fra de bliver tilbageholdt og frihedsberøvet. De er indespærret i overfyldte og nedslidte celler uden dagslys i op til 24 timer i døgnet. De bliver udsat for fysiske overgreb af fængselspersonalet, herunder gennembankning med metalstave, pistolkolber og strømpistoler samt angreb med hunde. De løsladte beretter også om trusler, udsultning, seksuelle overgreb, ydmygelser og nedværdigende behandling. Overgrebene har i mange tilfælde ført til alvorlige skader, brækkede knogler og, iekstreme tilfælde, død. B’Tselem beskriver torturen som en »systemisk, institutionel politik«. Rapporten er desværre ikke overraskende for vores organisationer, som dokumenterer og bekæmper tortur. Allerede idecember 2023ogigenifebruar 2024advarede vi og andre lokale menneskerettighedsorganisationer mod den systematiske misbrug af frihedsberøvede palæstinensere i israelske detentionscentre. Israelske soldater samlet ved porten til Sde Teiman-militærbasen, hvor soldater indenfor blev afhørt for fangemishandling mandag den 29. juli 2024. Ni soldater var under anklage for »væsentlig mishandling« af en tilbageholdt palæstinenser.Fold sammenLæs mereFoto: Tsafrir Abayov/AP/Ritzau Scanpix. Det bliver nu bekræftet i rapporten fra B’Tselem og de oplysninger, som vi har indsamlet i de seneste ti måneder – og i mange år før det – om Israels brug af tortur mod palæstinensiske indsatte. Siden begyndelsen af den ødelæggende krig i Gaza er rapporter om tortur mod palæstinensere kuneskaleret. Mindst 60 palæstinensere er ifølge B’Tselem døde i israelsk varetægt. Historier fra den berygtede militære detentionSde Teimaner gået verden rundt. Sde Teiman og andre detentionscentre, der kontrolleres af den israelske hær og sikkerhedsstyrker, er uden for kontrol af det israelske fængselsvæsen, og i flere måneder er indsatte blevet nægtet adgang til en advokat og besøg fra Den Internationale Røde Kors Komité (ICRC). Senest har anklager omisraelske soldaters seksuelle overgrebmod en frihedsberøvet palæstinenser vakt global opmærksomhed og kritik, mens nogle israelske ekstremister samt højreorienterede politikere, herunder medlemmer af parlamentet,har argumenteret for, at demistænkte børfå fuld immunitet. Palestinian Centre for Human Rights (PCHR) bekræfter billedet. Deres interview med over 50 palæstinensere viser brug af fysisk og psykisk tortur og umenneskelig behandling, herunder seksuel vold, der begynder ved anholdelsen og fortsætter under fangetransporter og intensiveres under afhøring. Den rapporterede fysiske vold omfatter knytnæveslag, spark, brug af indsprøjtning af sløvende medicin, elektriske stød og såkaldte »stresstillinger«, hvor frihedsberøvede bliver tvunget til at knæle i timer eller dage, eller hvor de bliver ophængt i kæder eller bundet til en stol. PCHR og PCATI har også indsamlet vidnesbyrd, der dokumenterer brug af seksualiseret vold, herunder slag på kønsorganerne og trusler om voldtægt af den tilbageholdte eller deres familiemedlemmer. Den psykiske vold omfatter ydmygende behandling, diskrimination, søvnberøvelse og trusler med hunde. Der er også beretninger om, at de tvinges til at overvære, at medindsatte udsættes for vold. Et af de tidlige vidnesbyrd blev givet af en af PCHR’s medarbejdere, Ayman Lubbad, som blev anholdt i sit hjem i det nordlige Gaza og løsladt efter at være blevet tortureret i flere uger. En kultur af straffrihed for at begå tortur har forværret forholdene i detentioner og fængsler og tilladt, at flere forbrydelser kan fortsætte ustraffet. En mand justerer sin kippah (jødisk kalot), mens højreorienterede israelere 29. juli 2024 demonstrerer ved ​​Sde Teman-militærbasen nær Beersheba mod afhøringen af soldater, der var mistænkt for mishandling af en anholdt palæstinensisk fange.Fold sammenLæs mereFoto: Menahem Kahana/AFP/Ritzau Scanpix. Public Committee against Torture in Israel (PCATI)rapporteredei 2023, at ud af 1.450 klager om tortur fra israelske sikkerhedsagenter mod palæstinensere indgivet siden 2001, blev kun tre sager efterforsket af myndighederne – og ingen af dem førte til formelle anklager. Denne statsgodkendte nedbrydning af retsstaten kræver international opmærksomhed og handling, også fra dansk og europæisk side. Intet kan retfærdiggøre tortur – heller ikke krig eller nødretstilstand, og ikke engang når din fjende også gør brug af tortur. Forbuddet mod tortur er universelt og absolut. Det er der god grund til. Tortur er designet til at ødelægge mennesker, knække deres personlighed og nedbryde deres menneskelighed. Og tortur skaber kun mere had, vold og radikalisering. Raji Sourani er direktør i Palestinian Centre for Human rights, Tal Steiner er direktør i Public Committee against Torture in Israel, og Rasmus Grue Christensen er direktør i DIGNITY ",
        "metadata": {
            "source": "https://www.berlingske.dk/kronikker/ngoer-vi-advarede-imod-tortur-af-palaestinensere-i-israelsk-varetaegt",
            "image_url": "https://berlingske.bmcdn.dk/media/cache/resolve/image_x_large/image/183/1830430/24781202-mohammed-al-torok-a-newly-released-palestinian-wh.jpg",
            "publication_time": "Mandag d. 09. september 2024, kl. 20.25",
            "author": null,
            "related_links": [],
            "attachments": []
        }
    }
}