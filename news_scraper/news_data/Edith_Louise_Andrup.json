{
    "version": "1.0",
    "document": {
        "id": 19727,
        "title": "Edith Louise Andrup",
        "content": "Obduktionen afslørede, at hun var blevet kvalt og muligvis også slået. En nabo havde tilkaldt hjælp, fordi hun kunne lugte gas fra den tilstødende lejlighed. Mordet fandt sted mandag den 16. februar ved en 18-tiden. Men allerede morgenen efter er en eller flere gerningsmænd vendt tilbage til lejligheden i et forsøg på at maskere drabet som selvmord. Gashanerne var åbnet og der var tændt et stearinlys i entreen. I månederne op til drabet havde Edith Andrup annonceret om, at hun ville sælge ud af sit bohave, fordi hun ville flytte til noget mindre. Af samme årsag havde der været flere henvendelser fra antikvitetshandlere, ligesom der også havde været flyttefolk for at flytte flere af hendes ting. Der var derfor mange fingeraftryk i lejligheden. Mange af disse personer var inde til afhøring efter drabet, men alle kunne gøre rede for deres alibi. Derfor blev ingen personer sigtet for drabet.",
        "metadata": {
            "source": "https://www.berlingske.dk/samfund/edith-louise-andrup",
            "image_url": "https://berlingske.bmcdn.dk/media/cache/resolve/image_x_large/image/46/468434/3303168-edith-louise-andrup.jpg",
            "publication_time": "Tirsdag d. 16. november 2010, kl. 17.30",
            "author": "Louise Norup Hellener",
            "related_links": [],
            "attachments": []
        }
    }
}