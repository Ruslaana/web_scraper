{
    "version": "1.0",
    "document": {
        "id": 18486,
        "title": "Bayern-stjerne sagsøger CNN for 10 millioner kroner",
        "content": "Bayern München-stjernen Franck Ribery sagsøger CNN for 10 millioner kroner, fordi den amerikanske tv-station ifølge franskmanden har brugt et billede af ham uden at have fået lov. CNN skulle illustrere en nyhed om en kvindes død, og her valgte amerikanerne at bruge et billede af Ribery, som modtog en speciel behandlingsform (kryoterapi), hvor kroppen bliver udsat for ekstreme kuldegrader - det var netop årsagen til kvindens død. Det kommer tv-stationen måske til at fortryde. For Franck Ribery hiver nu amerikanerne i retten og kræver samtidig en klækkelig erstatning på 1,5 millioner dollars. Spillerens advokat oplyser, at franskmanden ikke har godkendt billedbrugen. »Hr. Franck Ribery gav aldrig sit samtykke til at anvende billedet for den her publikation,« udtaler advokaten Carlo Alberto Busa. CNN brugte billedet på Twitter.",
        "metadata": {
            "source": "https://www.berlingske.dk/sport/bayern-stjerne-sagsoeger-cnn-for-10-millioner-kroner",
            "image_url": "https://berlingske.bmcdn.dk/media/cache/resolve/image_x_large/image/66/669615/11275637-4114dasaxddf.jpeg",
            "publication_time": "Lørdag d. 07. november 2015, kl. 14.00",
            "author": null,
            "related_links": [],
            "attachments": []
        }
    }
}