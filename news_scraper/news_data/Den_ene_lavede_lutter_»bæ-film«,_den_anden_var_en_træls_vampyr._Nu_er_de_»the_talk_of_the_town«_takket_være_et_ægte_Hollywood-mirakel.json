{
    "version": "1.0",
    "document": {
        "id": 11115,
        "title": "Den ene lavede lutter »bæ-film«, den anden var en træls vampyr. Nu er de »the talk of the town« takket være et ægte Hollywood-mirakel",
        "content": "Der blev rynket gevaldigt på næsen. En af verdens mest hjerteskærende superhelte skulle spilles af en splejset fyr, der kun var kendt fra teenagefilmen »Twillight« og dens efterfølgere. »Er den bedste, de kunne finde, virkelig Robert Pattinson?« lød spørgsmålet, der plagede Hollywood. »Jeg vil ikke tro, at han kan blive en god Batman, før jeg ser det,« lød nogle af de mange negative reaktioner. De så kun den blege, stille og akavede fyr med vampyrhugtænder. Det dårlige skuespil. En tåkrummende kærlighedshistorie.Og nul chancer for frelse. Men de tog fejl. Robert Pattinson endte med at gennemgå en af de mest opsigtsvækkende metamorfoser, der længe er set i filmverdenen. Og hans udgave af Batman klarede sig fænomenalt – også økonomisk.Filmen indtjente over 5,3 milliarder kroner, mens både publikum og anmeldere roste den mørke, melankolske og nihilistiske stemning, som Pattinson og filmen havde formået at kreere. I dag husker de færreste den 37-årige englænder for at spille den stille og forførende glimmervampyr i de omdiskuterede filmatiseringer af Stephenie Meyers bøger. Robert Pattinson blev af mange fundet for ung, blid og blød til at spille den mørke superhelt Batman, da Warner Bros. afslørede, hvem der skulle tage over for Ben Affleck som Batman. Da filmen udkom, blev filmen dog rost til skyerne, og selvom Robert Pattinson måske aldrig helt kan slippe fra stigmaet som vampyren Edward Cullen i »Twilight«, er han godt på vej til det.Fold sammenLæs mereFoto: SF FILM. I stedet ser de ham nu som værende en af de mest lovende skuespillere. Et stykke kul, der efter lang tids konstant pres blev til en diamant, der langsomt glitrer kraftigere og kraftigere. Det samme kan man sige om den rutinerede skuespiller Adam Sandlers karriere. Længe har komikeren været anset som B-film-kongen over dem alle med film som »Zohan«, »Grown Ups« og »Jack and Jill« på cv'et. Et stigma, der blev så tungt, at han til sidst»havde ondt af sin familie og de mennesker, der arbejdede med filmene«, har han tidligere fortalt. Nu er der kommet andre boller på suppen, og i 2022 medvirkede Adam Sandler i den anerkendte og roste Netflix-film »Hustle«. Årsagen til de to skuespilleres 180-karrierevendinger skal findes i et ungt, frygtløst newyorkerfilmselskab, der har forstået, fortolket og formået at formidle tidsånden. I august 2012 blev et filmselskab ved navn A24 – opkaldt efter en italiensk motorvej – etableret, og utrolig kort tid efter vadede firmaet allerede i succes. Endnu mere opsigtsvækkende er det, at selskabet nu knap 12 år efter fødslen er blevet et brand i sig selv. SomSoundvenues filmredaktør Jacob Ludvigsen skriver: »Deres navn er forbundet med en særlig sensibilitet – og uden helt at kunne definere hvorfor, ser mange A24 som et kvalitetsstempel i sig selv. Eller måske snarere: Som en særligvibe.« En vibe, eller stemning om man vil, der er blevet et begreb, som mange nu tillægger andre værker. Eksempelvis på TikTok, hvor bøger med A24-vibes kategoriseres:  Firmaet blev skabt af Daniel Katz, David Fenkel og John Hodges, der alle kom fra etablerede filmstudier. Men de ville gøre tingene på en anden måde. Passionen, og ikke pengene, skulle afgøre, om en film skulle produceres. Strategien var at lave mange, men mindre film.Indiefilm, om man vil. Her er blot et udpluk af de film, som selskabet står bag: »Ex Machina«, »The Witch«, »Lady Bird« og »Hereditary«. Filmen »Aftersun« fra 2022 har irske Paul Mescal i hovedrollen som den unge far, der tager på ferie med sin datter. Han kom frem i serien »Normale mennesker« i 2020 – baseret på Sally Rooneys populære kærlighedsroman.Fold sammenLæs mereFoto: PR foto. Af de nyere: »The Zone of Interest«, »The Whale«, »Close« og »Aftersun«. Og blot fire år efter firmaets grundlæggelse vandt en A24-film den største Oscar af dem alle: prisen for bedste film, da »Moonlight« på dramatisk vis stjal statuetten foran favoritten »La La Land« tilbage i 2017. Nedenfor kan du se den famøse Oscar-brøler:  I 2022 vandt filmselskabet igen en Oscar, da »Everything Everywhere All at Once« sejrede. Alt i alt har selskabet på 12 år fået 55 Oscar-nomineringer og vundet 16. Hollywood har atter skabt et mirakel af den anden verden. Indieselskabet er blevet – ikke kun mainstream – men også kult. Mere end 172.000 følger Reddit-siden »A24«, T-shirts fra selskabet sælges for 700 kroner eller mere, til halloween klæder en lang række mennesker sig ud som karakterer fra filmene, og nu man kan tilmelde sig den officielle fanklub »AAA24« –et månedligt medlemskab, hvor man for omkring 70 kroner om måneden får tilsendt et fysisk sølvkort, der giver en lang række fordele. Oscar-vinderen i 2022 »Everything Everywhere All at Once« var ikke just en klassisk Oscar-vinder. Men den løb med en lang række statuetter. Dette er blandt andet en cementering af, at vidt forskellige film nu kan være med i dysten om de fineste priser. Det er blandt andet A24s kæmpemæssige popularitet og stædige satsning på at lave originalfilm, der har haft en indflydelse på dette.Fold sammenLæs mereFoto: Pr. De er blevet et brand i sig selv. »Det bemærkelsesværdige ved alt dette er, at A24 ikke er en filminstruktør eller et kunstkollektiv. Det er et uafhængigt filmstudio, og studierne har normalt ikke fans. Magien ved deres brand er, at de sælger ideen om, at A24 er synonym med originalitet, særpræg og prestige. Ikke en film, men enfilm,«skriver filmskribent Nate Jones i Vulture. Nedenstående TikTok indrammer meget godt, hvilke følelser der er på spil hos mange unge, når en A24-film bliver sat på:  Tilmed er alle studiets film blevet produceret med relativt små budgetter. Det betød også, at man ofte måtte ty til ukendte eller afdankede skuespillere og talentfulde – men helt grønne – filminstruktører. Og her kommer Robert Pattinson og Adam Sandler atter ind i billedet. I 2017 udgav A24 filmen »Good Time«, og her fik Robert Pattinson lov til at spillesin karrieres hidtil mest beskidte karakter: en stofafhængig pusher på kanten af samfundet, der skal befri sin bror fra fængsel efter et forfejlet bankrøveri. Filmen blev taget godt imod af anmeldere og publikum og blev starten på skuespillerens rejse fra teenageidol med vampyrskeletter i skabet til at have en kalender fyldt med små og uafhængige film. To år senere i 2019 udkom A24-filmen »Uncut Gems« på Netflix – denne gang med Adam Sandler i hovedrollen. Filmredaktør på Soundvenue, Jacob Ludvigsen, roste hans indsats til skyerne: »Det er den så ofte udskældte Sandler, der leverer en sand tour de force i rollen. Det er let at lade sig forarge over komikerens veritable tarmskylning af bæ-film, men jeg har fundet den mest effektive medicin: Spring dem over, og glæd dig i stedet.« Sidenhen har ingen af de to skuespillere set sig tilbage. Især Robert Pattinsons karriere tog fart: I 2019 medvirkede han i den anmelderroste sort-hvide gyserfilm »The Lighthouse« (også produceret af A24) sammen med den garvede skuespiller Willem Dafoe. I 2020 spillede han med i Christopher Nolans blockbuster »Tenet«, og i marts 2022 fik han for alvor fjernet vampyrtænderne og blev i stedet til en flagermus, da Batman-filmen havde premiere. Efter to kæmpesucceser med A24, hvor Robert Pattinson lavede »Good Time« og »The Lighthouse«, kunne han rykke videre til større projekter. I 2020 udkom filmen »Tenet« i de danske biografer med Pattinson som en af hovedrollerne. Filmen er instrueret af Christopher Nolan, der for nylig har lavet kæmpesuccesen »Oppenheimer« med Cillian Murphy i hovedrollen.Fold sammenLæs mereFoto: PR-foto Melinda Sue Gordon. Instruktøren bag Batman-filmen, Matt Reeves, begrundede sit – dengang kontroversielle valg – med, at hanblev inspireret, da han så A24-filmene »Good Time« og »High Life«. Om sin forandring fortæller Robert Pattinson selv, at det især har skyldtes,at han tør tage chancer og sige ja til film, der på papiret synes obskure, og som viger fra den klassiske Hollywood-fortællemodel: »I sidste ende tænker jeg bare: 'Ah, fuck det! Jeg spiller bare en fyrmester, der knepper en havfrue! Jeg synes, der er det rigtige træk!',«har han fortalt til GQ Magazine. Men hvordan kunne det ske, at et nyopstartet filmselskab ikke kun formåede at bokse i samme vægtklasse som de mange Hollywood-mastodonter, men også ligefrem trækker sig sejrrigt ud af boksearenaerne gang på gang? Deres vindermodel handler i høj grad om at lave en stor mængde af forskellige film, og så har de målgruppen for øje. Hver gang. Om A24-selskabets kæmpe popularitethar Robert Pattinson til GQ Magazine sagt: »Jeg har egentlig ingen idé om, hvad de gør. De er bare på. De har en utroligt god forståelse for tidsånden.« »Film generelt plejede at skabe enzeitgeist. Og nu synes jeg, at de, ulig musik eller tøjmode, ikke kan holde trit med kulturen.« Men A24 er undtagelsen, mener han. De formår at læse kulturen, skabte genkendelighed og føre sig frem som et brand, forklarer han det med. Og de er lykkes med det på trods af, at alle odds har været imod dem, for det at starte et uafhængigt filmselskab op, der satser på at producere avantgardefilm, er normalt en selvmordsmission,skriver filmskribent Nate Jones. Som startupfirma var A24 derfor nødt til at tænke kreativt for at kunne konkurrere med de etablerede spillere. Og udover at have en klar målgruppe, som i starten varmillennialsog Generation Z'ere (sidenhen er filmene blevet mere altomfavnende), skulle deres marketingstrategi også sidde lige i skabet. Da man udgav filmen »Ex Machina« i 2015,oprettede selskabet en falsk Tinder-profilfor filmens omdrejningspunkt, ai-robotten Ava, der spilles af Alicia Vikander. En uortodoks strategi blev lagt i filmselskabet A24s unge år. Alicia Vikander, der havde hovedrollen i »Ex Machina«, lagde ansigt til Tinder-botten Ava, der flirtede med et hav af mennesker på verdens mest populære datingapp, Tinder. Markedsføringsstrategien skulle vise sig at give pote, og filmen blev en stor succes.Fold sammenLæs mereFoto: PR. I samtalen ville hun efter et par beskeder linke til filmens Instagram-profil og dermed promovere den. Denne form for interaktion med publikum var noget, der dengang veg stærkt fra Hollywoods mere formulariske tilgang til tingene. Det har resulteret i,at A24 nu har fået en regulær fanskare. Lige så er det simple logo blevet et symbol, der for mange er en blåstempling af filmens kvalitet. Desuden har man også satset på at producere flere film om året end eksempelvis Disney eller Warner Bros. – og det har vist sig at være succesfuldt. Og er der mulighed for at sejre sig selv ihjel? Det må tiden vise. Én ting er dog sikkert: Den originale og selvstændige film findes stadig derude. Man skal blot lede efter A24-logoet.",
        "metadata": {
            "source": "https://www.berlingske.dk/skaerm/den-ene-lavede-lutter-bae-film-den-anden-var-en-traels-vampyr-nu-er-de-the",
            "image_url": null,
            "publication_time": "Tirsdag d. 14. maj 2024, kl. 19.30",
            "author": "Malthe Håkonssen",
            "related_links": [],
            "attachments": []
        }
    }
}