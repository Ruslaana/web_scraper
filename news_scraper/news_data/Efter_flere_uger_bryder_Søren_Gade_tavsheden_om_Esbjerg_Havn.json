{
    "version": "1.0",
    "document": {
        "id": 21616,
        "title": "Efter flere uger bryder Søren Gade tavsheden om Esbjerg Havn",
        "content": "Godmorgen. En mindre gruppe socialdemokratiske folketingsmedlemmer har bemærket, at beskæftigelsesminister Ane Halsboe-Jørgensen (S) ofte er med på billeder af Mette Frederiksen. De omtalte socialdemokrater morer sig derfor med at dele billeder af Mette Frederiksen med hinanden, hvor Halsboe-Jørgensen optræder »i udkanten, med strakt hals lige bag statsministeren, men altid med i skuddet«. »En form for politisk profitabel photobombing, jokes der spydigt,« kan man læse i Berlingskesportræt af beskæftigelsesministeren, som udkom i weekenden.  De spydige vittigheder er rettet mod en minister, der både politisk og privat er en del af Mette Frederiksen inderkreds. Ane Halsboe-Jørgensen sidder nu på det ministerium, der før har udruget nogle af historiens mest magtfulde socialdemokrater. I Berlingskesinterviewmed Ane Halsboe-Jørgensen svarer hun ikke på, hvem der kunne tænkes at overtage formandsposten fra Mette Frederiksen en dag. På spørgsmålet, om hun selv gerne ville være finansminister, svarer hun: »Det er jo helt uden for ens egen beslutningskraft, hvor man sidder. Jeg prøver loyalt at arbejde med det, jeg bliver sat til.« Og så skal vi videre til dagens næste historie, der handler om en strafreform, som både kulturminister Jakob Engel-Schmidt (M) og forsvarsminister Troels Lund Poulsen (V) har talt med Berlingske om henholdsvis lørdag og mandag. Om kort tid vil regeringen nemlig præsentere den strafreform, som skal fordoble straffene for grov vold og særdeles grov vold. Jakob Engel-Schmidt og Troels Lund Poulsen har de seneste to dage været i Berlingske og præsentere dele af den i en artgood cop/bad cop-kombination. Reformen er forhandlet mellem kulturminister Jakob Engel-Schmidt (M), justitsminister Peter Hummelgaard (S), forsvarsminister Troels Lund Poulsen (V) og kirkeminister Morten Dahlin (V).Fold sammenLæs mereFoto: Søren Bidstrup. For Jakob Engel-Schmidt sagde tilBerlingske, at det for ham og Moderaterne er vigtigt, at reformen også indeholder andre tiltag end bare højere straffe. Tiltag, der skal stoppe »kriminalitetskarrusellen«, som kulturministeren kalder det. »Alle dem, der ikke er voldelige, lærer at begå ny kriminalitet i fængslet. Det koster samfundet 2.000 kroner i døgnet at have dem fængslet, samtidig med at vi ved, at mere end halvdelen af dem kommer ud og begår ny kriminalitet. Det er en endeløs spiral. Vi bliver nødt til at beskæftige os med, hvorfor folk falder tilbage i kriminalitet,« sagde Jakob Engel-Schmidt. Det gælder blandt andet flere muligheder for at afsone med fodlænke i eget hjem og strafarbejde – altså at lade en straf være at få et arbejde i eksempelvis i landbruget eller på en maskinfabrik. Troels Lund-Poulsen ville derimodgerne taleom de mange nye fængselspladser, der også skal etableres, fordi den nye »mere fair« retspolitik vil sende folk i fængsel i længere tid. »Jeg er jo ikke imod, at det kan være fornuftigt at bruge resocialisering, men jeg er imod, at vi i dag har en situation, hvor vores fængselspladser i bund og grund dimensionerer vores strafferammer,« sagde Troels Lund Poulsen om reformen. Et nyt fængsel skal nu bygges et ukendt sted i Danmark. Den danske presse har imange ugerforsøgt at få svar fra Folketingets formand, Søren Gade (V). Det drejer sig om spørgsmål om Søren Gadeshabilitet,idet han også er formand for Esbjerg Havn – en havn, der er i spil til at blive stedet, hvor Danmark skal bygge krigsskibe for milliarder, hvis forsvarsforligskredsen beslutter det. Eksempelvis skrev Camilla Stampe, politisk journalist på TV 2, at mediet har brugt fem uger på at få Gade til at svare.  I fem uger har vi forsøgt at få et interview med Søren Gade om kritikken af hans dobbeltrolle som hhv. formand for Folketinget og for Esbjerg Havn. Trods en opfordring fra LA's@olebirkolesenom at tale med pressen, undgik Gade endnu en gang spørgsmål:https://t.co/6CZ2SaUEDG Nu har Gade, der voksede op i Holstebro, udtalt sig til to jyske medier om sagen, nemligJydskeVestkystenogTV Midtvest. Til førstnævnte siger Søren Gade, at han mener, at præmissen for kritikken af ham er »helt forkert«, og spekulerer i, om nogen »har et horn i siden på ham«. »Esbjerg Havn er jordejere, og man lejer jorden ud til 240-250 virksomheder. Vi har overhovedet ingen indflydelse på, hvilke ordrer de får,« siger Søren Gade til regionalmediet og tilføjer, at kritikken er kommet bag på ham. Til TV Midtvest siger Gade, at de seneste uger har været hårde for ham, og at det har fået ham til at overveje, om han skulle trække sig fra en af formandsposterne. Men det vil han ikke. »Jeg ville være gået, hvis jeg syntes, der var et problem. Men det synes jeg ikke, der er, og det er trist, at nogen fremstiller Danmark som en bananrepublik, hvor man bare skalter og valter med alt muligt,« siger Søren Gade til tv-stationen og uddyber om det fokus, som pressen har haft på ham. »Skulle jeg ringe til alle chefredaktører og sige 'jeg overgiver mig', eller skulle jeg sige, at den beslutning, der er blevet truffet, den gælder? Så må jeg leve med, at der er nogen, der ikke bryder sig om det,« siger Søren Gade. En af Gades kritikere er Peder Hvelplund (EL), medlem af Udvalget for Forretningsordenen. Han køber ikke Gades argumenter, skriverJyllands-Posten. Han siger, at det er indlysende, at Esbjerg Havn er interesseret i, at virksomhederne på havnen får indbringende kontrakter. »Og jeg synes, det er ret uforståeligt, at Søren Gade bliver ved med at finde på bortforklaringer for, hvorfor det her ikke skulle have konsekvens,« siger Hvelplund til avisen. 1.Henrik Sass Larsenbryder nu tavshedeni et interview tilB.T., efter at Berlingske i marts kunne fortælle, at han var blevet tiltalt for besiddelse af tusindvis af billeder og videoer med overgreb på børn. Sass Larsen er desuden anklaget for besiddelse af en ulovlig barnedukke, der angiveligt var konstrueret med et seksuelt formål for øje. Men han afviser nu anklagen om at have konstrueret en sådan dukke og kalder anklagen for »den mest chokerende og ødelæggende af alle anklager«. 2. Der er store regionale forskelle på, om kræftpatienter får lov til at blive behandlet med ny og meget dyr kræftmedicin. Derfor vil regeringen nedlægge de fem regionale lægemiddelkomiteer, der vurderer ansøgningerne om at få lov til at bruge medicinen, og erstatte dem med én komité i én region, skriverJyllands-Posten. »Vi kan se, at der er forskel på, hvor stor en del af lægernes ansøgninger der bliver godkendt i de regionale lægemiddelkomiteer. Det er med til at skabe tvivl om de vurderinger, der foretages i de enkelte komiteer, og det kan rokke ved tilliden til sundhedsvæsnet,« siger sundhedsminister Sophie Løhde (V) til avisen. Det var dagens politiske morgenpost. Tak, fordi du læste med.",
        "metadata": {
            "source": "https://www.berlingske.dk/politisk-morgenpost/efter-flere-uger-bryder-soeren-gade-tavsheden-om-esbjerg-havn",
            "image_url": "https://berlingske.bmcdn.dk/media/cache/resolve/image_x_large_vertical/image/192/1922911/24953918-sren-gade-var-med-da-esbjerg-havn-i-2022-blev-pr.jpg",
            "publication_time": "Mandag d. 19. maj 2025, kl. 10.01",
            "author": "Joachim Talbro Paulsen",
            "related_links": [],
            "attachments": []
        }
    }
}