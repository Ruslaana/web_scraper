{
    "version": "1.0",
    "document": {
        "id": 4955,
        "title": "De passer på verdens mest magtfulde, men deres daglige løbetur kan blive fatale",
        "content": "Når verdens mest magtfulde ledere bevæger sig rundt på kloden, er detaljerne i deres rejseplan som regel tophemmelige. Eksempelvis bliver det først i sidste øjeblik kendt, hvor de overnatter, så terrorister eller andre med ondt i sinde har sværere ved at forberede sig. Men der er hul i sikkerheden. Og paradoksalt nok er det netop folk ansat til at passe på Joe Biden, Emmanuel Macron eller, for den sags skyld, Vladimir Putin, som bringer dem i fare – den ene gang efter den anden. I hvert fald var det relativt let, daen gruppe journalister fra avisen Le Mondefor nogle uger siden satte sig for at kortlægge de tre præsidenters færden.  Macron, Biden, Putin: Three of the world's most important leaders have been put in danger due to their security guards' use of#Strava, the sports social media app.Watch Episode 1 of StravaLeaks: Le Monde's exclusive investigation.https://t.co/hzB23sCe1J Sladrehanken er en tilsyneladende uskyldig løbeapp, der er stærkt populær blandt såvel franske og amerikanske som russiske livvagter. Strava, som appen hedder, kan kombineret med andre frit tilgængelige oplysninger afsløre, hvor statscheferne er indlogeret under et topmøde eller officielt besøg. Ofte adskillige dage, inden de dukker op, og med potentielt fatale konsekvenser. Livvagter er nødt til at være i fysisk topform for at kunne udføre deres krævende job. Løbeture er derfor en del af den daglige rutine, og der er intet forgjort i, at vagterne holder styr på deres præstationer ved hjælp af Strava. Problemet opnår, når de deler deres lange løberuter rundt om i verden via appen, der også fungerer som et socialt medie. Og det gør overraskende mange medlemmer af såvel franske Groupe de sécurité du président de la République (GSPR) som amerikanske Secret Service, viste Le Mondes research. Den franske præsident, Emmanuel Macrons, livvagter i aktion, efter at det lykkedes for en højreekstremist at lange ham en lussing i 2021.Fold sammenLæs mereFoto: Bfmtv/Reuters/Ritzau Scanpix. Ved hjælp af fotos, hvor Macron og Biden er omgivet af deres livvagter i det offentlige rum, fandt journalisterne frem til henholdsvis 12 og 26 Strava-brugere iblandt dem. Herefter krydsede de datoer for vagternes publicerede ruter fra forskellige steder i verden med præsidenternes rejseprogram og voila: Løberuterne begyndte og sluttede i en lang række tilfælde ved hoteller, hvor Macron og Biden nogle dage senere overnattede. På den måde afslørede vagterne, der var rejst i forvejen for at forberede sikkerheden omkring besøgene, potentielt livsvigtig information. Men det er kun et af problemerne ved de franske og amerikanske vagters ubekymrede brug af Strava. Hovedparten af dem optræder på appen desuden under deres rigtige navn. De deler billeder af deres familier og selfies fra deres arbejdspladser. Man kan også ved et par klik finde frem til privatadresser og foretrukne feriedestinationer.  Biden et Trump mis en danger par leurs propres gardes du corps et leur application de running, révèle l’épisode 2 de notre enquête vidéo « StravaLeaks »https://t.co/x2ulrdi99v Alt sammen oplysninger, der i visse situationer og i de forkerte hænder kan bruges til at afpresse vagterne og dermed svække sikkerheden omkring statscheferne. Journalisterne bag »Stravaleaks«, som Le Monde kalder afsløringerne, fortæller, at de især er rystede overskødesløsheden i Secret Service. Det er blot tre måneder siden, at tidligere præsident Donald Trump, som tjenesten også har ansvaret for at beskytte, var udsat for et attentat. Den franske avis har i god tid før de seneste dages afsløringer forelagt sin research for de amerikanske myndigheder. Secret Service skriver i et svar, at man har taget fat i de berørte vagter. Samt at man vil undersøge, om sikkerhedsprocedurerne skal strammes på baggrund af oplysningerne. Kort før publiceringen kunne journalisterne imidlertid konstatere, at 14 af de 26 Secret Service-profiler på Strava fortsat var offentligt tilgængelige. Den republikanske præsidentkandidat og tidligere præsident Donald Trump blev strejfet af skud under et attentatforsøg mod ham 13. juli.Fold sammenLæs mereFoto: Takayuki Fuchigami/AP/Ritzau Scanpix. I den franske præsidents residens er reaktionen på Le Mondes oplysninger endnu mere nonchalant. Élysée-palæet afviser konsekvensen af livvagternes Strava-publiceringer som »meget begrænsede og uden betydning for præsidentens sikkerhed«. Selv i fald hans overnatningssted skulle blive kendt på forhånd, vil et omfattende beredskab fortsat garantere hans sikkerhed på værelset, lyder det. Et svar, som harmonerer dårligt med den omstændighed, at Macron – ifølge Le Monde – mindst en gang har skiftet hotel, efter at hans logi var blevet offentliggjort i lokale medier. Tredje og foreløbig sidste kapitel i »Stravaleaks« offentliggøres tirsdag aften. Det handler om russiske livvagters brug af appen og konsekvensen for sikkerheden omkring den sædvanligvis ekstremt forsigtige præsident Vladimir Putin. Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/de-passer-paa-verdens-mest-magtfulde-men-deres-daglige-loebetur-kan",
            "image_url": "https://berlingske.bmcdn.dk/media/cache/resolve/image_x_large_vertical/image/185/1851845/24821967-secret-service-agenter-holder-skarpt-je-under-den.jpg",
            "publication_time": "Tirsdag d. 29. oktober 2024, kl. 15.06",
            "author": "Martin Tønner",
            "related_links": [],
            "attachments": []
        }
    }
}