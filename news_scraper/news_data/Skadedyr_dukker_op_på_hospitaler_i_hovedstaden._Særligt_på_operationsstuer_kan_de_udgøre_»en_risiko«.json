{
    "version": "1.0",
    "document": {
        "id": 8960,
        "title": "Skadedyr dukker op på hospitaler i hovedstaden. Særligt på operationsstuer kan de udgøre »en risiko«",
        "content": "De er små, vingeløse, og så er skadedyret skægkræ en typisk gæst i private hjem. Nu viser en aktindsigt, at det lille skadedyr også dukker op på nogle af Region Hovedstadens hospitaler. Det kan udgøre »en infektionshygiejnisk risiko«. Det viser en aktindsigt, somTV 2 Kosmopolhar fået. Skægkræet er ifølge mediet fundet på Gentofte Hospital, Herlev Hospital og Nordsjællands Hospital, som har konstateret skægkræ. Og på danske hospitaler er der konstateret skægkræ i depotrum, på operationsstuer, behandlingsstuer og undersøgelsesstuer, viser etnotatfra Statens Serum Institut (SSI). Ifølge SSI er det »særlig kritisk«, når skægkræ bevæger sig rundt på steder, hvor hospitalerne opbevarer sterilprodukter. For skægkræ lever af papir. »Den sterile indpakning, også kaldet primær forpakning, består ofte af plastlaminatposer med en transparent side og en side af papir.« »Da skægkræ lever af papir, kan de forårsage huller i papirsiden og dermed anbryde plastlaminatposerne,« fremgår det af notatet. Problemet er ifølge SSI, at hvis indpakningen er brudt, så kan det ikke garanteres, at produktet er sterilt. Og fordi skægkræ er et lille insekt, der laver »mikrohuller«, kan det være svært at se. »Dermed kan skægkræ upåagtet forurene rene varer og sterilvarer,« skriver Statens Serum Institut i notatet. Der er »flere« af regionens hospitaler, der har oplevet tilfælde af skægkræ, skriver Region Hovedstaden i et svar til TV 2 Kosmopol.Fold sammenLæs mereFoto: Mads Claus Rasmussen/Ritzau Scanpix. Berlingskehar i en lang række artikler tidligere beskrevet problemer med skimmelsvamp på Rigshospitalet. Men nu plages hospitalerne i hovedstaden altså også af små dyr. Grunden til, at skægkræet betragtes som et skadedyr, er deresfødeindtag. Skægkræ lever af madvarer – ofte de tørre af slagsen – og så spiser den tekstiler såsom bomuld og silke foruden papir, bøger og pap. De har gode betingelser indenfor og findes særligt i fugtige områder, mørke hjørner, afkroge og sprækker. På landets hospitaler anses skægkræ ifølge SSI for at være »et stigende problem«. »Der foreligger ikke en systematisk oversigt over forekomsten af skægkræ i danske sundhedsinstitutioner, men Central Enhed for Infektionshygiejne (CEI), SSI, modtager et stigende antal henvendelser om emnet,« skriver SSI selvom udviklingen i notatet. Her tilføjes det, at »en smitterisiko fra skægkræ til mennesker er dog ikke dokumenteret«. Et af problemerne ved dem er også, at de formerer sig hurtigt, og når først der er skægkræ et sted, er der risiko for spredning til andre steder på for eksempel et hospital. Derfor anbefaler sundhedsmyndigheden, at man forsøger at forebygge problemet ved helt at undgå at få skægkræ ind i en afdeling eller på et afsnit. Kan man ikke det, handler det ifølge SSI om at opdage insektet hurtigt og forsøge så vidt muligt at begrænse muligheden for, at de kan overleve. Et af eksemplerne, som SSI giver, er, at hospitalerne skal lade være med at tage transportemballage såsom pap og lignende med ind på afdelinger.",
        "metadata": {
            "source": "https://www.berlingske.dk/indland/skadedyr-dukker-op-paa-hospitaler-i-hovedstaden-saerligt-paa",
            "image_url": "https://berlingske.bmcdn.dk/media/cache/resolve/image_x_large/image/183/1832515/24785347-skgkr-er-et-vingelst-insekt-som-lever-bedst-in.jpg",
            "publication_time": "Tirsdag d. 03. september 2024, kl. 19.10",
            "author": "Emilie Utzon Carlsen",
            "related_links": [],
            "attachments": []
        }
    }
}