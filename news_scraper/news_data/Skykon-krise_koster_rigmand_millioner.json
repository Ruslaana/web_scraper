{
    "version": "1.0",
    "document": {
        "id": 17089,
        "title": "Skykon-krise koster rigmand millioner",
        "content": "Problemerne i vindmølleselskabet Skykon koster nu et gigantisk tab i handelsselskabet PN Steel, der drives og ejes af den diskrete erhvervsmand Per Nissen, skriver dagbladet Børsen.Selskabet, der i takt med vindmøllebranchens optur havde kurs mod en omsætning på 1 mia. kr. på stålleverancer, må i et frisk regnskab sluge et minus på 31,2 mio. kr. før skat.Tabet skyldes stort set kun leverancer til Skykon, som PN Steel ikke forventer at få betaling for.- Jeg har selvfølgelig hensat hele mit tilgodehavende til forventet tab. Jeg kan ikke gøre andet, når jeg har den viden, som jeg har, siger Per Nissen om Skykons betalingsstandsning, der trådte i kraft i oktober. Læs også på evb.dk: Klods Hans på kabeleventyr Vindbranchen vil have flere penge til forskning Fem byer vil opføre kystnære vindmøllerHan beskriver Skykon som en af de større kunder i PN Steel, der også har været ramt af en generel nedgang i vindmøllebranchen i det seneste årI regnskabet, der dækker perioden frem til udgangen af juni, må Per Nissen se sin omsætning blive mere end halveret fra 920 mio. kr. til 401 mio. kr.PN Steel med hovedsæde i Svendborg optræder udelukkende som mellemmand mellem stålværkerne og vindmølleproducenterne, og firmaet er derfor sårbart både i forhold til stålpriserne og efterspørgslen efter vindmøller.",
        "metadata": {
            "source": "https://www.berlingske.dk/virksomheder/skykon-krise-koster-rigmand-millioner",
            "image_url": "https://berlingske.bmcdn.dk/media/cache/resolve/image_x_large/image/43/432024/3400518-vindmller.jpg",
            "publication_time": "Tirsdag d. 14. december 2010, kl. 06.34",
            "author": "evb-kini",
            "related_links": [],
            "attachments": []
        }
    }
}