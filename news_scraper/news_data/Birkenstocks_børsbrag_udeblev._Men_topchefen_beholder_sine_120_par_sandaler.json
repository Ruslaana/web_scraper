{
    "version": "1.0",
    "document": {
        "id": 2354,
        "title": "Birkenstocks børsbrag udeblev. Men topchefen beholder sine 120 par sandaler",
        "content": "Det er ikke let at finde sko, når man er udstyret med fødder i størrelse 47. Så Oliver Reichert har næsten aldrig gået i andet end Birkenstock, siden han som knægt skød i vejret og blev en på alle måder stor dreng. Behagelige fodformede Birkenstock-sandaler. Sandaler, du enten elsker eller synes er noget af det grimmeste. Reicherts egen kone hører til i sidstnævnte kategori. Efter sigende har han 120 par af slagsen. Men hvor meget den to meter høje chef for det tyske skomærke end erklærer, at han er»skideligeglad med mode«, forstår han at gribe momentet: Efter næsten 250 års eksistens er Birkenstock på trods af alt blevet en modeting. Smilet kunne heller ikke være bredere, da den 52-årige Birkenstock-chef 11. oktober stillede sig op på børsen i New York og ringede med den berømte klokke, der starter børsdagen. Det markerede, at nu kan aktier i Birkenstockfrit købes og sælges på børsen. Og selvom kursen samme dagraslede ned, er det tyske firma stadig næsten dobbelt så meget værd som for bare to år siden. Birkenstock stammer som skoproducent fra 1774. De berømte sandaler begyndte det tyske selskab at producere i 1963.Fold sammenLæs mereFoto: Fabrizio Bensch/Reuters/Ritzau Scanpix. Meget af æren for den bedrift tilhører Oliver Reichert, der har ledet Birkenstock de sidste ti år med en selvtillid, der står mål med hans fysiske statur. Han harbeskrevetsig selv som en »kampvogn«. Ikke for intet spillede han amerikansk fodbold i sin ungdom. Da han ved børsdebuten blev spurgt afCNBC, om Birkenstock lige nu også har nydt godt af etBarbie-boost– takket være en fremtrædende statistrolle til et par Birkenstock-sandaler i sommerens massive filmhit »Barbie« – svarede Reichert karakteristisk: »Vi havde ikke et Barbie-moment. Det var Barbie, der havde et Birkenstock-moment.« I hvert fald var det et PR-kup, som Birkenstock ikke betalte for. Lige som Reichert også gør en dyd ud af aterklære, at alle de kendisser, der viser deres Birkenstock-sandaler frem på sociale medier, ikke får en klink for det. Eller får skoene gratis.  Birkenstock CEO Oliver Reichert on Wednesday said that \"Barbie\" had \"the Birkenstock moment\" when the brand's shoes appeared in the movie.pic.twitter.com/bjd8ER24ZD For Oliver Reichert startede det med et tilfældigt møde. En dag i 2009 hjalp han en ven med at aflevere nogle kunstværker hjemme hos Christian Birkenstock, en af de tre brødre, som dengang drev familiefirmaet i evig strid med hinanden. Bror Birkenstock bød på en øl, og hurtigt viste det sig, at de to kunne gøre noget for hinanden. Reichert havde lige mistet sit job som chef for et tysk sports-tv-selskab. Og der var tydeligvis mod på udfordringer hos den store tysker, som tidligere i karrieren også havde været krigsreporter i konfliktområder som Congo og Kosovo. Imens stod det klart, at Birkenstock-brødrenes interne forviklinger holdt den gamle familievirksomhed tilbage. Det var på tide med et par friske øjne udefra. Først som rådgiver og siden som chef – den første uden for familien – var det Oliver Reichert, der fik Birkenstock-brødrene til at forliges og fik styr på en besynderlig virksomhedsstruktur med næsten 40 forskellige selskaber under indviklede ejerforhold. Han endevendte virksomheden. Og da et par designerskabte og eksklusivt pelsbeklædte Birkenstock-sandaler i 2012 pludselig, og uden selskabets medvirken, dukkede op et helt usandsynligt sted –på podiet til en modeopvisning i Paris– var Reichert klar til at gribe øjeblikket. Pludselig fabulerede fashionistaerne om »Furkenstock«. Birkenstock åbnede op for at samarbejde med udvalgte designere, men uden at ofre den traditionelle fokus på funktion over form. Og sandalerne fløj af hylderne. I 2012 solgte Birkenstock lidt over 11 millioner par sandaler. Sidste år var det 30 millioner. Apple-stifteren Steve Jobs var en tidlig fan af Birkenstock. Et par af hans udtrådte sandaler blev sidste år solgt på auktion for omkring 1,5 million kroner.  A pair of worn-out Birkenstock sandals that Steve Jobs wore during the time he founded Apple in his garage have been sold at auction for $218,750.https://t.co/hBq0nPhf0U Og her kommer vi så til, hvad nogle kalder Oliver Reicherts mesterstykke: Et opkald for to år siden til luksuskongen over dem alle,Bernard Arnault. Manden bag luksusimperiet LVMH ogen af klodens absolut rigeste. På det tidspunkt havde brødrene Birkenstock ræsonneret, at det kunne være en idé at sælge helt eller delvist til en kapitalfond. Sådan som det er sket med utallige familiefirmaer. Først forhandlede Reichert med kapitalfonden CVC i månedsvis. Såholdt Reichert op med at tage telefonen. Hvorfor sælge til en kapitalfond, der måske i sidste ende tænkte mere på at score hurtige gevinster? Hvorfor ikke få en ejer, der forstod sig på at pleje brands? »En partner til de næste 250 år,« som Reichert bagefter udtalte tilHandelsblatt. Arnault slog til. Vel at mærke ikke direkte gennem LVMHmen lidt mere under radaren – via kapitalfonden L Catterton, som Arnault har sat både nogle af sine egne og LVMHs penge i. Supermodellen Heidi Klum er også fan.  A post shared by Heidi Klum (@heidiklum) Med salget for to år siden og nu børsnoteringen har Oliver Reichert penge og ekspertise i ryggen til at fortsætte Birkenstocks globale ekspansion. Tilsyneladende har han også opbakning til at fortsætte som chef for Birkenstock. IfølgeBloombergvar det formentlig en af årsagerne til, at Reichert pludselig gik kold på udsigten til at få CVC som majoritetsejer: At han måske selv ville sidde på vippen. Men hvis han skal fastholde Birkenstocks moment, kommer han i endnu højere grad til at leve op til sine egne ord for at undgå, at det tyske sandalikon bliver slugt af sin egen succes. »Det magiske ved brandet er, at det er rent formålsdrevet. Det er ikke bare et skotøjsbrand eller et modebrand,« sagde han ved børsdebuten tilCNBC. Og at have et formål går aldrig af mode, tilføjede han. Men moden kan stadig gå af Birkenstock. FAKTABlå bog: Hvem er Oliver Reichert?Alder: 52 år.Uddannelse: Ingen.Nuværende job: Direktør for Birkenstock siden 2013. Fra 2008 konsulent for Birkenstock. 2006-2009 direktør for tv-selskabet Deutsches SportFernsehen (DSF). Sportsjournalist og reporter i konfliktområder.Privat: Gift, fire børn. Ejer et landsted i hjemregionen Bayern.FOLD UD Alder: 52 år. Uddannelse: Ingen. Nuværende job: Direktør for Birkenstock siden 2013. Fra 2008 konsulent for Birkenstock. 2006-2009 direktør for tv-selskabet Deutsches SportFernsehen (DSF). Sportsjournalist og reporter i konfliktområder. Privat: Gift, fire børn. Ejer et landsted i hjemregionen Bayern.",
        "metadata": {
            "source": "https://www.berlingske.dk/business/birkenstocks-boersbrag-udeblev-men-topchefen-beholder-sine-120-par",
            "image_url": null,
            "publication_time": "Mandag d. 06. november 2023, kl. 13.52",
            "author": "Bibi Christensen",
            "related_links": [],
            "attachments": []
        }
    }
}