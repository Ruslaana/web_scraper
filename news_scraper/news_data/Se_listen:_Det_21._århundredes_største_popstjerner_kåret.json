{
    "version": "1.0",
    "document": {
        "id": 22291,
        "title": "Se listen: Det 21. århundredes største popstjerner kåret",
        "content": "Taylor Swift er lige nu ubetinget verdens største popstjerne, og hun er den eneste kunstner, hvis gennembrud kom efter årtusindskiftet, som er blandt de15 bedst sælgende nogensinde. Alligevel er hun ifølge musikmagasinetBillboardikke det 21. århundredes foreløbigt største popstjerne. Det 21. århundredes største popstjerne er nemlig Beyoncé, der fik sit gennembrud som en del af gruppen Destiny’s Child, der havde sit første nummer ét hit på Billboards singlehitliste Hot 100 med »Bill, Bills, Bills« i 1999. Kort efter, i marts 2000, lå Destiny’s Child igen nummer et på Hot 100, og i 2024 har Beyoncé nu som solokunstner netop ligget nummer et igen med sangen »Texas Hold ’Em«.  Altså har hun både begyndt og sluttet den første fjerdedel af dette århundrede med at være på toppen af hitlisten. Billboard er magasinet bag de amerikanske hitlister, der betragtes som værende de definitive, men dets redaktion skriver, at det ikke kun har taget hensyn til pladesalget i deres vurdering. Redaktionen mener i stedet, at Beyoncé er de første 25 år af det 21. århundredes største stjerne på grund af måden, hun har »domineret, eleveret og transformeret« popmusikken og popkulturen i perioden. »Få kunstnere i denne periode kan matche hende i nogen af de mest afgørende hovedkategorier for popstjerner – kommerciel succes, sceneoptræden, kritisk anerkendelse og priser, brancheindflydelse, ikoniske kulturelle øjeblikke – og absolut ingen kan matche hende i dem alle. Selv Taylor Swift, den eneste kunstner, der virkelig har udfordret Beyoncé på førstepladsen på denne rangliste – og som har et klart statistisk forspring i forhold til Bey i mange nøglekategorier – har simpelthen ikke været på banen længe nok til at kunne matche omfanget af hendes dominans gennem et kvart århundrede,« skriver Billboard. Herunder kan du til gengæld se alle de 25 kunstnere, der er dette århundredes største. Vi slutter med Beyoncés måske største hit – afhængigt af målemetoden – »Crazy in Love« fra 2003. Nummeret er fra hendes første soloalbum, »Dangerously in Love«. »Crazy in Love« har også Jay-Z med som gæsteoptræder. Parret blev gift fem år senere.  ",
        "metadata": {
            "source": "https://www.berlingske.dk/musik/se-listen-det-21-aarhundredes-stoerste-popstjerner-kaaret",
            "image_url": "https://berlingske.bmcdn.dk/media/cache/resolve/image_x_large_vertical/image/186/1864738/24845837-beyonc-kan-nu-kalde-sig-det-21-rhundredes-popst.jpg",
            "publication_time": "Onsdag d. 04. december 2024, kl. 15.31",
            "author": "Joachim Talbro Paulsen",
            "related_links": [],
            "attachments": []
        }
    }
}