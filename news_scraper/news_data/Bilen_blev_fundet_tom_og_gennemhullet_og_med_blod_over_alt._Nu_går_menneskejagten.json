{
    "version": "1.0",
    "document": {
        "id": 8752,
        "title": "Bilen blev fundet tom og gennemhullet og med blod over alt. Nu går menneskejagten",
        "content": "Det er en del af USA, hvor en tank benzin ikke rækker langt. Afstandene er store, byerne små, og de lige veje fører langs magre marker ind i en uendelig og flimrende horisont. »Flyover country,« som de hånligt kalder det i storbyerne. Ingen grund til at lande her eller komme her, for her sker ikke noget. Bortset fra nu. For på den amerikanske højslette, hvor Oklahoma, Texas og New Mexico møder hinanden, har der inden for kort tid været to grufulde og næsten ens forbrydelser. Den seneste forbrydelse fandt sted natten til lørdag dansk tid. Her fik politiet en anmeldelse fra Ned Houk Park, som er en legeplads, der ligger mellem markerne nord for Clovis i New Mexico. Forbipasserende undrede sig over en sølvfarvet Dodge Caravan, som stod med åbne døre, og da de undersøgte sagen, fandt de to yngre kvinder ved siden af bilen. De var begge døde.  De to kvinder var blevet henrettet med skud, konstaterede politifolkene, og de konstaterede også, at forbrydelsen var større end som så,oplyser ABC News. Den ene af de dræbte hed Samantha Cisneros, og hun havde to piger. En femårig og en ti måneder gammel baby. På legepladsen fandt politiet den femårige datter, som var blevet skudt i hovedet,oplyser ABC7 News. Pigen lever stadig, men hendes tilstand er kritisk. Den ti måneder gamle Eleia Maria Torres, som blev bortført fra legepladsen nord for Clovis. Hendes mor blev dræbt og hendes femårige storesøster hårdt såret.Fold sammenLæs mereFoto: Clovis Police. Men hvor var den ti måneder gamle baby, Eleia Maria Torres? Der var ingen spor efter hende, og derfor går politiet ud fra, at gerningspersonerne har dræbt de to kvinder, forsøgt at dræbe den femårige og derefter bortført Eleia Maria Torres. Politiet har udsendt et foto og en såkaldtAmber Alerttil alle amerikanske politikredse, og de amerikanske nyhedskanaler bringer uafbrudt nyt – eller rettere intet nyt – fra menneskejagten. For forbryderne og det lille barn er som sunket i jorden. Politiet har været i kontakt med fædrene til de to børn,oplyser KOB4 News.De samarbejder med politiet og er ikke under mistanke, oplyser mediet. De to ofre: Den 27-årige Veronica Butler og den 39-årige Jilian Kelley fra Hugonton i Kansas.Fold sammenLæs mereFoto: Oklahoma State Bureau of Investigation. Den anden forbrydelse fandt sted nogle få timers kørsel væk, i et vejkryds i Oklahoma. Vidner fandt 30. marts en bil, som var gennemhullet af skud og med blodplamager i bilen og på jorden. Der lå også et par knuste briller. Men der var intet spor af de to kvinder, som havde kørt i bilen, den 27-årige Veronica Butler og den 39-årige Jilian Kelley fra den lille by Hugonton i Kansas. De var forsvundne. To uger senere knækkede politiet imidlertid gåden, og de anholdt Butlers svigermor og andre medlemmer af en lokal nyreligiøs sekt, der kaldte sigGod’s Misfits. Butler havde to børn sammen med sin fraskilte mand, som var under narkoafvænning på en klinik 400 kilometer væk, sommediet Witchita Eagle oplyser. Børnene skulle imens skiftevis bo hos Butler i Kansas og hos Rickmans mor, som boede i en lille by i Oklahoma. Hendes navn var Tifany Adams. Men Adams var ikke interesseret i at dele forældreretten med Butler, og derfor gik det, som det gik. 30. marts skulle Butler og Adams møde hinanden i vejkrydset, og her skulle Butler så have børnene og køre tilbage til Kansas med dem. I stedet dukkede Adams op sammen med tre andre, og de var alle bevæbnede med pistoler og strømpistoler, oplyser Witchita Eagle. De er tiltalte for at have skudt de to kvinder og dumpe deres lig i et jordhul, som de havde gravet på forhånd, og derefter dækkede de ligene til og kørte hjem. Paul Grice, som også er medlem af sekten God's Misfits, som holder til i det yderste hjørne af Oklahoma, og som ind til nu er gået under radaren. Der er kun ganske få oplysninger om dem. Grice er tiltalt for meddelagtighed i mordet på Veronica Butler og Jilian Kelley.Fold sammenLæs mereFoto: Oklahoma State Bureau of Investigation. De var alle fire medlemmer af den karismatiske kristne sektGod’s Misfits, og i sidste uge blev et femte medlem af sekten også anholdt og tiltalt for meddelagtighed. Hans navn er Paul Grice, og ifølgeThe Independent hævdedehan ved grundlovsforhøret, at han ikke var en amerikansk statsborger, men »en fri statsborger af Guds nåde«. Han var ikke underlagt amerikanske love, men kun Guds love, sagde han Grice er aktiv på sociale medier, hvor han raser mod forbundsregeringen, abort, folkeskolerne og mod skattevæsenet, oplyser mediet. Grice og de øvrige tiltalte har alle erkendt deres del i dobbeltmordet og risikerer dødsstraf. Kvindedrabene i Oklahoma og i Clovis ligner hinanden og er foregået tæt på hinanden og i det samme mediemarked, men politiet har ikke indikeret anden sammenhæng mellem dem. ",
        "metadata": {
            "source": "https://www.berlingske.dk/internationalt/bilen-blev-fundet-tom-og-gennemhullet-og-med-blod-over-alt-nu-gaar",
            "image_url": "https://berlingske.bmcdn.dk/media/cache/resolve/image_x_large_vertical/image/179/1792357/24697820-de-fire-medlemmer-af-den-kristne-sekt-gods-misfit.jpg",
            "publication_time": "Mandag d. 06. maj 2024, kl. 16.45",
            "author": "Poul Høi",
            "related_links": [],
            "attachments": []
        }
    }
}