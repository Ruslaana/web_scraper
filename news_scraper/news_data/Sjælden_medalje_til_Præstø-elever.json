{
    "version": "1.0",
    "document": {
        "id": 13396,
        "title": "Sjælden medalje til Præstø-elever",
        "content": "Justitsminister Søren Pind (V) overrækker fredag en yderst sjælden medalje til fire tidligere elever på Lundby Efterskole. Der er tale om Hendes Majestæt Dronningens Medalje for Ædel Daad, som senest blev uddelt i 1996. De fire elever gik på skolen i 2011, hvor de sammen med ni kammerater og to lærere kæntrede i en dragebåd på Præstø Fjord. Medaljen, som overrækkes på Christiansborg, er det civile modstykke til Forsvarets Tapperhedsmedalje og uddeles kun efter indstilling til personer, der har bragt sig selv i yderste fare for at redde andres liv. En lærer omkom, mens syv elever måtte behandles for hjertestop. Flere af de elever, som var ombord i båden, kæmper stadig med alvorlige fysiske eller psykiske mén. Lundby Efterskole og den tidligere forstander på skolen er siden blevet dømt for deres ansvar i ulykken. BNB",
        "metadata": {
            "source": "https://www.berlingske.dk/samfund/sjaelden-medalje-til-praestoe-elever",
            "image_url": "https://berlingske.bmcdn.dk/media/cache/resolve/image_x_large/image/28/282908/10749320-.jpg",
            "publication_time": "Torsdag d. 24. september 2015, kl. 14.28",
            "author": null,
            "related_links": [],
            "attachments": []
        }
    }
}