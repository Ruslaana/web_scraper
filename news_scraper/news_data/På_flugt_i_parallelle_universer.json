{
    "version": "1.0",
    "document": {
        "id": 19039,
        "title": "På flugt i parallelle universer",
        "content": "I denne serie møder vi norske Emma, som mister sin familie i et biluheld i USA, hun på uforklarlig vis selv overlever. Spærret inde i gips, må hun nu trækkes med en ubehagelig onkel, der ikke er specielt medfølende. Men han er langt fra den eneste, der viser iskold interesse for pigebarnet, så snart fløjter kuglerne om ørerne på dem, og folk dør som fluer. Emma må hurtigst muligt komme i tanke om noget, hun har lærte af sin far. Han forskede i kvantefysik og arbejdede i det tophemmelige Area 51. Undervejs giver forfatteren den unge målgruppe lynhurtige belæringer i kvantemekanik og teorier om multivers, der næppe vil stille dem tilfreds. Og udsigten til at den forjagede handling spreder sig til indtil flere parallelle universer i de næste bind, og at vi der vil møde andre udgaver af hovedpersonerne, vil næppe kompensere for Johnsens noget afstumpede skildringer af deres følelser. Forfatter: Kjetil Johnsen. Titel: »Lazarusfænomenet«. Oversætter: Nanna Gyldenkærne. Sider: 299. Pris: 200 kr. Forlag: Høst & Søn.",
        "metadata": {
            "source": "https://www.berlingske.dk/boganmeldelser/paa-flugt-i-parallelle-universer",
            "image_url": "https://berlingske.bmcdn.dk/media/cache/resolve/image_x_large_vertical/image/71/717735/4405569-p-flugt-i-parallelle-universer--.jpg",
            "publication_time": "Torsdag d. 18. august 2011, kl. 22.30",
            "author": null,
            "related_links": [],
            "attachments": []
        }
    }
}