{
    "version": "1.0",
    "document": {
        "id": 2010,
        "title": "Hun var »naboens søde datter« – men nu er Jennifer Aniston for alvor træt: »Jeg smider ikke alle i Harvey Weinstein-kategorien«",
        "content": "Jennifer Aniston er træt. Hun er træt af, at man ikke længere kan røre en finger uden at gøre noget forkert. Derfor stempler den monstrøst populære Hollywood-skuespillerinde ind i en hed debat om rigtigt og forkert. Og selvom Jennifer Aniston »risikerer at blivecancelled«, som hun formulerer det, vover hun sig alligevel ud på et sted, hvor stjerner og kendisser før er gået til grunde. De fleste kender formentlig den 54-årige Hollywood-skuespiller fra den ikoniske 90er komedieserie »Friends«. Hele verden forelskede sig i Jennifer Aniston, der i ti år spillede»naboens søde datter«Rachel i serien, mens de hjemme fra sofaerne heppede på, at hun og Ross omsider ville få hinanden efter flere års on-and-off-forhold. Jennifer Aniston har formået noget, som kun de færreste formår. Hun er forblevet højt oppe på popularitetskurven, også længe efter, at »Friends« lukkede og slukkede. Jennifer Aniston er stadig en af Hollywoods ypperste A-kendisser. Brad Pitt og Jennifer Aniston var gift fra 2000 til 2005 og var Hollywoods absolutte it-par.Fold sammenLæs mereFoto: Eric Gaillard / Ritzau Scanpix. Af samme grund koger internettet over, hver gang hun foretager sig noget. Som når hun og eksmanden Brad Pitt spankulerer ned ad gaden sammen, er til prisuddelinger og poserer sammen på fotos. Straks begynder rygterne at svirre. Lige meget hvad Jennifer Aniston gør, er det interessant. Det har længe været hendes trumfkort. Spørgsmålet er, om det kan fortsætte. Helt nemt har det ikke været at have en kendisfaktor som Jennifer Aniston. Hun har gennem årene både været offer for folkets had, løgne og udskamning. Noget som skuespillerinden flere gange har talt højt om. I årene efter »Friends« holdt hun lav profil – men de senere år har hun gennemgået en transformation. Det er 19 år siden, at den sidste sæson af den ikoniske amerikanske tv-serie »Friends« rullede over skærmen. Ti sæsoner, der definerede 90erne og gjorde de medvirkende kendt over hele verden.Fold sammenLæs mereFoto: HO / Ritzau Scanpix. I et større interview medThe Wall Street Journalfortæller Jennifer Aniston nu, at hun er træt af den såkaldtecancel culture, hvor folk bliver fordømt og udstødt, når de træder ved siden af de normer, andre sætter. »Jeg er så færdig med cancel culture. Jeg er bliver nok selv cancelled ved at sige det,« indleder Jennifer Aniston. »Jeg forstår bare ikke, hvad det i det hele taget betyder. Er der ingen tilgivelse? Jeg smider ikke alle i Harvey Weinstein-kategorien.« Af alle, der gennem tiden er blevet »cancelled«, er mediemogulen Harvey Weinstein det mest ekstreme tilfælde at hive op ad posen. Som en af Hollywoods mest indflydelsesrige mænd har han i årevis misbrugt sin magt og position over for yngre kvinder. Tidligere på året blev den nu 71-årige tidligere filmproducent idømt 16 års fængsel for voldtægt og seksuelt overgreb. I forvejen sad Harvey Weinstein fængslet, efter han i 2020 fik en dom på 23 år – også for voldtægt og seksuelt overgreb. Det kan meget vel være, at Jennifer Aniston er færdig med cancel culture. Men det er ikke mere end to uger siden, at Jennifer Aniston selv blev beskyldt for at gå i kødet på den amerikanske skuespiller Jamie Foxx.  So Jennifer Aniston is over cancel culture after getting cancelled for tryna cancel Jamie Foxx and says she's probably cancelled again for saying so?pic.twitter.com/1rL1cP4Ro5 Det skabte et ramaskrig, da Jamie Foxx på det sociale medie Instagram delte et opslag, som blev beskyldt af det jødiske samfund for at være antisemitisk. »De dræbte en mand ved navn Jesus … Hvad tror du ikke, at de vil gøre ved dig?«, skrev Foxx. Og ikke længe efter bemærkede brugere på mediet, at opslaget havde fået et like af Jennifer Aniston. Hurtig var hun dog til at tage stærk afstand fra Jamie Foxx, og hun skrev blandt andet, at hun»væmmes«ved hans udtalelse. Men Jennifer Aniston blev hængt ud for at være en hykler og»Karen-agtig«– et udtryk, der især bruges blandt unge som et hverdagsudtryk om en person, der brokker sig meget – og for at kaste sin Hollywood-kollega under bussen. Siden har Foxx undskyldt: »Jeg vil gerne undskylde over for det jødiske samfund og alle, der blev fornærmet over mit opslag. Jeg ved nu, at mit ordvalg har fornærmet nogen, og det er jeg ked af.«  A post shared by Jamie Foxx (@iamjamiefoxx) Der er ikke meget, Jennifer Aniston har kunnet have for sig selv. Mennesker og medier har i årevis snaget i hendes liv og dømt hende for hendes udtalelser. Sidste år fortalte Jennifer Aniston for første gang om et af sit livs største sorger. Hvordan hun i flere år havde kæmpet med ufrivillig barnløshed. Om mislykket fertilitetsbehandling og branchens syn på kvinder uden børn. Jennifer Aniston har tidligere sagt, at medierne kan være ondsindede mod kvinder i skuespilbranchen, som vælger ikke at få børn.Fold sammenLæs mereFoto: Jordan Strauss / Ritzau Scanpix. Hun tog del i debatten og udfordrede ideen om den fuldendte kvinde Flere kvinder brugte anledningen og skuespillerindens forbillede til at fortælle om deres egne sårbare historier med infertilitet. Men hurtigt blev der også skabt en fortælling om, at hun bare var selvisk og udelukkende ville booste sin egen karriere. Hun kom tilsvarende i ilden, da hun under pandemienfortalte, at hun ikke vil ses med folk,der ikke lader sig vaccinere mod covid-19. Måske er det ikke så mærkeligt, at kendisser tøver, når de bliver stillet spørgsmål om tunge emner som politik, klima, krigen i Ukraine eller andet, der rækker ud over deres job som skuespillere. De ved, at det kan gå så grueligt galt. En lang række berømtheder er de seneste år endt som ofre for cancel culture, og mest berømt er nok den britiske forfatter J.K. Rowling. Hun ved om nogen, at man kan ende i alletiders shitstorm ved at stemple ind i den offentlige debat. Først kom hun i stormvejr efter et tweet, som mange opfattede somtransfobisk. Senere blev hun anklaget for antisemitisme. Det var nedenstående tweet fra forfatteren og brugen af hashtagget#IStandWithMaya, der var med til at udløse massiv vrede.  Dress however you please.Call yourself whatever you like.Sleep with any consenting adult who’ll have you.Live your best life in peace and security.But force women out of their jobs for stating that sex is real?#IStandWithMaya#ThisIsNotADrill For J.K. Rowling er konsekvensen blevet årelang forfølgelse af transaktivister, menogså stjerner somDave Chappelle, Matt Damon og andre har stået i shitstormens rasen. Nu er det pludselig Jennifer Aniston, der deler vandene. Og mens hun bakkes op af mange, er det ikke alle, der deler den holdning at cancel culture skal udryddes. I manges øjne står Jennifer Aniston tilbage som en hykler. Jennifer Anistons forvandling fra søde, uskyldige Rachel i »Friends« til Hollywood-muskelhund, der ikke er bange for at bide fra sig, har givet hende en hidtil uset kant. Den har placeret hende midt i et stormvejr, som de færreste havde troet, »naboens søde datter« ville havne i.",
        "metadata": {
            "source": "https://www.berlingske.dk/kultur/hun-var-naboens-soede-datter-men-nu-er-jennifer-aniston-for-alvor-traet-jeg",
            "image_url": null,
            "publication_time": "Søndag d. 27. august 2023, kl. 20.27",
            "author": "Signe Westermann Kühn",
            "related_links": [],
            "attachments": []
        }
    }
}