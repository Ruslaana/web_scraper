{
    "version": "1.0",
    "document": {
        "id": 7933,
        "title": "Business-overblik: Nye prisstigninger rammer danskerne efter julen",
        "content": "God morgen, glædelig 3. juledag og velkommen til fredagens Business-overblik, her hvor dagen allerede er blevet nogle få minutter længere. I dag runder vi blandt andet: Men vi begynder hos »de andre« med udsigten til endnu dyrere fødevarer. God læselyst, og følg med dagen igennem påBerlingske Business! Nye prisstigninger rammer danskerne efter julen En ny bølge af prisstigninger har kurs mod danskerne oven på julens mange slagtilbud. Priserne på fødevarer stiger hastigt på råvarebørserne, og mejerivarerne ligger forrest,skriver Jyllands-Posten. I Europa har der de seneste måneder været markante prisstigninger på blandt andet ost, fløde og smør på råvarebørserne, og også FNs fødevareorganisation FAOs globale fødevareprisindeks, der viser udviklingen på råvarebørserne, har været stigende i otte af de seneste ni måneder. Landmændene øger ikke produktionen trods de høje priser, hvilket er usædvanligt, men det skyldes ifølge eksperter frygten for nye miljø- og klimaregler. »Derfor tør landmændene ikke investere i udvidelser. Samtidig er efterspørgslen begyndt at vokse, fordi mange forbrugere efter et par hårde år nu har fået betydelige lønstigninger og dermed kan bruge flere penge på mad. Resultatet er stigende priser,« siger markedsanalytiker Palle Jakobsen fra Agrocom. 1.Ejendomsbranche frygter ekstraregning fra grundvurderinger En ekstraregning på 1,5 milliarder kroner kan ramme ejendomsbranchen i Danmark, hvis politikerne på Christiansborg vælger at ændre de nye grundvurderinger på erhvervsejendomme, sådan som en arbejdsgruppe anbefalede i november. Det frygter brancheorganisationen EjendomDanmark, der repræsenterer ejere, udlejere og administratorer af fast ejendom,skriver Finans. Udsigten til en kompensation vil ifølge administrerende direktør Peter Stenholm ikke fjerne frygten, og ifølge branchechef Helle Juhler-Verdoner fra organisationen DI Ejendom vil regningen i vidt omfang blive væltet over på lejerne af erhvervsejendomme. Det vil ifølge hende ramme blandt andet »en detailhandel, som i forvejen har det svært«. 2. Coop: Vi havde satset på større prisfald Detailkæmpen Coops øverste chef for indkøb, Jeff Salter, forhandler i disse måneder med leverandørerne og kræver, at de sætter priserne ned. »Vi havde sat næsen op efter mere,« siger hantil Børsenom koncernens forventninger til prisfald i 2024, hvor fødevarepriserne ifølge Danmarks Statistik steg med 4,5 procent. Jeff Salter forventer hårde forhandlinger igen i år. »Vi er i virkeligheden gået til leverandørerne med samme udgangspunkt som sidste år: Vi har brug for at se nogle prisfald,« siger han. 3. Banker: Europæiske aktier på vej ind i varmen igen Europæiske aktier kan komme tilbage ind i varmen i 2025. Det forventer bankerne herhjemme som følge af udsigten til rentefald og en inflation på rette kurs. »Det gør, at vi forhåbentlig, formentlig, kommer til at se forholdsvis lave renter i Europa næste år, som kan underbygge det comeback, man kikker på i de europæiske aktier,« siger Danica Pensions investeringsdirektør, Poul Kobberup,til TV 2.  1.Sygefraværet i det offentlige stikker af fra det private: »Vi har et kæmpe problem« Siden 2019 er sygefraværet i den offentlige sektor steget dobbelt så meget som i det private. Dansk Erhverv kalder udviklingen dybt problematisk, mens Arbejderbevægelsens Erhvervsråd maner til ro.Læs historien her. 2.Har du ekstra penge på bankbogen, så er her vejen til en ekstra skattegevinst. Den kan hentes både i år og næste år For en bestemt gruppe danskere kan det være en fordel at betale ekstra ind til pension både her i 2024 og til næste år på grund af nye skatteregler. Det kan være en hjælp, hvis de ønsker at kunne trække sig tidligere tilbage, fremhæver forbrugerøkonom.Læs historien her. Skandalerne i erhvervslivet har stået i kø i 2024. Her er seks af de største En af landets rigeste mænd blev i starten af året beskyldt for at løbe fra ansvaret for en potentiel miljøkatastrofe. Men skandalen om Nordic Waste var langtfra den eneste, som dansk erhvervsliv kastede af sig i 2024. Her er Berlingskes bud på seks store skandalesager fra året, der gik.Læs historien her. Aktier – indeks og udvikling i procent USA – lukkekurser torsdag: Asien – indeks fredag kl. 7.10: Tak, fordi du læste med, rigtigt god fredag og rigtigt god weekend!",
        "metadata": {
            "source": "https://www.berlingske.dk/business/business-overblik-nye-prisstigninger-rammer-danskerne-efter-julen",
            "image_url": "https://berlingske.bmcdn.dk/media/cache/resolve/image_x_large_vertical/image/187/1872849/24859616-kleskab-onsdag-den-13-januar-2021.jpg",
            "publication_time": "Fredag d. 27. december 2024, kl. 07.16",
            "author": "Thomas Breinstrup",
            "related_links": [],
            "attachments": []
        }
    }
}