{
    "version": "1.0",
    "document": {
        "id": 20704,
        "title": "»Mytedræberen« Martin Ågerup plaffer løs uden at ramme",
        "content": "Martin Ågerup oplister i Berlingske 9. majtre myter om fordelene ved solceller og vindmøller. Disse myter forsøger han med al kraft at skyde ned. Men »mytedræberen« Ågerup skyder vildt op i luften, larmer og ser farlig ud, men han rammer helt ved siden af. Martin Ågerup kalder det en myte, at energi fra solceller og vindmøller er billigst. Det er der ellers solid dokumentation for, at de er. Det er bare at tage et kig i statistikken over lande i Europa med de laveste elpriser. Vi er blandt dem,som slipper billigst, når vi ser på den rene elpris uden afgifter og moms. Solceller og vindmøller er ikke alenelangt billigereat opføre end andre energiteknologier. De bruger ikke brændstof, når de producerer energi, derfor er elprisen som regel lav, når solen skinner, og vinden blæser. Når elprisen er høj, er det fordi vi bruger naturgas. Det er korrekt, at produktionen fra solceller og vindmøller afhænger af vejret. Derfor er der brug for kabelforbindelser til udlandet, forskellige backup systemer og muligheden for at lagre energi. Det Internationale Energiagentur, som er den mest autoritative kilde på området, foretager beregninger, hvor udgifter til backup og lagring er taget med for at skabe en fair sammenligning mellem solceller, vindmøller og andre teknologier. Og det er ikke en myte – solceller og vindmøller er billigst. Martin Ågerup kalder det også en myte, at solceller og vindmøller gør os uafhængige af russisk gas. Han mener tværtimod, at vi har brug for gasfyrede kraftværker som backup. Han foreslår derfor, at vi skal øge produktionen af naturgas i Europa og USA. Det vil få prisen på naturgas til at falde og svække Putin økonomisk. Det er mildest talt et fantasifuldt forslag. Det er utopi at regne med store uudnyttede gasressourcer i Europa. Det er netopen udfordring for Europa– og har været det i årtier – at vi er afhængige af at importere fossil energi. Det koster milliarder af euro at importere energien, og det gør os afhængige af lande som Rusland. Det billigste og sikreste er at sænke forbruget af naturgas – for eksempel ved at bruge strøm i husholdningerne og industrien i stedet for gas. Siden energikrisen for et par år siden har vi i Danmarkskåret 20 procent af gasforbruget. EU-landene er langt med planerne om at omstille til grøn energiproduktion. I 2024 blev der tilsluttet78,4 GW ny vedvarende energi i EU– mens der kun kom 1,6 GW a-kraft. I 2025 forventes mængden af ny vedvarende energi i EUat stige til 89 GW. I fremtiden vil vi få energi fra solceller, vindmøller, vandkraft, biogas og i enkelte lande atomkraft. Batterier og andre lagringsteknologier vil udjævne priser og levere backup. Samtidiglægger EU optil at øge degrænseoverskridende net til energihandel, hvilket er den tredje myte, som Ågerup tager fejl i. EU vil øge energisamarbejdet i de kommende år – ikke reducere det. Jeg påstår ikke, at det er let at udskifte vores forbrug af fossil energi med grøn energi. Selvfølgelig vil omstillingen kræve investeringer og omstilling til nye måder at udvikle energisystemet på, men omstillingen er allerede økonomisk bæredygtig og sænker både virksomheders og husholdningers energiregninger. Kristian Jensen er administrerende direktør i Green Power Denmark ",
        "metadata": {
            "source": "https://www.berlingske.dk/synspunkter/mytedraeberen-martin-aagerup-plaffer-loes-uden-at-ramme",
            "image_url": "https://berlingske.bmcdn.dk/media/cache/resolve/image_x_large_vertical/image/192/1921217/24950670-kristian-jensen-direktr-i-greenpower-danmark-me.jpg",
            "publication_time": "Onsdag d. 14. maj 2025, kl. 13.56",
            "author": null,
            "related_links": [],
            "attachments": []
        }
    }
}