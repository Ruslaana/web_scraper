{
    "version": "1.0",
    "document": {
        "id": 13220,
        "title": "»Han lavede mange film, og han var en god far. Det må de gerne skrive på min gravsten«",
        "content": "Michael Noer var stadig en smalskuldret dreng i Esbjerg, da han begyndte at interessere sig for film.Det var dengang i 70erne, hvor man stadig kun havde en TV-kanal at kigge på, dengang havnebyens rigtige knallerter kørte rundt med mælkekasser af plastik på ladet. Film var noget, man så i fjernsynet. Ikke noget, man selv lavede. Sådan så de andre på det. »Når folk i Esbjerg hørte, at jeg ville lave film, slog de sig jo på lårene af grin. Men jeg var aldrig drevet af, at det ikke kunne lade sig gøre. Jeg tog det som en udfordring. Jeg havde en helt fantastisk opvækst med en mor, der troede på, at alt, hvad jeg gjorde, var unikt. Bare tuschen rørte papiret, åbnede hun vinduerne og råbte ud over Esbjerg, at jeg var Mozart. Hvis hun havde hørt om Gerhard Richter, var det det, hun havde råbt,« husker Michael Noer.  Vi mødes på Nordisk Film, hvor den 39-årige instruktør er tilbage efter en længere tur til Serbien og Montenegro, hvor han har indspillet sine nyeste film, en filmatisering af romanen »Papillon«, der første gang blev til film med Steve McQueen i hovedrollen i 1973. I Noers version er hovedrollen overgået til Charlie Hunnam, mens 500 statister har ageret fanger og fangevogtere. Ifølge Noer kunne hele filmholdet bag hans debut, fængelsfilmen »R«, stå i det køkken, der lavede mad til holdet på »Papillon«. Det giver medvind til det lille ego, der blev skabt i Esbjerg. Selvfølgelig gør det det. »Det afgørende er ikke, hvad jeg maler. Det er,hvordanjeg maler det. Det er også derfor, jeg kunne komme igennem »Papillon« med alt håret i behold. Jeg gik et ukendt sted hen, men mit eget territorium var velkendt. Jeg ved jo godt, hvad jeg kan,« siger Noer. Portræt af filminstruktør Michael Noer, der er aktuel med genindspillingen af Papillon, der oprindeligt er fra 1973.Fold sammenLæs mereFoto: Asger Ladefoged.Angsten i HollywoodEn del af selvtilliden kommer af, at Michael Noer har fået lov til at lave så meget, som han har. Spørger man ham, hvad den helt store forskel er på at arbejde i Danmark og i USA, peger han på, at danske filmfolk tidligt får muligheden for at få erfaring, hvor de amerikanske filmskabere skal bruge flere år og enormt meget held på at komme ind på de store produktioner. Det er det, der giver pote nu, da danske instruktører er et hit på den anden side af Atlanten. »Det er altså helt vildt, så populært det er med skandinavisk i USA. Helt vildt. Jeg har næsten helt ondt af amerikanerne, for vi kommer derover og har langt mere praktisk erfaring, end de har, og alle i Hollywood synes, at det er »amazing«, hvad vi kan. Og så kommer man til swimmingpool-møder. Der ligger de heldige, der er helt blege i deres badetøj. De har det godt, for de er producenterne, der har arbejdet hele sommeren. Og så er der skandinaverne, de har det også godt. Og så er der alle de andre, der har haft lidt for god tid til at blive solbrændte, og som bare håber at møde en eller anden producent i pool-baren, så de kan få noget arbejde. Og det er grufuldt at se på.« Angsten for at forsvinde var overalt i Hollywood, siger Michael Noer. Selv valgte han at tage oplevelsen med et smil. At nyde hver eneste gang, en limousine kørte ham tilbage til hotellet. På settet handlede det derimod om at finde ind til historiens kerne. »Mine personer søger jo også efter noget at spejle sig i, og det koster dem altid dyrt,« siger Michael Noer.Fold sammenLæs mereFoto: Asger Ladefoged. »Jeg er vokset op med min mor og mormor. Min far var ikke rigtigt inde i billedet. Måske er det derfor, jeg altid har været så optaget af maskulinitet og maskuline fællesskaber,« siger Michael Noer. »Måske var det derfor, jeg huskede »Papillon« som en historie om et venskab mellem to mænd. Men hvis du ser den gamle film, så er der faktisk ikke mange scener mellem Papillon og hans ven Louis Dega. Og det var den historie, jeg ville skildre,« fortæller Michael Noer. Og understreger, at maskulinitet stadig rummer noget gedulgt. Noget, han ikke helt forstår. Måske er det derfor, der altid er et mørke i hans film. »Mine personer søger også altid efter noget at spejle sig i, og det koster dem altid dyrt. De kæmper sig frem og ind i varmen og i det øjeblik, de føler sig trygge og kan sige: »Jeg er en mand!«, så prikker djævelen dem på skulderen og siger: »Husk nu, hvad du skylder«.« En ny Hamlet siger ingen nej tilPå den måde er »Papillon« stadig en ægte Michael Noer-film. Også selv om den er skrevet af en anden. Noer bruger et andet ordvalg. Han siger, at »Papillon« er en del af hans familie – også selv om den ikke ligner hans andre børn. Meningen er klar nok. At lave remakes er på ingen måder mindre fint. »En teaterinstruktør ville aldrig sige nej til at lave en ny opsætning af »Hamlet« i London, men af en eller anden grund er mange imod remakes af film. Måske fordi det tit er blevet misbrugt til at skabe eksakte sammenligninger. Men jeg har jo ikke lavet en kopi af den gamle »Papillon«. Jeg har lavet min version, og det har klart givet mig en fornemmelse for mit eget aftryk.« Samme aftryk sidder på hans næste film, »Før frosten«, der har premiere til januar. Stoltheden lyser allerede ud af instruktøren. FAKTAMichael NoerInstruktør. Født 27/12 1978 i Esbjerg. Uddannet fra Den Danske Filmskoles dokumentarlinje i 2003 med afgangsfilmen »En rem af huden« om fotograf og direktør for Museum Erotica Ole Ege.Han spillefilmdebuterede sammen med Tobias Lindholm med fængselsdramaet »R« fra 2010. Filmen vandt adskillige Bodil- og Robertpriser samt internationale priser i Göteborg og Mumbai.Noer har desuden instrueret »Nordvest« fra 2013 samt »Nøgle hus spejl« fra 2015. Næste år er der premiere på »Før frosten«, der er et historisk drama med Jesper Christensen i hovedrollen. Filmen vises på Toronto Filmfestival til september.FOLD UD Instruktør. Født 27/12 1978 i Esbjerg. Uddannet fra Den Danske Filmskoles dokumentarlinje i 2003 med afgangsfilmen »En rem af huden« om fotograf og direktør for Museum Erotica Ole Ege.Han spillefilmdebuterede sammen med Tobias Lindholm med fængselsdramaet »R« fra 2010. Filmen vandt adskillige Bodil- og Robertpriser samt internationale priser i Göteborg og Mumbai.Noer har desuden instrueret »Nordvest« fra 2013 samt »Nøgle hus spejl« fra 2015. Næste år er der premiere på »Før frosten«, der er et historisk drama med Jesper Christensen i hovedrollen. Filmen vises på Toronto Filmfestival til september. »Kan du nævne en dansk filminstruktør på min alder, der har lavet lige så mange film, som jeg har? Kvalitet skifter. Det siger ingenting. Buffalo-støvlerne er også kommet på mode igen. Men kvantitet, den kan man måle og veje. Og man kan immervæk ikke sige om mig, at jeg har været doven. Jeg har lavet mange film – og forhåbentligt har jeg været en god far. Og hvis de skriver det på min gravsten, er jeg godt tilfreds«.",
        "metadata": {
            "source": "https://www.berlingske.dk/kultur/han-lavede-mange-film-og-han-var-en-god-far.-det-maa-de-gerne-skrive-paa-min",
            "image_url": "https://berlingske.bmcdn.dk/media/cache/resolve/image_x_large/image/99/990693/21882779-.jpg",
            "publication_time": "Fredag d. 24. august 2018, kl. 08.00",
            "author": "Sarah Iben Almbjerg",
            "related_links": [],
            "attachments": []
        }
    }
}