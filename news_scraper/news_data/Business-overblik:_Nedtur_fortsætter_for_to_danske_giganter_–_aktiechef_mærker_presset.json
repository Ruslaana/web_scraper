{
    "version": "1.0",
    "document": {
        "id": 8462,
        "title": "Business-overblik: Nedtur fortsætter for to danske giganter – aktiechef mærker presset",
        "content": "Godmorgen og velkommen til torsdagens hurtige Business-overblik. I dag runder vi blandt andet: Men vi begynder med en markant, grøn nedtur. God læselyst! Nedtur fortsætter for to danske giganter – aktiechef mærker presset Nedturen fortsætter for de to danske aktiegiganter Ørsted og Vestas, som siden januar 2021 har mistet henholdsvis 70 og 55 procent i værdi. De grønne aktier er således fanget i en dyb nedtur, og Lars Hytting, der er chef for aktiehandel hos Artha Kapitalforvaltning, kan tydeligt mærke, hvordan investorernes interesse for de grønne aktier er svundet ind. »Den grønne sektor lider, og det er blevet uinteressant for mange at investere i den retning,« siger hantil Børsen. »Aktier som Vestas og Ørsted er heller ikke ligefrem blandt de mest efterspurgte på aktiemarkedet.« Onsdag faldt Ørsted-aktien med yderligere 0,74 procent, mens Vestas-aktien gik 1,06 procent ned i værdi. Lars Hytting finder det dog for tidligt at dømme bæredygtige investeringer ude – en holdning, som han deler med aktiestrategichef Peter Garnry i Saxo Bank: »Hvis du virkelig er langsigtet investor, er vi nærmest ved nogle niveauer nu, hvor man kan begynde at kigge på disse selskaber,« siger Peter Garnry til Børsen. Ifølge Berlingskes beregninger har Vestas-aktien tabt 175 milliarder kroner og Ørsted-aktien 425 milliarder kroner i værdi siden toppen i januar 2021. 1. Banker opkræver svimlende milliardbeløb – små virksomheder vil have konkurrence Små og mellemstore virksomheder skal betale syv milliarder kroner ekstra til bankerne, som gennem den seneste tid har hævet renterne på udlån markant, mens indlånsrenterne kun er steget beskedent. Det viser beregninger fra brancheorganisationen SMVdanmark,skriver Finans. Chefkonsulent Kasper Munk Rasmussen fra SMVdanmark, der repræsenterer 18.000 virksomheder, kalder det »en omvendt Robin Hood«, hvor bankerne hiver penge ud af lommerne på de små erhvervsdrivende og giver dem til sig selv. Han efterlyser mere konkurrence. 2. Rigmandsfamilie står til at miste alt, men er stadig åben for SAS Den svenske rigmandsfamilie Wallenberg, som lige nu ejer 3,4 procent af SAS, står til at miste alt, når SAS snart skifter ejere, og SAS afnoteres fra børsen. Alligevel bakker fonden planen op og er »villig til at engagere os i en dialog om fremtiden, hvis der er interesse for det hos ejerkonsortiet«, hedder det i en pressemeddelelse. Wallenberg Investments har hidtil været tredjestørste ejer efter den danske og svenske stat. SAS' bestyrelsesformand, tidligere TDC-topchef Carsten Dilling, vilifølge norske E24»utroligt gerne« have den svenske milliardærfamilie med om bord. 3. Norge vil lægge skat på vindkraft Den norske regering vil lægge skat på vindkraft, fordi samfundet skal have del i værdistigningerne. Regeringen vil i løbet af efteråret fremlægge lovforslag om at indføre en såkaldt grundrenteskat på landbaseret vindkraft – både eksisterende og ny – og har tidligere lagt op til en effektiv skattesats på 40 procent, hvilket skal indbringe 2,5 milliarder norske kroner om året,skriver det norske erhvervsmedie E24. Brancheorganisationen Fornybar Norge frygter, at skatten med tilbagevirkende kraft risikerer at udløse konkurser og efterlyser overgangsordninger.  1. SAS forlader det »stærkeste og bedste« netværk i verden: Nye partnere kan føre til store ændringer Samtidig med nye ejere skifter SAS også Star Alliance-netværket ud med SkyTeam. Det ventes at få store konsekvenser for både SAS, passagererne og Københavns Lufthavn.Læs historien her. 2. Kommentatorer: Top-topskatten er rendyrket symbolpolitik Top-topskatten handler slet ikke om at få penge i kassen, mener politiske kommentatorer. Målet er at beskytte statsminister Mette Frederiksen (S). Socialdemokratiets politiske ordfører afviser.Læs historien her. Ulrik Bie: Nye rentehop sender aktiemarkederne i højrødt De globale aktiemarkeder er generelt præget af store kursfald, i takt med at dollaren er styrket, og renterne stiger. I går var det olieprisen, der fik bøllebank. Det er igen den amerikanske centralbank og udsigterne for rentepolitikken, der giver usikkerhed. Turbulensen kan vare ved.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.30: Tak, fordi du læste med!",
        "metadata": {
            "source": "https://www.berlingske.dk/business/business-overblik-nedtur-fortsaetter-for-to-danske-giganter-aktiechef",
            "image_url": "https://berlingske.bmcdn.dk/media/cache/resolve/image_x_large_vertical/image/172/1723043/24541868-hc-rsted-statuen-i-rsted-parken-kbenhavn.jpg",
            "publication_time": "Torsdag d. 05. oktober 2023, kl. 07.34",
            "author": "Thomas Breinstrup",
            "related_links": [],
            "attachments": []
        }
    }
}