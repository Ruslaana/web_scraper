{
    "version": "1.0",
    "document": {
        "id": 14960,
        "title": "Fransk eks-minister sigtet for voldtægt",
        "content": "Fransk politik er endnu engang blevet rystet af en sexskandale, efter den tidligere vice-minister for offentligt ansatte og borgmester i byen Draveil, Georges Tron, er blevet sigtet for voldtægt og andre seksuelle krænkelser af to kvinder. Eks-ministerens kvindelige assistent er også blevet sigtet for voldtægt i sagen. Georges Trontrådte tilbageallerede i sidste måned, efter skandalen begyndte at rulle i de franske medier. Men anklageren har først nu rejst sigtelse mod politikeren og hans kvindelige assistent Brigitte Gruel efter to dages afhøringer. Begge de anklagede er blevet løsladt mod kaution og nægter sig skyldige i anklagerne,skriver BBC. De to forurettede kvinder, der arbejdede for Georges Tron på hans borgmesterkontor i Draveil, har forklaret, at han tvang dem til at give ham fodmassage, som så udviklede sig til et seksuelt overgreb. En tredje kvinde har meldt sig på banen som vidne i sagen. Det er uvist, hvordan den kvindelige assistent er involveret i de påståede voldtægter. I maj måned blev Valutafondbossen og de franske socialisters topkandidat til præsidentposten, Dominique Strauss-Kahn, anholdt i New York sigtet for seksuelle overgreb på en stuepige. Sexskandalen, der rystede fransk toppolitik, har startet enstor debat i Frankrigomkring sexchikane. INFOshop:800 unge fortælle om deres første sexoplevelse",
        "metadata": {
            "source": "https://www.berlingske.dk/internationalt/fransk-eks-minister-sigtet-for-voldtaegt",
            "image_url": "https://berlingske.bmcdn.dk/media/cache/resolve/image_x_large/image/27/270092/4297330-files-france-politics-crime-sex.jpg",
            "publication_time": "Torsdag d. 23. juni 2011, kl. 08.44",
            "author": "David Tarp",
            "related_links": [],
            "attachments": []
        }
    }
}