{
    "version": "1.0",
    "document": {
        "id": 11347,
        "title": "Business-overblik: Trump udskyder biltold efter pres",
        "content": "Godmorgen og velkommen til torsdag morgens Business-overblik. I dag runder vi blandt andet: Men vi begynder med udsættelsen af den amerikanske biltold. God læselyst, og følg med dagen igennem påBerlingske Business! Trump udskyder biltold i en måned efter pres Bilproducenter slipper for at skulle betale straftold på 25 procent i en måned, og det kan også komme på tale at undtage andre varer. Fritagelsen for bilproducenterne i Canada og Mexico, hvorfra store mængder af biler kommer, gælder, så længe de overholder frihandelsaftalerne. Udskydelsen kommer efter anmodninger fra Ford, General Motors og Stellantis, som producerer på tværs af de tre lande og derfor står i store vanskeligheder. Toldtarifferne, der ellers trådte i kraft tirsdag morgen, stod til at ramme en tredjedel af bilproduktionen i Nordamerika,skriver BBC. Beskeden fra USAs præsident, Donald Trump, stoppede i det mindste for nu den voldsomste nedtur på de amerikanske børser gennem de seneste tre måneder. Her har S&P 500-aktieindekset mistet hele sin gevinst siden novembervalget. Fords aktiekurs steg med fem procent, General Motors' med over syv procent og Stellantis' med over ni procent efter nyheden om udskydelsen. Ifølge Det Hvide Hus' pressesekretær, Karoline Leavott, er Trump »åben for at høre om yderligere undtagelser«. Canada er klar til at nedbringe sin gengældelsestold mod amerikanske varer, hvis USA ændrer på sin straftold. 1.Dyre smykker og helikoptertur. Georgiske svindlere lever luksusliv, mens de snyder danskere »Jeg kan ikke mere.« Danskeren J.E. faldt i kløerne på udenlandske investeringssvindlere og mistede sine sidste penge. Da han var klar til at tage sit eget liv, kaldte svindleren ham en »tudeprins« og pressede ham til at investere mere. Stort læk giver unikt indblik i to ekstremt velorganiserede kriminelle netværk med milliardomsætning.Læs historien her. Læs også:Georgiske svindlere er også på jagt i Sverige. 2.Danske Bank troede på aktiefest under Donald Trump. Nu advarer chefstrategen alligevel mod at købe amerikanske aktier: »Desværre« I mere end et år har Danske Banks chefstrateg, Frank Øland, hævdet, at Donald Trump ville være en gevinst for amerikanske aktier, og så sent som i sidste uge blev det gentaget. Men nu er tonerne pludselig anderledes. Chefstrategen afviser dog at have fejlvurderet præsidentens »aktievenlighed«.Læs historien her. Ulrik Bie: Kina går en farlig vej med nyt mål Kinas præsident, Xi Jinping, har fastholdt ambitiøse vækstmål på trods af Donald Trumps voldsomme optrapning af handelskrigen. Det kan ligne en flyvende fuckfinger til den amerikanske præsident. Men det er dybt bekymrende for Kinas økonomiske fremtid.Læs historien her.   1.Advarselslamper blinker om recession i USA Verdens største økonomi, den amerikanske, trues af recession. Første advarselssignal kommer fra det amerikanske obligationsmarked. Renten på en amerikansk statsobligation med en løbetid på tre måneder er nu højere end på en tiårig, amerikansk statsobligation. Det er, hvad den amerikanske centralbank, Federal Reserve, ser på, når den vurderer sandsynligheden for en recession. »Jeg kan ikke lide at sige det, men jeg tror, at der kommer en recession,« siger økonom og administrerende direktør Lars Christensen fra rådgivningsvirksomheden Paicetil Finans. 2. Olieprisen dykker til laveste i tre år Olieprisen er dykket til det laveste i tre år. For tredje dag i træk faldt prisen, denne gang med tre procent, så en tønde råolie nu er helt nede på 68,33 dollar, det laveste siden december 2021. Faldet skyldes nye tal, der viser, at råolielagrene i USA i den sidste uge af februar var øget med 3,6 millioner tønder til 433,8 millioner,skriver Financial Times. Samtidig har de olieproducerende landes organisation, OPEC, varslet gradvis øget produktion fra 1. april, selv om det var forventet, at de igen ville udsætte opstarten. 3. Elkunderne er blevet ramt af prislussing i 2025 Januar og februar blev to meget dyre måneder for landets elkunder. Markedsprisen på el lå meget atypisk over en krone i 25 procent af tiden, og i gennemsnit lå den på 0,80 kroner. Det er kun tredje gang på 25 år, at elprisen har været så høj,skriver Jyllands-Posten. »Det er særligt februar, der har budt på højere elpriser. Det skyldes især, at de europæiske gaslagre har en lav beholdning, og det smitter af på elprisen,« siger Mads Brøgger, direktør i Norlys Energi. Aktier – indeks og udvikling i procent USA – lukkekurser onsdag: Asien – indeks torsdag kl. 7.20: Tak, fordi du læste med, og rigtigt god torsdag!",
        "metadata": {
            "source": "https://www.berlingske.dk/business/business-overblik-trump-udskyder-biltold-efter-pres",
            "image_url": "https://berlingske.bmcdn.dk/media/cache/resolve/image_x_large_vertical/image/189/1896878/24904365-richmond-california---march-04-in-an-aerial-view.jpg",
            "publication_time": "Torsdag d. 06. marts 2025, kl. 07.22",
            "author": "Thomas Breinstrup",
            "related_links": [],
            "attachments": []
        }
    }
}