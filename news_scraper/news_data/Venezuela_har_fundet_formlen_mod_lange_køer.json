{
    "version": "1.0",
    "document": {
        "id": 15198,
        "title": "Venezuela har fundet formlen mod lange køer",
        "content": "Lange køer uden for supermarkeder er snart fortid i Venezuela. For at gøre kødannelser mindre begyndte politiet i går, efter et direktiv fra præsident Nicolas Maduro, at give kunderne kun to shoppedage om ugen i alle statsejede butikker. Det skriverBloomberg.  Flere tusinde var linet op ude foran butikker i sidste uge, efter akut mangel på udenlandsk valuta som forårsagede mangel på alt fra sukker til shampoo. Politiet afviste mange kunder efter et nyt system, som begrænser kunders adgang til butikker baseret på de sidste fire cifre på vedkommendes id-kort. Samtidig kontrollerede Venezuelas Udlændingeservice de handlendes papirer for at bekræfte lovligt ophold.  Køerne danner sig dog udenfor de private butikker, hvor der ingen restriktioner er. Blandt andet på grund af beskeden om, at kaffe var landet i butikkerne. Det kommer sig af, at landet har været plaget af voldelige demonstrationer på grund af verdens hurtigst løbende inflation og mangel på alt fra mælk til medicin.",
        "metadata": {
            "source": "https://www.berlingske.dk/business/venezuela-har-fundet-formlen-mod-lange-koeer",
            "image_url": "https://berlingske.bmcdn.dk/media/cache/resolve/image_x_large/image/28/284861/8163954-venezuela-shortages.jpg",
            "publication_time": "Tirsdag d. 13. januar 2015, kl. 14.07",
            "author": "Christina Jul Nielsen",
            "related_links": [],
            "attachments": []
        }
    }
}