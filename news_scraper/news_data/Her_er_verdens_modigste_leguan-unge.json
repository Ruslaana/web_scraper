{
    "version": "1.0",
    "document": {
        "id": 7374,
        "title": "Her er verdens modigste leguan-unge",
        "content": "Forestil dig, at det første, du som nyfødt møder i denne verden, er snesevis af aggressive slanger. De angriber dig, og du må løbe og springe for livet. Et sandt mareridt. Nu har du et meget godt billede af, hvordan det er at blive udklækket som havleguan på Fernandina Island på Galapagos. Da BBC i weekenden havde premiere på første afsnit af den storslåede natur-serie »Planet Earth II,« blev en lille ny internetstjerne født.  Absolutely gripping#planetearth2pic.twitter.com/I2hpTCPpmr Mere end ni millioner tv-seere fulgte - og de fleste heppede sikkert på - den modige havleguan, som i en to minutter lang sekvens måtte kæmpe for sit liv.  Well, I wasn't expecting to spend my Sunday night cheering on a baby Sea-going Iguana in a race against snakes. Amazing stuff.#planetearth2 Internettet elsker nuttede dyr, det er ikke nyt. Men læg dertil massevis af morderiske slanger, og du har en episk kamp mellem godt og ondt, der rammer lige i hjertet. Det eksotiske hverdagsdrama har fået internettet til at koge over af Memes, GIF'er og sjove billeder.  That iguana telling his story of how he escaped 100 snakes seconds after being born.#planetearth2pic.twitter.com/YUQwxGE9Ay Run baby iguana run!#planetearth2pic.twitter.com/gZguQ7ZtYc— Jassy Davis (@ginandcrumpets)November 6, 2016 Run baby iguana run!#planetearth2pic.twitter.com/gZguQ7ZtYc Flere brugere fremhæver, at BBC i deres skildring af den rå og nådesløse natur har overgået alt, hvad moderne film kan levere af spænding.  Planet earth 2 just destroyed anyway Hollywood suspense scene with this. Wowpic.twitter.com/j58lhEu0U7 Smoothie-producenten Innocent Drinks har endda forsøgt sig med en gang »News-jacking« - kunsten at kapre aktuelle begivenheder og ride med på bølgen for at opnå medieomtale. Og, ja, vi omtaler dem her, så well played, Innocent. Well played. Smoothie-firmaet har analyseret på det dramatiske forløb i hele afsnittet af Planet Earth 2 med en improviseret »berettermodel,« der tydeligvis peaker med krybdyrs-dramaet til sidst.  #PlanetEarth2- drama over timepic.twitter.com/EZze5BG8Xl Danske seere, der har fået smag for flere hverdagsdramaer fra den vilde natur, kan se frem til at Planet Earth II bliver vist på DR1.",
        "metadata": {
            "source": "https://www.berlingske.dk/samfund/her-er-verdens-modigste-leguan-unge",
            "image_url": "https://berlingske.bmcdn.dk/media/cache/resolve/image_x_large/image/5/55985/15374580-sdfgsdf.jpg",
            "publication_time": "Tirsdag d. 08. november 2016, kl. 15.30",
            "author": "Steen Hansen",
            "related_links": [],
            "attachments": []
        }
    }
}