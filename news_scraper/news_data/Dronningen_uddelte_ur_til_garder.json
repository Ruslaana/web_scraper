{
    "version": "1.0",
    "document": {
        "id": 18295,
        "title": "Dronningen uddelte ur til garder",
        "content": "Ved fredagens årsdagsparade ved Den Kongelige Livgarde på Gothersgade Kaserne ved Rosenborg Slot i København fik han således overrakt et armbåndsur af dronning Margrethe, det såkaldte »Dronningens Ur.« »Dronningens Ur« er et hædersbevis, der overrækkes til den garder, der af vagtkompagniet er udvalgt som tjenesteperiodens bedste garder, og der bliver lagt vægt på både god soldatertjeneste og godt kammeratskab.  Historien bag uddelingen af armbåndsuret går tilbage til 1969, hvor der i anledning af Kong Frederik IXs 70-års fødselsdag blev oprettet en fond. Kongen besluttede, at der for renterne af bidraget årligt skulle indkøbes armbåndsure med påskriften »Kongens ur« og det pågældende årstal, sådan at der ved hver afskedsparade ved Den Kongelige Livgarde kan overrækkes et ur. Første gang, Kongen overrakte et ur ved en afskedsparade, var i 1970, og uret skiftede efter dronning Margrethes overtagelse af tronen i 1972 navn til »Dronningens Ur.« BNB",
        "metadata": {
            "source": "https://www.berlingske.dk/samfund/dronningen-uddelte-ur-til-garder",
            "image_url": "https://berlingske.bmcdn.dk/media/cache/resolve/image_x_large/image/65/654688/5308757-dronningen-overvrer-parade-og-sknker-et-ur.jpg",
            "publication_time": "Fredag d. 29. juni 2012, kl. 17.09",
            "author": null,
            "related_links": [],
            "attachments": []
        }
    }
}