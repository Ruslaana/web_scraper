{
    "version": "1.0",
    "document": {
        "id": 7409,
        "title": "Instagram vokser sig større end Twitter",
        "content": "Instagram passerede i marts 200 millioner brugere og har nu i december passeret 300 millioner såkaldte instagrammers. Det skriver Instagram på sin blog. Det skriverVersion2. Ifølge Twitters hjemmeside har den pippende fugl 284 millioner brugere, der til gengæld sender intet mindre end 500 millioner tweets af sted om dagen mod Instagrams 70 millioner beskeder. Den udvikling har taget selskabet siden 2007, mens Instagram, der i 2012 blev købt af Facebook, har været fire år om at nå de store runde tal.  For at fejre de mange brugere har Instagram lanceret en godkendelsesfunktion, hvor kendte, som i eksemplet med skateren Tony Hawk, bliver bekræftet som værende ægte Tony Hawk af Instagram, der så giver Tony et badge, der over for de mange brugere og følgere bekræfter ægtheden af hans identitet.  Netop spamkonti og falske profiler plager både Twitter og Instagram, og sidstnævnte har siden årets begyndelse arbejdet på en større oprydning i falske profiler, hvilket kan få antallet af brugere til at dykke.  Tilbage i marts passerede Instagram 200 millioner brugere. Deltag i debatten hosVersion2.",
        "metadata": {
            "source": "https://www.berlingske.dk/virksomheder/instagram-vokser-sig-stoerre-end-twitter",
            "image_url": "https://berlingske.bmcdn.dk/media/cache/resolve/image_x_large/image/5/56535/8027494-france-medias-internet-instagram-files.jpg",
            "publication_time": "Torsdag d. 11. december 2014, kl. 10.26",
            "author": null,
            "related_links": [],
            "attachments": []
        }
    }
}