{
    "version": "1.0",
    "document": {
        "id": 20747,
        "title": "Skatteminister i hårdt angreb: Den blå oppositions fællesmængde er skæve skattelettelser og nedskæringer i det offentlige",
        "content": "Den6. januar fandt den blå familieigen sammen ovenpå en turbulent periode. Alex Vanopslagh (LA), Inger Støjberg (DD), Mona Juul (K) og Morten Messerschmidt (DF) tonede frem på Facebook. I avisannoncer medfællesbillede af dem allefire kunne man læse, at de nu havde fundet hinanden. Siden har det vist sig, at det mildest talt er uklart, hvad de fire partiledere egentlig kan blive enige om. De ligner mest af alt en samspilsramt familie. Udenrigspolitikken, rigsfællesskabet og Trump, samt hvordan Danmark burde ledes, ser de forskelligt på. Morten Messerschmidtbesøgte sågar Trumps golfressort Mar-a-Lago. Inger Støjbergkritiserede som vanligt statsministerenuden dog at kunne løfte sløret for, hvad statsministeren skulle gøre anderledes. Imellem sine videooptagelser til de sociale medier fik Alex Vanopslagh gjort det klart, at han ervillig til at stille sig til rådighed som statsminister. Og Mona Juul lod Rasmus Jarlov gå i soloudbrud med en stribeudenrigspolitiske meldinger i både nationale og udenlandske medier. Siden har de fire partiledere i fællesskab forfatteten kronik her i Berlingske, som tilsyneladende afspejler en form for fællesmængde mellem de fire blå partier. Fem dogmer, kalder de det. Men ved en nærmere gennemlæsning står det klart, at kronikken ikke tåler at blive udsat for en ikketest. Det er simpelthen vanskeligt at finde noget nævneværdigt, man kan være uenig i. Det virker, som om det vigtigste budskab blot er at udtrykke foragt for Socialdemokratiet, som de fire partiledere af en eller anden grund har ualmindeligt lidt tilovers for. Egentlig troede jeg den blå opposition atter havde opgivet ævred. Men 26. marts trådte det borgerlige Danmarks måske bedste bud på en statsministerkandidat, Alex Vanopslagh, i karakter og præsenterede sit politiske projekt:En økonomisk plan med 47 milliarder kroner i skattelettelser. Skattelettelser, som blandt andetskal finansieres ved at sige farvel til,hvad der svarer til op imod 30.000 offentligt ansatte, som ikke længere skal levere velfærd til danskerne. Samtidig vil skattelettelserne navnlig begunstige velhavere i Gentofte, Rungsted og Hørsholm, mens danskere bosat på Langeland, Ærø og Læsø står til at få mindst. En plan, der kan gennemføres i morgen, som Vanopslagh hævder. Tidligere har Vanopslagh jo ogsåforeslået at halvere dagpengeperioden og afskaffe Arne-pension. Men hvad siger de øvrige blå partiledere til Vanopslaghs drømme om at trække Danmark skævt? Både Danmarksdemokraterne og Dansk Folkeparti plejer jo at tale om et Danmark i balance og almindelige danskeres hverdag. Ikke desto mindre tog de to partier varmt imod Liberal Alliances plan. Til min store overraskelse kunne jeg dagen efter Vanopslaghs præsentationlæse i avisen, atDanmarksdemokraterne kun havde ros tilovers for LAs udspil, og at »retningen er fin«. Dansk Folkeparti stemte i. »Det er ikke alt, vi ser ens på (...) Men vi er enige om at sætte en ny og borgerlig retning for Danmark,« lød det fra partiets formand,Morten Messerschmidt, på Facebook. Jeg har respekt for, at Liberal Alliance bekender kulør og stiller sig i spidsen for at fremlægge konkrete politiske forslag. Selvom forslagene fordelingspolitisk er skævere end tårnet i Pisa, må man kvittere for ærligheden og evnen til at samle den blå opposition om et projekt, der vil gøre et stort indhug i velfærdssamfundet og betyde massive nedskæringer i den offentlige velfærd til gavn for nogle af de allerrigeste. Rasmus Stoklund er MF og skatteminister (S) ",
        "metadata": {
            "source": "https://www.berlingske.dk/synspunkter/skatteminister-i-haardt-angreb-den-blaa-oppositions-faellesmaengde-er",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917344/24942658-rasmus-stoklund-udkommer-med-en-ny-bog.jpg",
            "publication_time": "Mandag d. 05. maj 2025, kl. 10.55",
            "author": null,
            "related_links": [],
            "attachments": []
        }
    }
}