{
    "version": "1.0",
    "document": {
        "id": 22140,
        "title": "Det kom som en overraskelse: Indtil denne uge sad tidligere medlem af PFLP i Mellemfolkeligt Samvirkes »øverste myndighed«",
        "content": "Arif Qaraeen, som i denne uge har forladt sin plads i rådet i organisationen Mellemfolkeligt Samvirke, har tidligere været medlem af den palæstinenske gruppe PFLP, der i dag defineres som en terrororganisation. Det skriverB.T., som dermed føjer endnu et kapitel til en speget sag, der har rullet i denne uge, om det nu tidligere rådsmedlem. I en podcast fra december sidste år fortalte Arif Qaraeen, at han var medlem af »Folkefronten til Palæstinas Befrielse«, bedre kendt som PFLP, da han kom til Danmark i sin tid. I programbeskrivelsen til»En snak om Palæstina«, som det hedder, kan man læse, at værten, filminstruktør Omar Shargawi, taler med »tidligere medlemmer af PFLP« Talal Zube og Arif Qaraeen. Her fortæller Arif Qaraeen, at han startede med at være aktiv i den palæstinensiske modstandsbevægelse, før han kom til Danmark i 1970, blandt andet som medlem PFLP, og at han havde lyst til at fortsætte arbejdet i Danmark. PFLP blev verdensberømt for flykapringer og en række væbnede angreb på Israel i 60erne og 70erne. PFLP har siden 1997 været på USAs liste over terrororganisationer. Gruppen har også stået på EUs liste over terrororganisationer siden 2012. Arif Qaraeen sad indtil for nylig i Mellemfolkeligt Samvirkes »øverste myndighed« – deres såkaldte råd. Sammen med bestyrelsesmedlem Sara El-Khatib har han dogforladt sin post i organisationen i denne uge. Det skete, efter at det kom frem, at de i en række kontroversielle og kritiserede opslag på sociale medier blandt andet har påstået, at »zionister« styrer medierne, og delt et billede af Hitler, der rækker en stafet til Israels premierminister, Benjamin Netanyahu. Opslagene blev efterfølgende slettet, og i går kunne generalsekretær Tim Whyte så fortælle,at de to medlemmer er trådt ud af henholdsvis bestyrelse og råd. Billederne kaldte han i et interview medRadio4»uacceptable«. Oplysningen om Qaraeens medlemskab af PFLP kom først frem i B.T., efter han altså havde forladt Mellemfolkeligt Samvirkes råd. Både B.T. og Berlingske har forsøgt at kontakte Arif Qaraeen med henblik på et interview, men han er ikke vendt tilbage. B.T. citerer Mellemfolkeligt Samvirke for at reagere på de nye oplysninger i et skriftligt svar. Her fremgår det, at organisationen ikke vidste, at det nu tidligere rådsmedlem havde været medlem af PFLP. Spurgt til, hvordan de forholder sig til de nye oplysninger, svarer organisationen: »Det kommer naturligvis bag på os, men Arif, som nu er udtrådt af rådet, har ikke haft nogen indflydelse på Mellemfolkeligt Samvirkes arbejde. Arif har været ét af rådets 100 medlemmer og har aldrig deltaget i rådets årlige møde.« I et opslag på det sociale medie X omtaler Haifaa Awad, forkvinde for Mellemfolkeligt Samvirke, også situationen om PFLP. »Vi erfarer, at et af vores rådsmedlemmer, Arif Qaraeen, tidligere har været medlem i start 1970erne af PFLP,« skriver hun og tilføjer: »Arif er udtrådt af Rådet. Han har været medlem af MS (Mellemfolkeligt Samvirke,red.) i et år, og vi har ikke set ham til Rådets årlige møde eller i øvrigt andre fora på MS.« Haifaa Awad hævder, at han har »altså ikke haft nogen som helst indflydelse på« organisationens strategi og arbejde.  Kære Alle. Vi har været en del i vælten siden igår og nu erfarer vi følgende:@ActionAidDK#dkmedier#dkpolpic.twitter.com/yoOFvFxhAC",
        "metadata": {
            "source": "https://www.berlingske.dk/indland/det-kom-som-en-overraskelse-indtil-denne-uge-sad-tidligere-medlem-af-pflp",
            "image_url": "https://berlingske.bmcdn.dk/media/cache/resolve/image_x_large/image/183/1833079/24786557-arif-qaraeen-er-direktr-for-den-danske-uafhngige.jpg",
            "publication_time": "Torsdag d. 05. september 2024, kl. 16.39",
            "author": "Anne Meisner Synnestvedt",
            "related_links": [],
            "attachments": []
        }
    }
}