{
    "version": "1.0",
    "document": {
        "id": 8479,
        "title": "Erdogan kræver igen straf til komiker for digt om dyresex",
        "content": "Mainz. Recep Tayyip Erdogan har ikke glemt, at en tysk komiker i foråret læste et digt op, hvori præsidenten blev beskyldt for at have sex med dyr og se børneporno. Den tyrkiske præsident vil ikke finde sig i, at anklagemyndigheden i Tyskland har opgivet at retsforfølge komikeren Jan Böhmermann. Nu har han klaget afgørelsen, da han føler sig krænket. Anklagemyndigheden i delstaten Rheinland-Pfalz bekræfter, at man derfor skal se på sagen igen. Komikeren læste digtet op på den landsdækkende tyske kanal ZDF tidligere på året. På Tyrkiets anmodning blev en juridisk undersøgelse sat i gang i Tyskland. Men anklageren nåede frem til, at komikeren ikke kunne straffes efter tysk lov, selv om den specifikt omtaler fornærmelser mod statsoverhoveder i andre lande. Sagen har ført til en ophedet debat om ytringsfrihed i Tyskland. /ritzau/dpa",
        "metadata": {
            "source": "https://www.berlingske.dk/internationalt/erdogan-kraever-igen-straf-til-komiker-for-digt-om-dyresex",
            "image_url": "https://berlingske.bmcdn.dk/media/cache/resolve/image_x_large/image/7/75008/15053187-files-germany-turkey-politics-.jpeg",
            "publication_time": "Mandag d. 10. oktober 2016, kl. 19.51",
            "author": null,
            "related_links": [],
            "attachments": []
        }
    }
}