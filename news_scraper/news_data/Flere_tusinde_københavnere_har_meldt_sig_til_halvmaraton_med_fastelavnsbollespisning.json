{
    "version": "1.0",
    "document": {
        "id": 6128,
        "title": "Flere tusinde københavnere har meldt sig til halvmaraton med fastelavnsbollespisning",
        "content": "Det er nærmest en massepsykose, der rammer København hvert år, når byens mange gode bagerier begynder at sælge åretsfastelavnsboller. Folk kan ikke komme hurtigt nok afsted til bageren, og derfor føles følgende nyhed tæt på selvindlysende: I år kan man løbe et halvmaraton rundt i København, hvor der er ti stop ved nogle af byens bedste bagere, hvor løberne vil få fastelavnsboller. Foreløbig har 3.723 københavnere tilmeldt sig til det såkaldte Fastelavn Bun Run, oplyser arrangøren. Men der er kun 100 pladser til det gratis løb, som bliver fordelt efter lodtrækning. »Vi er blevet blæst bagover af interessen«, udtaler arrangør Simon Evers, stifter af Tipster, i en pressemeddelelse. Planen er, at 100 løbere skal løbe den 21,1 kilometer lange rute med i alt ti forplejningszoner på gode bagerier. Hos hvert bageri præsenterer bagerne årets fastelavnsbolle, og løberne får lov til at få en gratis smagsprøve. Her er ruten, som løberne skal igennem.Fold sammenLæs mereFoto: Tipster. Bagerierne er: Tilmeldingen er åben til og med den 22. januar, og de 100 heldige løbere bliver annonceret dagen efter. I 2024 var der hele tre boller, som fik topkarakteren seks stjerner. Du kanlæse testen her,mens du venter på dette års test. ",
        "metadata": {
            "source": "https://www.berlingske.dk/gastronomi/flere-tusinde-koebenhavnere-har-meldt-sig-til-halvmaraton-med",
            "image_url": "https://berlingske.bmcdn.dk/media/cache/resolve/image_x_large_vertical/image/187/1878569/24870488-juno-maison-dangleterre-og-mirabelle-fbtest2024.jpg",
            "publication_time": "Onsdag d. 15. januar 2025, kl. 15.08",
            "author": "Joachim Talbro Paulsen",
            "related_links": [],
            "attachments": []
        }
    }
}