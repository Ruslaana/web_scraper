{
    "version": "1.0",
    "document": {
        "id": 13023,
        "title": "Vilde heste i naturnationalparker redder langtfra Danmarks natur",
        "content": "Der er en bred enighed blandt forskere om, at naturnationalparker er en god idé. Altså at man sætter den nødvendige plads af, og at naturen er i stand til at passe sig selv. Problemet er, at områderne, vi afsætter, simpelthen er for små, mener Carsten Rahbek, professor i biodiversitet ved Københavns Universitet. »Der er masser af plads i Danmark, men vi er af den opfattelse, at hvis vi sætter et lille frimærke af, så trives naturen,« siger Carsten Rahbek. Derfor mener han heller ikke, at man ukritisk skal sætte en masse dyr ud i naturen og tro, at de kan leve naturligt. Specielt ikke, hvis der ikke er mulighed for, at dyrene kan flytte sig, når der for eksempel ikke er mere mad. »Det er ikke et spørgsmål, om død er naturligt. Det er et spørgsmål om, hvor mange der dør,« fortæller Carsten Rahbek i Pilestræde.   Lyt til tidligere afsnit af Pilestræde: ",
        "metadata": {
            "source": "https://www.berlingske.dk/pilestraede/vilde-heste-i-naturnationalparker-redder-langtfra-danmarks-natur",
            "image_url": "https://berlingske.bmcdn.dk/media/cache/resolve/image_x_large/image/146/1467570/23870467-heste.jpg",
            "publication_time": "Onsdag d. 22. september 2021, kl. 15.25",
            "author": "Laura Nørkjær Seligmann",
            "related_links": [],
            "attachments": []
        }
    }
}