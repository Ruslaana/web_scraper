{
    "version": "1.0",
    "document": {
        "id": 10851,
        "title": "Massivt politi ved Nærum Skov skyldtes selvmordstruet person",
        "content": "Nordsjællands Politi var torsdag aften massivt til stede i et område omkring Nærum Skov. I første omgang kom politiet ikke med nogen melding om, hvad det drejede sig om. Men kort før klokken 21 lyder det, at der var tale om en sag med en selvmordstruet person. Ingen er kommet til skade. »Nordsjællands Politi har siden klokken 17.29 været massivt til stede i et område omkring Nærum Skov for at hjælpe en selvmordstruet borger. Aktionen er afsluttet uden tilskadekomst.« »Vi har ikke yderligere oplysninger om sagen,« skriver politiet på Twitter.  Nordsjællands Politi har siden kl. 1729 været massivt til stede i et område omkring Nærum Skov for at hjælpe en selvmordstruet borger. Aktionen er afsluttet uden tilskadekomst. Vi har ikke yderligere oplysninger om sagen.#politidk Tidligere torsdag aften opfordrede politiet borgere til at holde sig væk. »Vi opfordrer borgere om ikke at søge til stedet. Vi vil løbende orientere om nyt i sagen, men har for nuværende ikke yderligere oplysninger,« skrev politiet.  Nordsjællands Politi er pt. til stede i et område omkring Nærum Skov i forbindelse med en politiforretning. Vi opfordre borgere om ikke at søge til stedet. Vi vil løbende orientere om nyt i sagen, men har for nuværende ikke yderligere oplysninger.#politidk /ritzau/",
        "metadata": {
            "source": "https://www.berlingske.dk/indland/massivt-politi-ved-naerum-skov-skyldtes-selvmordstruet-person",
            "image_url": "https://berlingske.bmcdn.dk/media/cache/resolve/image_x_large/image/158/1582291/24177441-sterild-plantage-vindmlletestcenter.jpg",
            "publication_time": "Torsdag d. 18. august 2022, kl. 20.38",
            "author": null,
            "related_links": [],
            "attachments": []
        }
    }
}