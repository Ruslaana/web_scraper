{
    "version": "1.0",
    "document": {
        "id": 7256,
        "title": "Hun er et ungt talent i en mandsdomineret branche og kaldes Danmarks spildevandsingeniør nummer ét",
        "content": "Pernille Gylling Jensen arbejder med noget, den gængse danskere nok ikke mener er verdens mest sexede arbejde: håndtering af spildevand. Hun står som driftsleder i spidsen for håndteringen af spildevand på et af landets største industrirensningsanlæg i Rønland hos selskabet FMC Agricultural Solutions. Her er hun spildevandsingeniør og driftsleder og sørger for, at processpildevand, regnvand og vand fra den forurenede undergrund bliver renset og ledt tilbage til naturen. Fabriksdirektør i FMC Agricultural Solutions, Jakob Kyllesbech, beskriver hendes arbejde som »ganske afgørende« og kalder hende »Danmarks spildevandsingeniør nummer ét«: »Hun har en unik evne til at tage fat om komplekse problemstillinger og få dem til at virke enkle, alt imens hun aldrig mister fokus på det større billede: At beskytte miljøet og gøre spildevandshåndtering bedre hver eneste dag,« forklarer han. I sin tid hos FMC Rønland har Pernille Gylling Jensen skabt synlige resultater, blandt andet ved at nedbringe udledninger af kvælstof med 70 procent og fosfor med 28 procent. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. På anlægget i Rønland renser de spildevand døgnet rundt. I 18 timer om dagen bliver der »analyseret, målt og reageret«. Her leder Pernille Gylling Jensen i en alder af 32 år et team af 21 procesoperatører i en branche, hvor der normalt ikke er mange unge kvinder. I sin tid som leder har hun også formået at øge diversiteten i sit team ved at ansætte kvinder som procesoperatører og stiftet et netværk for andre unge produktionsingeniører i området. »Og i hjertet af det hele står Pernille som en urokkelig drivkraft. Hun sikrer ikke bare, at vi overholder alle regler og krav, men også at vi hele tiden bliver bedre og mere effektive,« udtaler fabriksdirektøren. Herunder kan du se alle årets talenter: ",
        "metadata": {
            "source": "https://www.berlingske.dk/talent-100/hun-er-et-ungt-talent-i-en-mandsdomineret-branche-og-kaldes-danmarks",
            "image_url": null,
            "publication_time": "Lørdag d. 05. april 2025, kl. 07.03",
            "author": "Trine Vester",
            "related_links": [],
            "attachments": []
        }
    }
}