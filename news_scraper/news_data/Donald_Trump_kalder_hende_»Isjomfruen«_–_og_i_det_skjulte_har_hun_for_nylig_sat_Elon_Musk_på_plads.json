{
    "version": "1.0",
    "document": {
        "id": 22246,
        "title": "Donald Trump kalder hende »Isjomfruen« – og i det skjulte har hun for nylig sat Elon Musk på plads",
        "content": "I første omgang bed de færreste mærke i journalistens spørgsmål eller Donald Trumps korte svar. I den forgangne uge var den nyvalgte præsident i færd med at underskrive et dekret om den berygtedeeffektiviseringsenhed DOGE, som Donald Trump har udpeget Elon Musk til at stå i spidsen for. I den forbindelse ville en journalist vide, om Musk ville få sit eget kontor i Det Hvide Hus' vestfløj, som også huser Det Ovale Kontor. Trumpsvarede afvisende: »Nej. Han får et kontor til omkring 20 personer, som vi ansætter for at sikre, at disse (besparelser) bliver gennemført«. Det kontor bliver altså ikke i Det Hvide Hus. Bag Trumps svar –skriver avisen The Times– gemmer sig en magtkamp mellem to af præsidentens nærmeste, nemlig mangemilliardæren Elon Musk og stabschefen i Det Hvide Hus, den erfarne Susie Wiles. Wiles, som Donald Trump introducerede som »Isjomfruen«, dahan hev hende på scenenkort efter sin valgsejr, har »frosset« Musk ud af vestfløjen, som avisen malende beskriver det. Ifølge avisens oplysninger skulle Musk ellers have fisket efter et kontor helt tæt på præsidentens, men han må i stedet finde sig i, at han og hans folk får base i Eisenhower Executive Office Building. Den imposante bygning ligger godt nok på Det Hvide Hus' område, men altså en kort gåtur væk fra hovedkomplekset. Donald Trump og Susie Wiles sad under valgkampen sammen og så New York Mets spille mod Pittsburgh Steelers på Acrisure Stadium.Fold sammenLæs mereFoto: Evan Vucci/Reuters/Ritzau Scanpix. Historien om kontorstriden mellem Wiles og Musk kommer, efter atmediet Politicoi den forgangne uge kunne fortælle, hvordan Donald Trumps stab var »rasende« på Elon Musk, fordi han havdesået tvivl om finansieringenaf præsidentens stort anlagte ai-projekt. Onsdag langede Musk pludselig ud efter det enorme Stargate-projekt og hånede samtidig de store selskaber, der skal føre det ud i livet. På sit eget sociale medie, X, skrev han: »De har rent faktisk ikke pengene.«  They don’t actually have the money Den kommentar skulle have vakt vrede i præsidentens inderkreds, forklarede flere anonyme kilder til mediet. Om Wiles var en af de vrede, fremgik ikke, men stabschefen har næppe været tilfreds. Damediet Axiosi begyndelsen af det nye år bragte et kort interview med Donald Trumps nære medarbejder, kunne alle læse, hvordan hun havde tænkt sig at køre tingene i The West Wing: »Jeg byder ikke folk velkommen, som vil arbejde solo eller være en stjerne. Mit team og jeg vil ikke tolerere bagtaleri (...) eller drama. Det er kontraproduktivt for missionen.« Hvad vil kendetegne denne West Wing?spurgte mediet. »I bund og grund tror jeg på teamwork. Enhver, som man ikke kan regne med vil samarbejde og fokusere på vores fælles mål, skal ikke arbejde i West Wing.«",
        "metadata": {
            "source": "https://www.berlingske.dk/internationalt/donald-trump-kalder-hende-isjomfruen-og-i-det-skjulte-har-hun-for",
            "image_url": "https://berlingske.bmcdn.dk/media/cache/resolve/image_x_large_vertical/image/188/1883187/24879063-susie-wiles-er-blevet-kaldt-den-mest-frygtede-og.jpg",
            "publication_time": "Tirsdag d. 28. januar 2025, kl. 11.25",
            "author": "Thomas Søgaard Rohde",
            "related_links": [],
            "attachments": []
        }
    }
}