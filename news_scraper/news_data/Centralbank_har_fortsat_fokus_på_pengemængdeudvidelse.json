{
    "version": "1.0",
    "document": {
        "id": 10107,
        "title": "Centralbank har fortsat fokus på pengemængdeudvidelse",
        "content": "Det fastslår centralbankens pengepolitiske medlem Kikuo Iwata onsdag, ifølge Reuters. Kikuo Iwata siger, at Bank of Japan forbliver fokuseret på at bruge renten samt aktivopkøb som vigtige redskaber til at sætte skub i økonomien. »Jeg vil gerne understrege, at Bank of Japan vil fortsætte med at udvide den monetære base i fremtiden under de nye pengepolitiske rammer,« pointerede Iwata onsdag.  Nogle analytikere har hævdet, at Bank of Japan har flyttet der pengepolitiske fokus væk fra de kvantitative lempelser (aktivopkøb) til renterne i de nye rammer, som blev vedtaget i september. Men det er ikke en korrekt fortolkning, understreger Kikuo Iwata.  Centralbankens topchef, Haruhiko Kuroda, har tidligere noteret, at banken vil kunne reducere tempoet i udvidelsen af den monetære base, hvis de kan nå målet for renten. Det kan også betyde en reduktion i obligationsopkøbene. ",
        "metadata": {
            "source": "https://www.berlingske.dk/virksomheder/centralbank-har-fortsat-fokus-paa-pengemaengdeudvidelse",
            "image_url": "https://berlingske.bmcdn.dk/media/cache/resolve/image_x_large/image/10/108610/15692051-japan-economyboj.jpg",
            "publication_time": "Onsdag d. 07. december 2016, kl. 06.44",
            "author": null,
            "related_links": [],
            "attachments": []
        }
    }
}