{
    "version": "1.0",
    "document": {
        "id": 5877,
        "title": "19-årig klemt ihjel under togvogn ved Høje Taastrup",
        "content": "En 19-årig mand er mandag eftermiddag blevet klemt ihjel under en godsvogn ved Høje Taastrup Station. Det bekræfter Københavns Vestegns Politi over for Berlingske. Den unge mand arbejdede på rangerterrænet ved stationen, da ulykken skete, oplyser vagtchef Brian Munck, Københavns Vestegns Politi. »Man arbejdede med et 400 meter langt godstog, som man trænede i at manøvrere, og så er der et eller andet, der går galt,« siger Brian Munck til Ritzau. Den 19-årige døde på stedet. Mandens pårørende bliver i øjeblikket underrettet. Ulykken skete, da to af vogne på godstoget kørte af sporet under lav fart ved stationen. Den 19-årige røg ind under den bagerste af vognene.  Vognene er blevet afsporet ved lav fart under rangering#politidkhttps://t.co/lknPAibijR Der er ikke oplysninger om, hvor den 19-årige var ansat, og hvilken opgave han udførte under rangeringen af godstoget. Episoden påvirker togtrafikken resten af eftermiddagen, da to spor er sat ud af drift, fordi de afsporede vogne rev køreledninger med sig ned. Normalt er der fire farbare spor. »Der er tale om en betydelig reducering af togtrafikken,« lyder det fra vagtchef ved Københavns Vestegns Politi Peter Grønbek. Som følge af episoden kører færre tog mellem Nykøbing/Ringsted og Østerport og også mellem Kalundborg/Holbæk og Østerport.  Færre Regionaltog mod Ringsted/Nykøbing F og Holbæk/Kalundborg: Der kører færre tog mellem…https://t.co/P5SZUTILUu#dsb Tidligere har DSB meldt ud, at man forventede at køre almindeligt omkring kl. 18 mandag. Det bliver dog ikke tilfældet. Også tirsdag formiddag vil der køre færre tog på de nævnte strækninger: Myldretidstogene i morgen tidlig vil ligeledes være aflyst og der vil kun køre et tog i timen mellem Ringsted og København og Holbæk og København. Mandag aften er forventningen, at togtrafikken igen er normaliseret ved middagstid tirsdag, oplyser DSB på sinhjemmeside. ",
        "metadata": {
            "source": "https://www.berlingske.dk/samfund/19-aarig-klemt-ihjel-under-togvogn-ved-hoeje-taastrup",
            "image_url": "https://berlingske.bmcdn.dk/media/cache/resolve/image_x_large/image/11/113590/15744223-gbff.jpg",
            "publication_time": "Mandag d. 12. december 2016, kl. 13.29",
            "author": "Anna Gottschalck",
            "related_links": [],
            "attachments": []
        }
    }
}