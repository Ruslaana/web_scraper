{
    "version": "1.0",
    "document": {
        "id": 5898,
        "title": "Hun afslørede sit mirakel af en nyhed for rullende kameraer. Den udpensler en sørgelig sandhed",
        "content": "Hun kiggede direkte ind i linsen. Med fire ord afslørede hun over for hele verden, at hun er lykkedes med en næsten umulig bedrift. »Jeg skal være mor,« sagde den amerikanske skuespiller og Oscar-vinder Hilary Swank. Og med de fire ord blev hun symbolet på en stadig mere udbredt fortælling: Det er aldrig for sent at føde børn. Men måske er det en sandhed med modifikationer. Hilary Swank er som 48-årig blevet gravid med tvillinger. »Jeg kan ikke tro det,« sagde hun selv ved annonceringen og gødede dermed jorden for alle de kvinder, der håber på deres eget mirakel. Vi aner imidlertid ikke, om Swanks graviditet var et decideret mirakel. Eller om hun som andre berømtheder selv har finansieret, at det næsten umulige blev muligt. Hendes graviditet rejser dog en række spørgsmål: Er 50 virkelig blevet det nye 40? Eller skaber Hollywood et fuldstændig uopnåeligt mål for midaldrende kvinder?  Hilary Swank is pregnant with twins and says some of her actions on set of ABC's \"Alaska Daily\" will now make more sense to her colleagues.pic.twitter.com/xO17A4F1we Hilary Swank, der især er kendt for sin rolle i den ikoniske og prisvindende film »Million Dollar Baby«, annoncerede sin graviditet for rullende kameraer for en måned siden. Det foregik på et af USAs største morgenprogrammer – »Good Morning America« – i et studie omringet af fire værter. Hun fik klapsalver og lykønskninger, da hun offentliggjorde nyheden. »Jeg er ikke bare gravid med ét barn, men med to,« sagde Swank ekstatisk, mens værterne hujede. Hun skal have tvillinger med sin mand, Philip Schneider, som hun blev gift med i 2018, efter at parret havde været sammen i to år. Hilary Swank er i øjeblikket aktuel i hovedrollen i tv-serien »Alaska Daily«, hvor hun spiller en undersøgende journalist. Hilary Swank er i øjeblikket aktuel i hovedrollen i tv-serien »Alaska Daily«. På billedet kan man ane en babybule under sweateren.Fold sammenLæs mereFoto: TheImageDirect.com/Ritzau Scanpix. Philip Schneider er selv 49 år gammel, og parret runder altså inden længe milepælen 50 år. Det er en biologisk kendsgerning, at det med alderen bliver sværere at blive naturligt gravid: Jo ældre man er, desto færre æg har man at gøre godt med. Og de æg, der er tilbage, daler i kvalitet. Kvinder går som regel i overgangsalderen, når de er mellem 45-55 år. Når de rammer de 45 år, er der omkringen halv procents chancefor at blive gravid under hver ægløsning. Swank – der ikke har børn i forvejen –  har ifølge flere medier ikke kommenteret på, hvordan tvillingerne blev undfanget. Det har blandt andet fået en kritiker til at anklage hende for at give midaldrende kvinder et »falsk håb« med sin lykkelige fortælling. For der ligger en sørgelig sandhed bag nyheden, lyder det. »Jeg tror ikke, det kan benægtes, at en gravid kvinde i slutningen af 40erne, der er en offentlig person, nemt kan blive et fyrtårn af håb for kvinder. Det fortæller gennemsnitlige kvinder: ‘Ja, det kan vi også gøre!’ Men realistisk set kan de det nok ikke,« skriver blandt andre den australske freelanceskribent Mary Madigani et debatindlæg. Hilary Swank er i forbindelse med annonceringen af sin graviditet blevet kritiseret for »at være for gammel« til den slags. På sociale medier blev tonen særligt hård og hadsk, kort tid efter at nyheden kom ud. »Det er egoistisk at få børn, når man er så gammel,« skrev én person på Twitter. »Forbered dig på Downs syndrom!,«lød det fra en anden. Men det er langt fra kun kritiske røster, der har ramt Oscar-vinderen. Hun er folkekær, ikke bare i USA, men i store dele af verden. Lykkerusen over hendes kommende moderskab er ikke til at tage fejl af, og flere har i den forbindelse taget hende i forsvar. Hilary Swank har haft en imponerende karriere: Hun har blandt andet vundet to Oscar-statuetter for bedste kvindelige hovedrolle i henholdsvis 2000 og 2005. Hun startede sin karriere tilbage i 1991, og hun med sin charme har hun taget Hollywood med storm.Fold sammenLæs mereFoto: Dennis Van Tine/STAR MAX/IPx/Ritzau Scanpix. Som en prisvindende forfatter og journalist Vicki Larson skriver det iet debatindlæg: »Det mest foruroligende ved samtalerne om Swank og andre ældre mødre er fokus udelukkende på deres alder, ikke farens (...) Hvis Hilary Swank er ‘for gammel’ til at få børn, er hendes (ældre) mand det også.« Larson henviser samtidig til enamerikansk undersøgelsefra 2018, der peger på, at ældre kvinder faktisk bliver gode og måske endda bedre mødre end yngre kvinder. Og Hilary Swank selv? Hun er ovenud lykkelig. Hun har drømt om at blive mor i mange år, har hun fortalt. »Det er så rart at kunne tale om det og endelig dele det,« skrev hun på Instagram kort tid efter sin optræden i »Good Morning America«. Hilary Swank er langt fra ene om få børn i en sen alder. Herhjemme er der sket en bemærkelsesværdig udvikling i statistikken. Siden 1998 er antallet af kvinder mellem 45 og 49 år, der vælger at blive mødre,mere end tredoblet, viser tal fra Danmarks Statistik. For 20 år siden blev 40 kvinder i den aldersgruppe mødre – i 2018 var tallet steget til 141. Nok er det sværere at blive gravid på den naturlige måde, men i dag er der bedre og flere muligheder for fertilitetsbehandling, ligesom det er blevet muligt at fryse sine æg ned, så man i princippet kan blive gravid, når det passer en. Og Hilary Swank er langt fra den første berømte amerikanske kvinde, der bliver gravid i en sen alder. Janet Jackson blev mor som 50-årig, og Halle Berry fik barn som 47-årig. Den danske skuespiller Brigitte Nielsen fødte som 54-årig sit femte barn ved hjælp af fertilitetsbehandling.  At age 48, Hilary Swank is pregnant with twins.@payalkohlimdand I talk about the risks for women with advanced maternal age and IVF during pregnancy#snackablehealthpic.twitter.com/aryK4PLAdl Amerikanske sladderblade har da også lavetlange listerover alle de berømte personer, der venter til slutningen af 40erne med at stifte familie. Og somet magasinbeskriver det: »De beviser, at det aldrig er for sent at blive mor.« Det erover ti år siden, at man første gang begyndte at tale om, at flere og flere kvinder runder de 40 år, før de bliver gravide. Det er i dag blevetmere socialt acceptabeltat få børn i den alder. Dengang var det dog sjældent, at en kvinde blev mor i en alder af 50 år. Det billede har Swank og rækken af berømte kvinder nu udfordret. Men beviser disse kendisser virkelig, at detaldriger for sent at blive mor? Nej, mener den australske freelanceskribentMary Madigan. »Realistisk set er det at få børn fra midten af ​​40erne til slutningen af ​​40erne forbeholdt de rige, berømte og meget heldige,« skriver hun. Matematikken siger, at fertilitetsbehandling i USA kan koste8.000 til 10.000 dollar. Det svarer i dyreste fald til over 71.000 danske kroner, og det betyder altså, at det langtfra er de fleste, der ville kunne betale for flere behandlinger. Mirakler ser altså ikke ud til at være for hvem som helst. For dem, der ikke har råd, kan detgodtblive for sent at få børn.",
        "metadata": {
            "source": "https://www.berlingske.dk/globalt/hun-afsloerede-sit-mirakel-af-en-nyhed-for-rullende-kameraer-den-udpensler",
            "image_url": null,
            "publication_time": "Søndag d. 04. december 2022, kl. 12.05",
            "author": "Sara Hodzic",
            "related_links": [],
            "attachments": []
        }
    }
}