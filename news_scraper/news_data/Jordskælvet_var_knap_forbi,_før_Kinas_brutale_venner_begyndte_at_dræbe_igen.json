{
    "version": "1.0",
    "document": {
        "id": 3896,
        "title": "Jordskælvet var knap forbi, før Kinas brutale venner begyndte at dræbe igen",
        "content": "Broer og templerer væltetsom dominobrikker, et højhus over 1.000 kilometer væk erkollapset, og 10.000 frygtes dræbt i et af verdens mest lukkede lande. Jordskælvet i Myanmar, der ramte fredag, har medført omfattende ødelæggelser. Alligevel har den regerende militærjunta bombetløs, mens et storpolitisk spil er i gang og har fået selv Donald Trump til at ty til en sjælden undtagelse. Det er status få døgn efter en katastrofe, der kan få betydelige konsekvenser, ikke kun for Myanmar, men for regionens magtbalance. Særligt byen Mandalay, der er Myanmars andenstørste, er hårdt ramt af skælvet. Her reddes en person ud af murbrokkerne i et lejlighedskompleks over et døgn efter, jordskælvet ramte.Fold sammenLæs mereFoto: Sai Aung Main/AFP/Ritzau Scanpix. Fredag klokken 12:50 ramte et jordskælv med en styrke på 7,7 det centrale Myanmar, der tidligere var kendt som Burma, og kort efter fulgte flere kraftige efterskælv. Rystelser førte til omfattende ødelæggelser i store dele af det forarmede land, og satellitbilleder viser bydele, der er blevet tilintetgjort. Særligt landets andenstørste by, Mandalay, er ramt. Også den nybyggede hovedstad, Naypyidaw, er skadet.  Kilder vurdererover for The Wall Street Journal, at de økonomiske tab vil være langt større end selve landets bruttonationalprodukt, og at de 55 millioner indbyggere vil blive kastet ud i endnu en krise. Flere nabolande mærkede også rystelserne, særligt Thailand. Her blev beboerne i Bangkok rystet rundt i byens højbanetog, mens turister filmede, hvordan skælvene fik deres swimmingpools til at skvulpe som en bølgesimulator ude af kontrol. Endnu værre var det på en byggeplads, hvor en byggekran – inklusive chauffør – væltede, og særligt grum var situationen ved en 33 etager høj skyskraber under konstruktion.  Rystelserne fik den til at styrte i grus, og et stort antal arbejdere blev fanget i ruinerne. Mange er stadig i livsfare. Status er nu: I nabolandene har katastrofen ryddet sendefladen. På øen Taiwan, der er kendt for at være særligt jordskælvssikret, følger de lokale med på tv-skærme på nudelbarerne, mens de stirrer vantro og spørger, hvordan det kunne gå så galt. Det kan virke utroligt, men det voldsomme jordskælv har langtfra slået nogen rekorder i sin styrke. Langt voldsommere jordskælv har tidligere ramt Myanmar og omegn – og kan gøre det igen. Her ses den ødelagte skyskraber i Bangkok.Fold sammenLæs mereFoto: Lillian Suwanrumpha/AFP/Ritzau Scanpix. Mange peger på byggekvaliteten, i særdeleshed i Myanmar, men også i Thailand, og i medierne bliver det diskuteret, hvordan et mere direkte eller kraftigere skælv kan udgøre en stor fare for hastigt voksende Bangkok. Med det kunne det ligne, at begivenheden er enkel – i al sin gru – for tragedier, de sker. Vi sørger, vi genopbygger, og på et tidspunkt går livet videre. Men så simpel er fortællingen ikke. Myanmar har i årtier været regeret af en militærjunta. Et valg i 2020 skulle genskabe landets demokrati, men militærjuntaens politiske parti tabte valget, og det ville de ikke finde sig i. I 2021 greb de atter magten, og en brutal borgerkrig har hærget siden. Kampene raser stadig,viser data fra International Institute for Strategic Studies, og oprøret vinder frem. Ordet »oprørsstyrke« fremkalder måske guerillaer i bandanaer og partisanertørklæder for dit blik. Glem den fordom. Myanmars oprørsgrupper er i mange tilfælde særdeles veltrænede, veludrustede og kampklar. Her ses styrken TNLA, der holder til i delstaten Shan.Fold sammenLæs mereFoto: AFP/Ritzau Scanpix. Juntaen kontrollerer nu blot 20 procent af Myanmar,skriver Council on Foreign Relationsog amerikanske medier og BBC. Ifølge samme kilder har oprørsgrupper fuldstændig kontrol med over 40 procentaf landet. Juntaen har annonceret,at den vil afholde et valg, men oppositionens tillid kan ligge på et lille sted, og analytikere taler om muligheden for et kollaps i stil med Assads fald. Jordskælvet presser nu styret yderligere. Myanmars medier er pålagt omfattende censur, og det er derfor vanskeligt at bekræfte situationen i landet. At det står slemt til, står dog klart, for juntaen har helt exceptionelt anmodet omverdenen om hjælp,skriver Straits Times, der er til stede i den andenstørste by, Mandalay. Her går borgerne rundt i den høje varme og leder i murbrokkerne efter kroppe, døde som levende. Myndighedernes nødhjælpshold er få eller slet ikke til stede. The New York Times beskriver, hvordan det ofte er lugten af de døde, der bringer redningsarbejdere på rette spor. Kinas »Blå Himmel-redningshold« er blot en af de mange redningsindsatser, Kina har aktiveret for at hjælpe nabolandet Myanmar. Kina har en stor interesse i at påvirke begivenhederne i Myanmar. Kina gør også aktivt brug af nødhjælp som blød magt – ligesom USA har gjort i årevis.Fold sammenLæs mereFoto: Xinhua/EPA/Ritzau Scanpix. Men juntaens nødråb er blevet hørt. Kina, Rusland og Thailand har sendt nødhjælp og redningshold til landet, og de tre lande har stor geopolitisk interesse i juntaens overlevelse. Det gælder især Kina, der nu har sendt Myanmaromfattendehjælp. Også Indien har sendt omfattende hjælp, hvilket hænger sammen med dets fortsatte vilje til at handle med juntaen. Flere andre lande har også sendt hjælp, omend i mindre skala. Det er lidet overraskende, at netop Kina og Rusland er trådt til. Gennem årene har deydetjuntaen militær assistance, til trods for dens brutalitet, der viste sit ansigt igen blot tre timer efter jordskælvet. For selvom oprørsgrupperne havde beordret en pause i sine angreb i to uger grundet katastrofen, huede det ikke juntaen, der udførte et omfattende luftangreb mod oprørsgrupperne fredag,skriver BBC. »Det er intet mindre end utroligt,« lød reaktionen fra FNs særlige udsending,Tom Andrews. Luftangreb er en af styrets få tilbageværende metoder til effektivt at ramme oprørerne. På landjorden møder de indædt modstand og har tabt kontrollen mange steder. Luftangrebene medfører omfattende militære og civile tab. Her ses et luftangreb i Mandalay-regionen 14. marts.Fold sammenLæs mereFoto: AFP/Ritzau Scanpix. Nu vokser frygten for, at juntaen vil misbruge nødhjælpen til at øge sin kontrol over landet – for det er set før. Det bringer os til USA og EU, der begge er modstandere af juntaen og har pålagt den sanktioner. Det kan være med til at forklare, hvorfor EUs støtte til Myanmar foreløbig skeri et begrænset omfang. Med USA er det mere komplekst. For her har Donald Trumps regering egentlig besluttet sig for stort set at lukke ned for USAID, USAs hjælpeprogram. Nu har han valgt at gøreen undtagelsefor nødhjælp til lige netop Myanmar. En mulig forklaring ligger ligefor: Frygten for, at især Kina overtager indsatsen totalt. Blandt andre Jeremy Konyndyk, en tidligere leder hos USAID, har kritiseret Trump for »at abdicere årtiets amerikansk lederskab i verden«. Det ved Kina – og spørgsmålet er, om Trumps Kina-kritiske regering er villig til at lade sin største rival overtage. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/jordskaelvet-var-knap-forbi-foer-kinas-brutale-venner-begyndte-at",
            "image_url": null,
            "publication_time": "Søndag d. 30. marts 2025, kl. 15.29",
            "author": "Alexander Sjöberg",
            "related_links": [],
            "attachments": []
        }
    }
}