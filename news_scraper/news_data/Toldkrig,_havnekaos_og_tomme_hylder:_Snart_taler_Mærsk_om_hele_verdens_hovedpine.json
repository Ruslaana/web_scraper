{
    "version": "1.0",
    "document": {
        "id": 2912,
        "title": "Toldkrig, havnekaos og tomme hylder: Snart taler Mærsk om hele verdens hovedpine",
        "content": "Tirsdag ankom der et skib fra Kina til Port of Los Angeles. Det var det første, hvor varerne om bord var blevet pålagt en told på svimlende 145 procent For de amerikanske forbrugere er det nukun et spørgsmål om få uger, før de kommer til at mærke stigende priser på en lang række forbrugsvarer. Samtidig har de nye høje toldmure vendt op og ned på alt på fragtmarkederne. Containere ophober sig i kinesiske havne, mens andre er blevet efterladt og sågar kastet over bord. Ogmidt i det helestår Mærsk. Torsdag præsenterer virksomheden regnskab. Det skal handle om årets første tre måneder, men langt den mest opmærksomhed vil være rettet mod, hvad det store danske rederi har oplevet sidenden såkaldte Liberations Day, hvor den amerikanske præsident Donald Trump 2. april pålagde striber af toldsatser på adskillige lande. »Mærsk er et af de største containerrederier i verden og befinder sig midt i handelskrigen. Derfor er det særligt interessant at høre, hvordan de har oplevet den seneste måned,« siger Mikkel Emil Jensen, analytiker fra Sydbank. Mærsk har ikke meget indflydelse på handelskrigen og kan bare iagttage, hvordan Kina og USA har væltet bunkevis af toldsatser ned over hinanden. Mikkel Emil Jensen er ikke i tvivl om, at det meste af den seneste tids udvikling er dårligt for Mærsk, men der kan også være enkelte lyspunkter i regnskabet torsdag. »Min forventning er, at det hovedsageligt er modvind for dem, særligt på ruterne mellem USA og Kina. Men der kan være andre ruter, hvor der har været vækst,« siger Mikkel Emil Jensen og peger på, at andre asiatiske lande vil forsøge at overtage en del af Kinas rolle som storeksportør til USA. I påsken tog amerikanerne endnu et skridt, da de varslede en afgift på alle kinesisk byggede skibe, som ankommer til en havn i USA. Det vil træde i kraft om knap et halvt år og ventes at få konsekvenser for både verdenshandlen og rederierne. Afgifterne på kinesiske skibe skal efter planen sætte gang i amerikansk skibsbygning – noget, der ligesom i de fleste europæiske lande i mange årtier har været stærkt begrænset. På kort sigt vil det betyde, at rederierne vil flytte alle kinesisk byggede skibe væk fra USA for at undgå afgifterne. Det er en kompliceret operation, fordi mange af de skibe er bygget specifikt til det amerikanske marked. Samtidig er det en omstændelig og kompliceret proces at flytte store dele af verdensflåden rundt på kloden til andre ruter langt fra USA. I de amerikanske havne er mængderne af varer, som kommer fra Kina, faldet dramatisk. Havnene i Los Angeles havde forventet 80 containerskibe fra Kina i maj, men allerede nu er 20 procent af dem aflyst, mens andre sejler halvfyldte. »I denne uge er vi nede med omkring 35 procent sammenlignet med samme tidspunkt sidste år, og de fragtskibe, der kommer ind nu, er de første, der er knyttet til de toldsatser, som blev opkrævet mod Kina og andre steder i sidste måned,«sagde topchefGene Seroka fra Port of Los Angeles tirsdag til CNN. Donald Trump præsenterede i begyndelsen af april striber af nye toldsatser for en række lande.Fold sammenLæs mereFoto: Carlos Barria/Reuters/Ritzau Scanpix. Alt det gør, at Mærsk kommer til at være meget forsigtig, når topledelsen skal forholde sig til, hvad virksomheden kommer til at tjene resten af året. Mærskfremlagde i februaren forventning til driftsindtjeningen for 2025 med et usædvanligt bredt spænd. Den lyder på en indtjening på et sted mellem nul og 20 milliarder kroner Det er næppe sandsynligt, at den danske virksomhed vil indsnævre det skøn. »På mange måder ved Mærsk lige så lidt om, hvad Trump kan finde på som os andre, og derfor vil de helt sikkert understrege, at 2025 vil være mere usikkert end normalt,« siger Mikkel Emil Jensen. Den omfattende handelskrig kan senere eskalere yderligere, hvis Europa vælger at gengælde de toldsatser amerikanerne har lagt på europæiske varer. Indtil videre har EU dog åbnet for forhandlinger, men fører de ikke til noget, er det sandsynligt med nye toldsatser på amerikanske varer, der skal til Europa. For Mærsk er alt det problematisk, og det kommer efter stribevis af begivenheder, som har skabt masser af usikkerhed for containerrederierne. Mærsk-skib er ved at vende i den kinesiske havn Qingdao.Fold sammenLæs mereFoto: Yu Fangping/AP/Ritzau Scanpix. Coronapandemien var i første omgang bekymrende for dem, men endte med at være den måske mest lukrative enkeltbegivenhed for en dansk virksomhed nogensinde. Efterspørgslen efter fysiske varer produceret i Asien var nemlig enorm i USA og Europa, hvor forbrugerne bestilte alt fra møbler over elektronikprodukter til nye sko, mens de var lukket inde og ikke kunne bruge penge på rejser og andre oplevelser. For Mærsk betød det, at 2021 og 2022 endte med de største overskud nogensinde i Danmark. Alene i 2022 tjente Mærsk mere end 200 milliarder kroner, hvilket ingen andre virksomheder nogensinde har været i nærheden af. Men netop som alt tegnede mere stabilt efter coronakrisen, brød krigen i Ukraine ud. Senere lukkede den iranskstøttede Houthi-oprørsbevægelse i Yemen den vigtige suezkanal. Houthierne sendte raketter efter vestlige skibe i protest mod Israels krig i Gaza og tvang rederierne til at tage den lange omvej syd om Afrika. Nu står Mærsk med endnu en stor udfordring. Måske får vi torsdag mere at vide om, hvordan det påvirker den danske virksomhed. »Der er altid fokus på regnskaberne, men med det Mærsk sender ud torsdag, vil der være ekstra meget opmærksomhed,« siger Mikkel Emil Jensen. Regnskabet for Mærsk forventes offentliggjort cirka klokken otte torsdag morgen.",
        "metadata": {
            "source": "https://www.berlingske.dk/virksomheder/toldkrig-havnekaos-og-tomme-hylder-snart-taler-maersk-om-hele-verdens",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919099/24946285-a-container-ship-arrives-at-lianyungang-port-in-li.jpg",
            "publication_time": "Onsdag d. 07. maj 2025, kl. 15.53",
            "author": "Lasse Friis",
            "related_links": [],
            "attachments": []
        }
    }
}