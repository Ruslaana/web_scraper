{
    "version": "1.0",
    "document": {
        "id": 16700,
        "title": "Elever er rystede efter eksplosion på svensk gymnasium",
        "content": "En kraftig eksplosion på et svensk gymnasium har chokeret elever og beboere i den svenske by Karlstad tirsdag eftermiddag. Brandvæsnet og politiet er på stedet med mange folk. De er fortsat i gang med undersøgelser ved skolens bygninger. - Vi har gennemsøgt bygningen, og vi har været oppe på taget. Men vi har ikke fundet noget, der har forårsaget eksplosionen, siger Ola Åkesson, vagthavende ved redningstjenesten i Karlstad. Alarmcentralen fik meldingen om eksplosionen lidt før klokken 15. Ingen personer er kommet noget til, fortæller vagtchefen. Mange mennesker i byen har reageret på eksplosionen. Ud over et øredøvende brag beretter de om en røgsøjle fra gymnasiets tag. Elever i en idrætshal på stedet blev evakueret ifølge vagtchefen. /ritzau/TT",
        "metadata": {
            "source": "https://www.berlingske.dk/internationalt/elever-er-rystede-efter-eksplosion-paa-svensk-gymnasium",
            "image_url": "https://berlingske.bmcdn.dk/media/cache/resolve/image_x_large/image/65/654151/12199043-sweden-explosion.jpg",
            "publication_time": "Tirsdag d. 02. februar 2016, kl. 17.25",
            "author": null,
            "related_links": [],
            "attachments": []
        }
    }
}