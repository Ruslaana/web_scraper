{
    "version": "1.0",
    "document": {
        "id": 15418,
        "title": "Kim Kardashian kalder det en »livreddende maskine«: De rige og kendte bruger nu tusindvis af kroner på det",
        "content": "Du betaler et par tusinde kroner og lægger dig på briksen eller stiller dig i boksen. En overskuelig rum tid efter er hele din krop gjort til et billede, hvor selv de mindste detaljer er fanget. Flere og flere får lavet scanninger, selvom de ikke er syge. Det har dog en bagside, advarer lægeorganisationer. Da Kim Kardashian sad på briksen i patienttøj, markerede det som sædvanlig starten på en voldsom tendens. På Instagram kunne man læse, hvordan hun på en time havde fået en scanning af hele sin krop. Superkendissens 363 millioner følgere kunne også læse, hvordan det var en »livreddende maskine«, som kunne opdage både kræft og aneurismer.  A post shared by Kim Kardashian (@kimkardashian) Flere og flere raske mennesker følger nu i hendes fodspor og køber disse scanninger for at opdage usynlige sygdomme. Branchen er eksploderet over hele verden, hvor især rige mennesker stormer mod klinikkerne, fortæller sundhedsfaglige tilThe Wall Street Journal. Hvis du skal have foretaget en scanning, koster det typisk fra et par tusinde kroner og op. Alt efter hvor omfattende undersøgelsen skal være. Flere virksomheder bruger dernæst et program med kunstig intelligens til at opdage de advarselstegn, der afslører de alvorlige sygdomme. I Sverige har Spotify-stifter Daniel Ek sidste år åbnet en klinik i Stockholm med sit firma Neko Health. Snart åbner endnu en klinik i London. Daniel Ek har i årevis været dybt optaget af at skaffe så meget data om sin sundhed med fitnessure og andre sensorer og målere, skriverThe New York Times. »Jeg ville blive super glad, selv hvis det ender med, at jeg ikke tjener nogen penge, men at vi faktisk løste virkelige problemer i verden for rigtige mennesker,« siger han til avisen. Daniel Ek er mest kendt for at være stifter af streamingtjenesten Spotify.Fold sammenLæs mereFoto: Toru Yamanaka/AFP/Ritzau Scanpix. Hos Daniel Ek koster en scanning blot 1600 kroner, men der er dog også kun tale om en detaljeret udvendig scanning bygget på 2000 fotos af kroppen. På nuværende tidspunkt har klinikken i Sverige en venteliste på 20.000 personer, oplyser Daniel Ek til The New York Times. Tendensen taler ind i et større fokus på såkaldtlongevity, der handler om at optimere sin livsstil, så man kan leve længst muligt. Klinikkerne fortæller selv, at de kan hjælpe til at opdage blandt andet kræft og aneurismer, men også give et overordnet billede af sundheden, der kan hjælpe til et længere og sundere liv. Men flere amerikanske lægeorganisationer advarer nu om, at scanningerne kan gøre unødvendige fund, der blot vil føre til mere pres på sundhedsvæsenet og overdreven bekymring med sig. Sådan ser billederne ud fra en fuld MR-scanning af den øvre del af kroppen.Fold sammenLæs mereFoto: Scanpix. På nuværende tidspunkt er der ingen amerikanske lægeforeninger, der bakker op om fænomenet, skriverThe New Yorker. »Disse scanninger er en dårlig idé. Opfølgende behandlinger kan betyde alt fra større udgifter til flere indgreb, der kan føre komplikationer med sig,« siger lægen Mirza Rahman, der er formand for lægeforeningen for forebyggende medicin, American College of Preventive Medicine, til The Wall Street Journal. Også lægeforeningen for radiologer, American College of Radiology, der ellers udfører scanningerne, fraråder fænomenet helt. »Der er intet dokumenteret bevis for, at fuldkropsscanninger er omkostningseffektive eller effektive i forhold til at forlænge livet,« skrev foreningeni en meddelelsesidste år.",
        "metadata": {
            "source": "https://www.berlingske.dk/internationalt/kim-kardashian-kalder-det-en-livreddende-maskine-de-rige-og-kendte",
            "image_url": "https://berlingske.bmcdn.dk/media/cache/resolve/image_x_large_vertical/image/179/1793582/24700056-attention-embargoed-for-publication-until-21-octo.jpg",
            "publication_time": "Torsdag d. 09. maj 2024, kl. 15.35",
            "author": "Kasper Fast",
            "related_links": [],
            "attachments": []
        }
    }
}