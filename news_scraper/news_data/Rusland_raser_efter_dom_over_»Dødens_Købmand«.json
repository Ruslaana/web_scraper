{
    "version": "1.0",
    "document": {
        "id": 18464,
        "title": "Rusland raser efter dom over »Dødens Købmand«",
        "content": "En domstol i New York har idømt den berygtede russiske våbenhandler Viktor Bout - også kendt som Dødens Købmand - 25 års fængsel. Og det er helt ud af proportioner, mener Rusland. Det russiske udenrigsministerium mener, at dommer er politisk motiveret. - Det amerikanske retssystem har haft en politisk dagsorden og har ignoreret forsvarsadvokaternes argumenter, skriver ministeriet ifølge nyhedsbureauet Reuters i en officiel meddelelse. Viktor Bout blev anholdt i Bangkok i 2008 efter en ekstraordinær amerikansk aktion og blev udleveret til USA i november 2010. Han er blandt andet blevet dømt for at sælge våben til mennesker, som man mener er colombianske oprørere, der ville angribe amerikanske soldater.",
        "metadata": {
            "source": "https://www.berlingske.dk/internationalt/rusland-raser-efter-dom-over-doedens-koebmand",
            "image_url": "https://berlingske.bmcdn.dk/media/cache/resolve/image_x_large/image/66/667689/5054231-usa-crimenewyork-russian.jpg",
            "publication_time": "Fredag d. 06. april 2012, kl. 10.09",
            "author": null,
            "related_links": [],
            "attachments": []
        }
    }
}