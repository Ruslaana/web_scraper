{
    "version": "1.0",
    "document": {
        "id": 8942,
        "title": "Denne mageløse rejseberetning er hypen værd: Den besvarer et brandvarmt spørgsmål",
        "content": "Hun rejser til lands og til vands. Hun rejser på motorcykel og med fragtskib. Og hun sætter undervejs lokale af alle slags i stævne. Erika Fatlandlader folk fortælle om deres liv og drømme og holdninger til den gamle kolonimagt. Man hører om alt fra Indonesiens »fede, røde panserkakerlakker« til de bizarre sider af filippinske søfolks sexliv. Man hører om hendes tur til Angola med en rejsefører ved navn Hitler og hans hjerte for dronning Nzinga fra 1600-tallet: Den vilde monark lod som 75-årig sine 40 mandlige konkubiner fare til fordel for et ægteskab med en markant yngre mand og hans 500 slaver. Den norske forfatter søger svar på et aktuelt spørgsmål: Præcis hvordan er det egentlig gået for Portugals kolonier? Var koloniseringerne overhovedet et gode for nogen og et onde for andre? Og ikke mindst: Hvad har kolonitidens konsekvenser generelt været for den gamle og den nye verden? Bogens titelperson »Søfareren«, der refererer til den portugisiske opdagelsesrejse Henrik Søfareren (f. 1394), spiller ikke nogen stor rolle. Han sejler selv kun få gange i løbet af sit lange liv. Den portugisiske prins er 1400-tallets store igangsætter og pengemand. Europæernes kolonisering af Afrika begynder langt hen ad vejen med hans drømme. Resultatet af den nye verdens »opdagelse« bliver med årene slaveri og udbytning og i sidste ende vor tids verdensorden. Alt imens Henrik selv går rabundus. Prinsen taber gigantiske beløb på stort set alle sine opdagelser. Ekspansionerne bliver for hans vedkommende en underskudsforretning med øen Madeira i Atlanterhavet som eneste undtagelse. Kort sagt: Erika Fatland har øje for paradokserne. Man får de vigtigste fakta uden fordomme. Man får iagttagelser uden politisk korrekte belæringer. Bogens helt store kvalitet er fraværet af forudsigelighed og frelsthed Skulle det i dag så ludfattigeKap Verdehellere være forblevet portugisisk? Folk i det tæt befolkede Macao er nu om dage nogle af verdens rigeste og mest raske mennesker. Alle indbyggere får endda »udbetalt en årlig sum som gave fra myndighederne« uanset alder og anseelse. Et lokalt hotel i byen ved navn The Venetian er 15 gange større end Versailles og vistnok verdens sjettestørste bygning. Og aktivisten Sónia fra Angolas kyst – en tatoveret, tæt drikkende, gennemført farverig type – burde være pensum for alle med forestillinger om Vesten som ubetinget væmmelig. Vi vil så gerne »romantisere oprindelige folkeslag,« siger hun over en kold øl. »Men deres liv var ikke nogen dans på roser. De sultede og frøs.« Hvorfor har unge i dag så svært ved den kendsgerning? Man aner også forskelle på de gamle koloniherrer. Europæerne i Sydamerika fik folk omvendt med vold og magt. De britiske koloniherrer i Indien satsede til sammenligning på effektiviteten af allerede eksisterende strukturer. Bombay har en fortid som medgift vedkong Charles 2.sbryllup med en portugisisk prinsesse i 1661 og har rammende nok været Indiens økonomiske centrum lige siden. Kineserne og russerne har – kan man fornemme på Fatlands beskrivelser – dyrket ekspansion uden ideologi med endnu større held og i praksis gjort sig til vore dages koloniherrer. En børnehavelærer i centralafrikanske São Tomé må klare sig for godt 300 kroner om måneden. Hun har måttet skyde en hvid pind efter drømmen om et kørekort til ægtemanden og dermed om social mobilitet. Forfatteren vil af princip ikke betale for sin snak med hende – »men da jeg gik derfra uden at have givet hende så meget som en cêntimo,« skriver hun, »føltes mine principper hule og verdensfjerne«. Og nej, racer findes som bekendt ikke. Den lille rest af jøder i Kap Verde kan »ikke længere skilles fra resten af kapverderne«. En ældre guide i Brasiliens regnskov identificerer sig ikke somnoget, siger han med eftertryk. »Jeg er ikke hvid, ikke sort, ikke indianer.« En sjælden holdning i vore dage! Aktivisten og teaterdirektøren Manuela fra Mozambique har efter eget udsagn »ingen farve« overhovedet og heller ikke respekt for andres fokus på den slags. Mozambique er en af de tidligere portugisiske kolonier. Portugiserne koloniserede landet tilbage i 1500-tallet. Billedet er taget i forbindelse med det seneste valg i Mozambique, da der var store studenteroprør i Mozambique i protest mod valgsvindel.Fold sammenLæs mereFoto: Luisa Nhantumbo/EPA/Ritzau Scanpix. »Søfareren« ejer også en velsignet humor. Forfatteren vil på et tidspunkt have skibets overstyrmand i snak. Hun vælger et berygtet forbjerg ud for Saharas vestkyst som emne. Et livsfarligt fremspring med uhyggelige tilnavne på Henrik Søfarerens tid. »Kan det nogle gange være vanskeligt at passere Kap Bojador?« spørger hun håbefuldt. Man ser hende for sig. Ser hende følge prikken på Google Maps. Ser hende plirre mod den stovte styrmand i uniform. »Undskyld, hvilket kap?« lyder svaret. Tiden er løbet fra sådan nogle udfordringer. Skribenten og den moderne skibsfører lever ikke på helt samme planet. Hun vifter også med sit visum til Guinea på vej ind i nabolandet Guinea-Bissauen dag. En ærgerlig forveksling. Faktisk en knap så professionel forveksling fra hendes side. Guinea erselvfølgeligikke det samme som nabolandet Guinea-Bissau. Fatland laver en ærgerlig forveksling mellem Guinea og nabolandet Guinea-Bissau. Guinea er selvfølgelig ikke det samme som nabolandet Guinea-Bissau. På billedet ses Braima Camara, som er leder af det politiske parti Madem G15 eller Movement for Democratic Alternation under en valgkampagne i Guinea-Bissau i 2023.Fold sammenLæs mereFoto: André Kosters/EPA/Ritzau Scanpix. »Men jeg havde haft travlt og tænkt, at de nok brugte den korte form i visse sammenhænge.« Læseren skal helt til vores egen Helle Helle eller måske selvironiske Fleksnes efter en komik af samme kaliber. Selv den historisk interesserede læser får masser af guf til ganen. To skelsættende begivenheder fra tiden løber sammen i et utroligt øjeblik: Året er 1492. Tre skibe underChristoffer Columbussætter sejl på den spanske sydkyst. Tusinder med jødisk og muslimsk opvækst er i de samme måneder blevet fordrevet fra spansk jord. Columbus på vej ud mod en ny verden har så godt som sikkertsetstaklerne flygte over hals og hoved fra den gamle! Bogen her er alt i alt til fuld plade på de fleste parametre. En voksen, velskrevet, vidunderlig dannet verdensomsejling. En moderne udgave af de første søfarere og senere tiders eventyrere. Den virker højst en smule for lang. Forfatteren kunne for eksempel have gemt de sidste par hundrede sider til et andet værk. Beretningerne fra Sankt Helena, det store Brasilien og til sidst Portugal selv virker en smule mere almindelige efter eventyrene før. Og forlaget burde forære hende et fotokursus. Hendes søvnige slides savner fuldstændig resten af bogens skarphed. Lige så spændende hendes interviewofre virker på skrift, lige så hurtigt blegner de samme mennesker på billederne. Men glem småtingene. »Søfareren« er og bliver enestående. Hvad tænker læseren efter sidste side: Var koloniseringen ond det meste af vejen? Bragte den også godt med sig nogle steder? Erika Fatland forsvarer på ingen måde de gale streger. Hun registrerer bare, tænker vel sit undervejs, lader os andre tænke vores. Så svaret ligger vel midt imellem. Kolonitiden er ganske enkelt et historisk faktum. Vi kan slet ikke forestille os verden i dag uden de hændelser. Og hvem lægger ikke bogen fra sig med en kærlig tanke på Tecla og Antónia fra Mozambiques fantastiske forening af kvindelige biavlere? Lad os droppe skyldfølelserne. Ingen af os skal føle os skyldige i fortidens synder. Henrik Søfarerens efterkommere kan ikke lastes for noget som helst. Vi vesterlændinge og Mozambiques biavlere har til gengæld alle etansvarfor verden – og dét er som bekendt noget helt andet. »Søfareren« Forfatter: Erika Fatland.Sider: 696.Forlag: Informations Forlag.Pris: 299,95 Kort sagt: Erika Fatland har øje for paradokserne. Man får de vigtigste fakta uden fordomme. Man får iagttagelser uden politisk korrekte belæringer. Bogens helt store kvalitet er fraværet af forudsigelighed og frelsthedFold sammenLæs mereFoto: Informations Forlag.",
        "metadata": {
            "source": "https://www.berlingske.dk/litteratur/denne-mageloese-rejseberetning-er-hypen-vaerd-den-besvarer-et",
            "image_url": null,
            "publication_time": "Onsdag d. 05. februar 2025, kl. 16.55",
            "author": "Søren Schauser",
            "related_links": [],
            "attachments": []
        }
    }
}