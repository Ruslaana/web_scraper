{
    "version": "1.0",
    "document": {
        "id": 8919,
        "title": "Business-overblik: Frygt for Danmarks sikkerhed – alt ender i »sort boks«, siger erhvervstopchef",
        "content": "God morgen og velkommen til onsdag morgens Business-overblik. I dag runder vi blandt andet: Men vi begynder med et opråb fra en af Danmarks højest placerede erhvervstopchefer. God læselyst, og følg med dagen igennem påBerlingske Business! Frygt for Danmarks sikkerhed – alt ender i »sort boks«, siger erhvervstopchef Topchef i erhvervsorganisationen Dansk Industri, Lars Sandahl Sørensen, frygter for Danmarks sikkerhed. »Snorkeriet er i fuld gang. Vi mangler en orkesterleder,« siger hantil Finansog efterlyser et markant livtag med beredskabstankegangen i Danmark, som ifølge ham kan få potentielt omfattende konsekvenser. Han efterlyser en reel opbygning af beredskaber i tilfælde af krig, kriser eller kritiske forsyningsafbrydelser, hvor man ved, hvem der f.eks. kan bidrage med medicin, fødevarer og logistik til det lokale sygehus, hvem der har generatorkapacitet til et plejehjem, og hvem der har ingeniørkapacitet til at sikre rent drikkevand. Det hele ender i dag i en »sort boks«, og der er ingen at kontakte. 1. »Den danske regering skal ikke holde sig tilbage. De skal lede Europa« Den tidligere italienske premierminister Enrico Letta glæder sig over Danmarks ændrede syn på EU. Fra fodslæbende til frontløber. Og de øvrige medlemslande har meget at lære af Danmark, mener han.Læs historien her. 2.Vrede kunder boykotter dagligvaregiganter efter massive prishop – tendensen breder sig Fødevarepriserne buldrer op i hele Europa, selvom inflationen har været aftagende. Det får frustrerede forbrugere til at boykotte dagligvaregiganter, der anklages for at skumme fløden og lade kunderne betale for de massive prisstigninger. Nu er bevægelsen kommet til Sverige og kan snart ramme Danmark.Læs historien her. Bankerne lukker hundredvis af fonde og sætter kundernes penge i noget helt andet: »Det er uhyggeligt« Over 500 danske investeringsforeninger er blevet lagt i graven af danske banker og kapitalforvaltere de seneste 30 år. Når det sker, bliver investorernes afkast svært at gøre præcist op. Og det går ud over gennemsigtigheden. Ekspert kalder det »rigtig svært« at være forbruger på området.Læs historien her.   1.Vanopslagh vil sænke skatter for 47 milliarder kroner Liberal Alliances leder, Alex Vanopslagh, vil have et Danmark, hvor ingen betaler mere end halvdelen af sin løn i skat, hvor investorer og virksomheder afleverer mindre til det offentlige, hvor udviklingsbistanden skæres ned, og hvor SU til kandidatuddannelsen omlægges til lån. En plan, der skal sænke en række skatter for 47 milliarder kroner i lyset af stigende forsvarsudgifter, siger hantil Børsen. Topskatten skal sænkes ved at afskaffe den kommende mellemskat, og der skal højere loft over beskæftigelsesfradraget, ligesom selskabsskatten skal ned fra 22 til 18 procent og aktieskatten sænkes. 2. Autobranche beskylder forsikringsselskaber for grådighed »Forsikringsselskabernes grådighed« er årsagen til, at mange kunder har fået breve om, at deres bilforsikring stiger. Det siger Autobranchen Danmark og Dansk Bilbrancheråd med bilforhandlere og autoværkstedertil TV 2. »Forbrugerne bliver snydt, når de får at vide, at det er øgede omkostninger til værkstederne, som er skyld i prisstigninger,« siger administrerende direktør i Autobranchen Danmark, Gitte Seeberg. Forsikringsselskaberne taler om flere og dyrere skader som årsagen til prisstigningerne. 3. Canada indefryser al rabat til Tesla Canada har indefrosset alle rabatter til Elon Musks elbilfirma Tesla og forbudt Teslas deltagelse i fremtidige ordninger, siger transportminister Chrystia Freelandifølge Reuters. Det sker som følge af den amerikanske toldkrig. Canada har indefrosset for 43 millioner canadiske dollar (208 millioner kroner) i rabatter. Storbyen Toronto stoppede i sidste uge al offentlig støtte til køb af Tesla-biler som taxier eller delebiler. Aktier – indeks og udvikling i procent USA – lukkekurser tirsdag: Asien – indeks onsdag kl. 6.40: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-frygt-for-danmarks-sikkerhed-alt-ender-i-sort-boks",
            "image_url": "https://berlingske.bmcdn.dk/media/cache/resolve/image_x_large_vertical/image/190/1904085/24918156-topchef-for-dansk-industri-lars-sandahl-srensen.jpg",
            "publication_time": "Onsdag d. 26. marts 2025, kl. 07.04",
            "author": "Thomas Breinstrup",
            "related_links": [],
            "attachments": []
        }
    }
}