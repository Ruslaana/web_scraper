{
    "version": "1.0",
    "document": {
        "id": 19633,
        "title": "Seerrekord for MTV Danmark",
        "content": "Mere end 200.000 seere fulgte MTV Europe Music Awards 06 på den danske kanal. Efter årets MTV EMA på Rådhuspladsen og i Bella Centret kan MTV Danmark nu konstatere, at 173.000 seere i snit fulgte showet direkte, da det rullede over skærmen - et tal, der i løbet af aftenen toppede med 222.000 seere. MTV Danmark var i målgruppen 15-24 år den mest sete kanal, mens showet var i luften og var på selve dagen den anden største kommercielle kanal. - Vi er super stolte af årets show og - vigtigst af alt - utrolig glade for, at seerne i vores kernemålgruppe har taget det til sig, siger landechef Casper Bengtson, MTV Danmark.",
        "metadata": {
            "source": "https://www.berlingske.dk/kultur/seerrekord-for-mtv-danmark",
            "image_url": "https://berlingske.bmcdn.dk/media/cache/resolve/image_x_large_vertical/image/81/814073/424007-seerrekord-for-mtv-danmark--.jpg",
            "publication_time": "Lørdag d. 04. november 2006, kl. 15.30",
            "author": null,
            "related_links": [],
            "attachments": []
        }
    }
}