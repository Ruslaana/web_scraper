{
    "version": "1.0",
    "document": {
        "id": 16910,
        "title": "Obama roser den syriske oppositionskoalition",
        "content": "USA/SYRIEN: USAs præsident, Barack Obama, mødtes natten til onsdag dansk tid med lederen af den syriske oppositionskoalition, Ahmad al-Jarba. Her roste den amerikanske præsident ifølge Det Hvide Hus koalitionens rolle i forsøget på at finde en politisk løsning på krisen i Syrien. »Delegationerne drøftede også de risici, som tiltagende ekstremisme i Syrien udgør, og nåede til enighed om behovet for at gå imod terroristgrupper på alle sider af konflikten,« oplyser Det Hvide Hus.   Barack Obama tilskyndede desuden oppositionskoalitionen til at arbejde for en inkluderende regering, der repræsenterer alle syrere. BNB/Reuters",
        "metadata": {
            "source": "https://www.berlingske.dk/internationalt/obama-roser-den-syriske-oppositionskoalition",
            "image_url": "https://berlingske.bmcdn.dk/media/cache/resolve/image_x_large/image/41/410689/7371829-ahmed-jarba-obama.jpg",
            "publication_time": "Onsdag d. 14. maj 2014, kl. 04.42",
            "author": null,
            "related_links": [],
            "attachments": []
        }
    }
}