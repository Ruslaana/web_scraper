{
    "version": "1.0",
    "document": {
        "id": 16013,
        "title": "Østergaard-selskab satser på USA",
        "content": "Kundepåmindelser via blandt andet SMS har længe været det elektriske kommunikationsselskab mBoxs metier. Nu har selskabet med blandt andre Flemming Østergaard siddende i bestyrelsen indgået en distributionsaftale med det amerikanske selskab McKesson, der er amerikansk markedsleder indenfor sundheds IT-systemer, McKesson. Aftalen betyder, at mBox’s produkt AutoRemind vil være tilgængelig for McKesson’s kunder fra starten af 2011. Det vil betyde, at kunderne kan leve op til den amerikanske regerings nye ønske om at man skal kunne sende påmindelser efter kundernes præference for at reducere fravær i amerikanske læge praksis. AutoRemind er et fuldautomatisk påmindelses system, der sender automatiserede SMS, telefonopkald og/eller e-mails til patienter. Tæt på 100.000 amerikanske læger, der har millioner af aftaler hver måned kan sende patienter påmindelser efter deres egne ønsker, og derved spare tid og penge.  “Vi er meget glade for at få McKesson som partner og dermed mulighed for at servicere deres store kundebase. McKesson har de førende IT systemer for læger og det faktum de vælger os som partner, ser vi som en anerkendelse af at AutoRemind er markedsleder i vores niche,” siger mBox direktør, Bo Nielsen. Selskabet ledes af direktør, Bo Nielsen, sammen med en bestyrelse bestående blandt andre af bestyrelsesformand Peter Christoffersen, tidl. Baltica og 2M Invest, tidl. formand og direktør for Parken Sport og Entertainment Flemming Østergaard og tidl. CODAN direktør, Jens Erik Christensen.",
        "metadata": {
            "source": "https://www.berlingske.dk/virksomheder/oestergaard-selskab-satser-paa-usa",
            "image_url": "https://berlingske.bmcdn.dk/media/cache/resolve/image_x_large/image/33/338535/3298511-pix-flemming-stergaard.jpg",
            "publication_time": "Mandag d. 15. november 2010, kl. 09.13",
            "author": "Nathalie Ostrynski",
            "related_links": [],
            "attachments": []
        }
    }
}