{
    "version": "1.0",
    "document": {
        "id": 7015,
        "title": "Kendt tv-vært åbner bar i København",
        "content": "Tv-værten, skuespilleren og komikeren Melvin Kakooza skriver sig nu ind i en stolt dansk kendistradition: Han er nemlig blevet ejer af et udskænkningssted, cocktailbaren og natklubben Koko. Han skriver på Instagram, at han tydeligt husker sin første halfest i Fredericia i 7. klasse, som dannede grundlaget for hans kærlighed til fester. »Musikken, energien og at se folk danse – det var en magisk oplevelse, som satte sig fast i mig. Særligt R&B og hiphop ramte noget i mig. Det var lyden af fest, fællesskab og godevibes(vibrationer,red.),« skriver Melvin Kakooza, som senere kom med i festudvalget på sit gymnasium og holdt af at holde hjemmefester med R&B og hiphop, skriver han. »Og det har egentlig altid ligget i kortene, at jeg en dag skulle tage skridtet videre. For tre år siden begyndte jeg at drømme om at åbne mit eget sted i København – på min måde,« fortsætter Melvin Kakooza.  Et opslag delt af Melvin Kakooza (@melvinkakooza) Og snart bliver drømmen altså til virkelighed. Koko åbner fredag 7. marts, og adressen er ifølgeKøbenhavnLIVStudiestræde 7 i Indre By. Koko lover lækre cocktails og den bedste hiphop og R&B i byen, og man skal være mindst 25 år for at komme ind. I en Instagram-story kan man se Melvin Kakooza vise rundt i det, der skal blive til cocktailbaren, men som endnu er en byggeplads. Der kan man se, at der kommer etprivate room,altså et privat rum, som man antageligt skal betale for at komme ind i. Fra det er der envejsglas, så man kan kigge ud på resten af gæsterne, som til gengæld ikke kan kigge den anden vej. På Koko er der også dansegulv og mindst to barer, fremgår det. Så må tiden vise, om stedet kan måle sig med halfesten i Fredericia. ",
        "metadata": {
            "source": "https://www.berlingske.dk/gastronomi/kendt-tv-vaert-aabner-bar-i-koebenhavn",
            "image_url": "https://berlingske.bmcdn.dk/media/cache/resolve/image_x_large/image/188/1887002/24885710-melvin-kakooza-ankommer-til-tv2s-fdselsdagsshow.jpg",
            "publication_time": "Torsdag d. 06. februar 2025, kl. 11.43",
            "author": "Joachim Talbro Paulsen",
            "related_links": [],
            "attachments": []
        }
    }
}