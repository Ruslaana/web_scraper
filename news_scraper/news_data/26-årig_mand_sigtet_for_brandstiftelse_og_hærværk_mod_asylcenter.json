{
    "version": "1.0",
    "document": {
        "id": 10721,
        "title": "26-årig mand sigtet for brandstiftelse og hærværk mod asylcenter",
        "content": "Torsdag aften er en 26-årig mand blevet anholdt og sigtet for brandstiftelse og hærværk mod Lyngbygård Asylcenter på Djursland, oplyser Østjyllands Politi i en pressemeddelelse. Sagen behandles af Efterforskning Personfarlig, og Østjyllands Politi har ikke yderligere kommentarer, lyder det i pressemeddelelsen. Asylcenteret blev natten til torsdag udsat for hærværk, hvor der blevet tegnet nazisymboler og sat ild til en bil. På centrets garageporte var der spraymalet nazisymboler samt beskederne »FØRSTE ADVARSEL« og »DNSB« - en henvisning til nazistpartiet Danmarks Nationalsocialistiske Bevægelse. Det er anden gang på mindre end en måned, at asylcentret Lyngbygård bliver udsat for hærværk i form at malede hagekors og andre nazisymboler. BNB ",
        "metadata": {
            "source": "https://www.berlingske.dk/samfund/26-aarig-mand-sigtet-for-brandstiftelse-og-haervaerk-mod-asylcenter",
            "image_url": "https://berlingske.bmcdn.dk/media/cache/resolve/image_x_large/image/19/199128/10389829-28ind20150827-140219-3jpg.jpeg",
            "publication_time": "Torsdag d. 27. august 2015, kl. 23.13",
            "author": null,
            "related_links": [],
            "attachments": []
        }
    }
}