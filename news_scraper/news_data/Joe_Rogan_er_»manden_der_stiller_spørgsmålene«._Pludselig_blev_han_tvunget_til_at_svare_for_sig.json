{
    "version": "1.0",
    "document": {
        "id": 22225,
        "title": "Joe Rogan er »manden der stiller spørgsmålene«. Pludselig blev han tvunget til at svare for sig",
        "content": "Det førte til en regulær nedsmeltning i podcastlandskabet, da verdens mest populære podcastvært forleden blev udfordret. Endda på sin ypperste hjemmebane: I studiet. Gæsten var Douglas Murray, forfatter, journalist og konservativ kommentator. »Jeg tror, vi er nødt til at få det ud med det samme,« lød det fra gæsten, der ikke længere kunne ignorere elefanten i Joe Rogans podcaststudie: »Du har åbnet døren for en hel del mennesker – som nu har fået en stor platform – og de har kastet om sig med kontrafaktisk historie af en meget farlig slags.« Joe Rogans enormt populære podcast,»The Joe Rogan Experience«, har længe været blandt de mest lyttede podcasts i verden.Fold sammenLæs mereFoto: Mandel Ngan/AFP/Ritzau Scanpix. Og så gav den britiske forfatter og journalist sig ellers til at opremse eksempler over for den noget forbløffede Joe Rogan. Douglas Murray nævnte blandt andet den stærkt omtalte »historiker« Darryl Cooper, der i efteråret trak overskrifter, da han i etinterview med den konservative politiske kommentator Tucker Carlson påstod, at Storbritanniens daværende premierminister, Winston Churchill, var denegentligeskurk under Anden Verdenskrig. Kort efter det kontroversielle interview gav Joe Rogan Cooper taletid i »The Joe Rogan Experience«, der er en af verdens mest lyttede podcast. Her fortsatte Cooper sin udlægning af Anden Verdenskrig. Blandt andet talte han om »paranoide jøder, der tror, at alle er antisemitiske«. Hvad der undrede Murray, sagde han, var, at Cooper aldrig blev udfordret. Og så var der Ian Carroll. I en podcast-episode hos Rogan sagde den selverklærede »uafhængige forsker«, at den nu afdøde seksualforbryder Jeffrey Epstein »helt klart var fra en jødisk organisation, der arbejdede på vegne af Israel og andre grupper«. I samme episode sagde Carroll, at Israel var blevet grundlagt af jøder fra den organiserede kriminalitet. Også han fik lov til at aflevere sine udsagn uden at blive korrigeret. Udover at være podcastvært er Joe Rogan en del af det faste panel af kommentatorer til UFC-kampe. Han er også standupkomiker.Fold sammenLæs mereFoto: Carmen Mankato/AFP/Ritzau Scanpix. Douglas Murray valgte altså at konfrontere Joe Rogan for rullende mikrofon, og det førte til en diskussion, som siden erblevet citeret vidt og bredt. Diskussionen i studiet,  hvor komikeren Dave Smith også befandt sig, handlede primært om retten til at udtale sig om historiske begivenheder og geopolitiske konflikter, når man ikke er ekspert. Med andre ord: Hvor mange usandheder kan man tillade sig at komme med? Douglas Murray gjorde det, de færreste har turdet med Joe Rogan, der har udviklet sig til en stor magtfaktor i det amerikanske mediebillede. Han udfordrede ham. Douglas Murray har længe været en velkendt stemme i Storbritannien, både som redaktør på det konservative britiske medie Spectator og som bedstsælgende forfatter af en række bøger. Han har særligt været aktiv i den britiske debat, når det kom til spørgsmålet om immigration i Storbritannien, og han støtter trofast Israel og landets ret til at forsvare sig selv – og så har han skrevet storsælgende bøger om, hvordan wokebevægelsen har påvirket samfundet. Douglas Murray er både journalist, kommentator og forfatter. I Storbritannien er han især kendt for sine politiske analyser og sine bøger om wokebevægelsen og den muslimske indvandring i Europa.Fold sammenLæs mereFoto: Kirsty Wigglesworth/AP/Ritzau Scanpix. Douglas Murray er med andre ord en velkendt skikkelse på højrefløjen og velkendt af dem, der regelmæssigt lytter til Joe Rogans podcast, som han i løbet af årene har besøgt flere gange. Han stillede sig nu kritisk i forhold til, at Joe Rogan siden hans sidste besøg havde lagt platform til en række kontroversielle skikkelser, der blev introduceret som »historikere.« Kernen i Murrays kritik var, at Rogan ifølge ham primært havde anti-ukrainske og anti-israelske gæster i sin podcast, der har knap 20 millioner abonnenter. Han kritiserede også Rogan og hans mangel på kritiske modspørgsmål, når der blev slynget forkerte udlægninger af historiske fakta ud i ørene på lyttere. »Hvis du kaster om dig med en masse lort, så kommer der et tidspunkt, hvor forklaringen »jeg stiller bare spørgsmål« ikke længere er en gyldig forklaring,« lød det fra Murray: »Du stiller ikke længere nogen spørgsmål. Du fortæller bare folk noget.« Både kommentarsporet på YouTube og på X løb løbsk, da klippet med Douglas Murray vs Joe Rogan og Dave Smith kom frem. Og Joe Rogan-segmentet ser ud til at være splittet. Blandt andre har den israelske forfatter Saul Sadka meldt sig på banen. På X skriver han, at den fadæse, der udspillede sig i Rogans studie, er et eksempel på, hvordan den amerikanske højrefløj kan udvikle sig det næste par år:  Douglas Murray does what few men alive would dare: he calls out Joe Rogan in his own studio.This clip outlines how the next few years may unfold on the American right, so bookmark this and watch it carefully:The American left was defeated by Trump because it was hijacked by…pic.twitter.com/AEDysFbfip »Venstrefløjen søgte mod at styre samfundet i deres retning – og det lykkedes for godt. Det resulterede i de tilbageslag, vi ser nu,« skriver Sadka og tilføjer: »En lignende proces udfolder sig på højrefløjen, men denne gang er de skyldige konspirationsteoretikerne, komikerne og mænd, der har fået for mange slag i hovedet (Joe Rogan dyrker regelmæssigt kampsport,red.).« AndreX-brugereroser Douglas Murray for at italesætte problematikken: »Joe Rogan ser ud til at være fuldstændig ude af stand til at retfærdiggøre, hvad han har gang i.«  Douglas Murray asks Rogan why he doesn’t have real historians on to discuss history. Rogan responds that he wanted Ian Carroll on because he was interested in how you get started in conspiracies?Rogan appears completely unable to justify what he’s doing.pic.twitter.com/HvZkWHHzBO Samtidig har andre lyttere kaldt Douglas Murray for »ynkelig« og forsøgt at miskreditere hans ret til selv at udtale sig. Selv har Douglas Murray efterfølgende skrevet et debatindlæg iNew York Post, hvor han forsvarer sig selv og sin optræden hos Joe Rogan: »Mange af de her gæster er på ingen måde eksperter i dét, de taler om. Journalistikken har haft sin egen nedsmeltning det seneste par år, men det betyder ikke, at vi ikke har standarder. Hvad standarderne er hos de nye medier – især på podcast – er stadig under udarbejdelse,« skriver han og fortsætter: »Men der bør være standarder. Ellers vil denye medierføre folk ud i fejlagtige antagelser, der er langt værre end dem, de gamle medier nogensinde kunne drømme om.« Joe Rogan er måske nok kongen i podcastkredse. Men Douglas Murray beviste, at han trods alt ikke er Gud.",
        "metadata": {
            "source": "https://www.berlingske.dk/kultur/joe-rogan-er-manden-der-stiller-spoergsmaalene-pludselig-blev-han-tvunget",
            "image_url": null,
            "publication_time": "Torsdag d. 01. maj 2025, kl. 12.42",
            "author": "Ines Kajkus",
            "related_links": [],
            "attachments": []
        }
    }
}