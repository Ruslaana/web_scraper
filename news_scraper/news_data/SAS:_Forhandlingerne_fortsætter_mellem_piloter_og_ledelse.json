{
    "version": "1.0",
    "document": {
        "id": 11418,
        "title": "SAS: Forhandlingerne fortsætter mellem piloter og ledelse",
        "content": "Der sidder allerede 430 norske piloter klar til at strejke, hvis forhandlingerne hos den norske Riksmægler ikke fører til en aftale. Kommer det til en ulovlig arbejdsnedlæggelse, vil det primært påvirke kort- og mellemdistanceflyvninger fra og til Oslo Gardermoen ifølge branchemedietCheck-in. Norsk Cockpitforbund for SAS Norge Pilotforening havde varslet strejke fra midnat torsdag, hvis der ikke lå en aftale klar - men der forhandles altså fortsat, skriver flere medier.  Uenighederne går blandt andet på, at SAS ønsker en mere fleksibel kollektivaftale. For eksempel har SAS peget på, at seks af selskabets fly på kort- og mellemdistanceruterne i Europa må stå ubrugte hen midt i sommerhøjsæsonen. Det skyldes pilotmangel, da piloterne krav på at holde ferie om sommeren. Også de svenske piloter har udsendt varsel om konflikt - dog først fra fredag klokken 18. Onsdag aften sagde informationschef hos SAS Knut Morten Johansen, at parterne er indstillede på at komme frem til en løsning.  En aktie i SAS falder torsdag ved middagstid med 1,1 pct. til 17,70 kr.",
        "metadata": {
            "source": "https://www.berlingske.dk/virksomheder/sas-forhandlingerne-fortsaetter-mellem-piloter-og-ledelse",
            "image_url": "https://berlingske.bmcdn.dk/media/cache/resolve/image_x_large/image/23/234757/13606612-norske-sas-piloter-forhandler-fortsat-strejke-lurer-sas-rute-bl.jpg",
            "publication_time": "Torsdag d. 09. juni 2016, kl. 11.42",
            "author": null,
            "related_links": [],
            "attachments": []
        }
    }
}