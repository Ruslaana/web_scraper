{
    "version": "1.0",
    "document": {
        "id": 12059,
        "title": "Fastfood-kæmpe får federe overskud end ventet",
        "content": "Amerikanske Yum Brands, der står bag blandt andet Kentucky Fried Chicken, Pizza Hut og Taco Bell, tjente flere penge end ventet i andet kvartal, hvor det sammenlignelige salg dog skuffede. Selskabet hentede en justeret indtjening per aktie på 0,82 dollar i april, maj og juni, mens analytikerne havde sigtet efter et plus på 0,74 dollar ifølge estimater indsamlet af Bloomberg News. Resultatet blev hentet på baggrund af en omsætning på 1,37 mia. dollar - stort set som ventet blandt analytikerne. Til gengæld kunne det sammenlignelige salg - salget i restauranter, der har været åbne i mindst 12 måneder - ikke følge med markedets forventninger, da det viste en stigning på 1 pct. mod en forventning om en fremgang på 1,9 pct. /ritzau/FINANS",
        "metadata": {
            "source": "https://www.berlingske.dk/aktier/fastfood-kaempe-faar-federe-overskud-end-ventet",
            "image_url": "https://berlingske.bmcdn.dk/media/cache/resolve/image_x_large/image/51/518261/21670215-yumbrands-results.jpg",
            "publication_time": "Torsdag d. 02. august 2018, kl. 13.44",
            "author": null,
            "related_links": [],
            "attachments": []
        }
    }
}