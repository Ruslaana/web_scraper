{
    "version": "1.0",
    "document": {
        "id": 19170,
        "title": "Engang fik de millioner i privat støtte. Nu er Liberal Alliance overgået af næsten alle Folketingets partier",
        "content": "Hvis der er ét parti i Folketinget, der i den brede offentlighed er blevet associeret med private pengedonationer, er det formentlig Liberal Alliance. Som partiets landsformand, Leif Mikkelsen,tidligere har bemærket, er Liberal Alliance således »før blevet kaldt Saxo Bank-partiet« af politiske modstandere, fordi investeringsbanken anført af daværende direktør, Lars Seier Christensen, spillede en væsentlig rolle i partiets spæde år, blandt andet gennem betydelig økonomisk støtte. Saxo Banks årlige donationer til partietsluttede imidlertid i 2015, og Liberal Alliance kan i dag på ingen måde siges at leve højt på private bidrag. Således viserfolketingspartiernes seneste offentliggjorte regnskaberfor året 2017, at Liberal Alliance det år ligefrem var blandt de tre partier på Christiansborg, der modtog færrest penge i privat partistøtte. Lidt under75.000 kroner gik det år Liberal Alliances vejmod 423.503 kroner i 2016 – et tal, der i forvejen var udtryk for et betydeligt fald sammenlignet med den nærmest faste millionstøtte i årene forinden. Partistøtten på knap 75.000 kroner i 2017 er således ikke set lavere siden 2008, hvor Liberal Alliance opstod på ruinerne af Ny Alliance. Til sammenligning modtog VLAK-regeringens øvrige partier, Det Konservative Folkeparti og Venstre, hver især mere end fire og fem millioner kroner i privat partistøtte i 2017. Begge partier ligger altid i top, når det kommer til private, økonomiske bidrag, men Liberal Alliance måtte også se sig overgået af selv SF og Alternativet. FAKTAFakta: Det fik Folketingets partier i 2017 fra private(Tallene i parentes er fra 2016)Socialdemokratiet:1.070.000 kroner (1.170.000).NB! Mindst 260.000 kroner blev ifølge regnskabet indbetalt af folketingsmedlemmer. Socialdemokratiet oplyser desuden, at partiet i 2017 modtog støtte i form af mødefaciliteter til en samlet værdi af 312.000 kroner fra HK, 3F og Dansk Metal.Dansk Folkeparti:37.395 kroner (267.187)Venstre:5.177.750 kroner (4.179.021)Enhedslisten:2.674.566 kroner (2.878.128)NB! 1.710.276 kroner blev ifølge regnskabet indbetalt som »partiskat fra folketingsgruppe og andre«.Liberal Alliance:74.265 kroner (423.503)Alternativet:89.147 kroner (121.135)Radikale Venstre:1.401.205 kroner (1.528.133)Socialistisk Folkeparti:1.207.636 kroner (419.957)NB! 330.930 kroner blev ifølge regnskabet indbetalt som som partiskat.Det Konservative Folkeparti:4.309.914 kroner (3.950.076)Kilde: Folketingspartiernes offentliggjorte regnskaber for året 2017FOLD UD (Tallene i parentes er fra 2016) Socialdemokratiet:1.070.000 kroner (1.170.000). NB! Mindst 260.000 kroner blev ifølge regnskabet indbetalt af folketingsmedlemmer. Socialdemokratiet oplyser desuden, at partiet i 2017 modtog støtte i form af mødefaciliteter til en samlet værdi af 312.000 kroner fra HK, 3F og Dansk Metal. Dansk Folkeparti:37.395 kroner (267.187) Venstre:5.177.750 kroner (4.179.021) Enhedslisten:2.674.566 kroner (2.878.128) NB! 1.710.276 kroner blev ifølge regnskabet indbetalt som »partiskat fra folketingsgruppe og andre«. Liberal Alliance:74.265 kroner (423.503) Alternativet:89.147 kroner (121.135) Radikale Venstre:1.401.205 kroner (1.528.133) Socialistisk Folkeparti:1.207.636 kroner (419.957) NB! 330.930 kroner blev ifølge regnskabet indbetalt som som partiskat. Det Konservative Folkeparti:4.309.914 kroner (3.950.076) Kilde: Folketingspartiernes offentliggjorte regnskaber for året 2017 Leif Mikkelsen tager imidlertid den faldende støtte ganske roligt. LA-landsformanden forklarer resultatet med, at der ikke var folketingsvalg i 2017. »Når der ikke er valg, falder den slags ting. Og det gør det så også for os. Det er heller ikke, fordi vi går og appellerer til at modtage private bidrag, for vi venter med den kamp, indtil der er valg. Og derfor er det jo så nu, vi forsøger at indhente private bidrag,« siger han. Men 2017 var jo stadigvæk et kommunalvalgår? »Og der gav vi så plads til, at de enkelte lokalt kunne skrabe penge til sig, så det ikke var landsforeningen, der gjorde det i den sammenhæng.« De Konservative fik over fire millioner i 2017, Venstre fik over fem. Du synes ikke, det er bekymrende, at der tilsyneladende ikke har været den samme lyst blandt private donorer til at støtte Liberal Alliance? »Nej, jeg synes da, det er godt for Venstre og de Konservative, at de får de penge. Det kan altid være bekymrende, hvis ikke man har penge nok. Det er altid en kamp. Men sådan er det så. Vi konstaterer, at det er, hvad der er blevet givet, og at vi ikke har været ude og afsøge området i den periode. Vi venter, til der er valg, hvor vi spørger gode venner, om de vil hjælpe os,« siger Leif Mikkelsen: »Så vi håber bare, at der er rigtig mange, der støtter os til det her valg. Og det ser også ret fint ud indtil nu.« ​Anderledes gik det for SF. Partiet oplyser isit regnskab, at man i 2017 modtog over 875.000 kroner i tilskud fra »diverse organisationer«. Det beløb er knap ti gange så højt som i 2016, og oven i de 875.000 kroner har SF hentet lidt mere end 330.000 kroner i partiskat. De politiske partier er kun forpligtede til at oplyse navne på de donorer, der har bidraget med beløb over 20.000 kroner. Ifølge SFs regnskab er det alene fagforbundene HK, 3F og Dansk Metal, der har støttet med mere end det beløb. Det fremgår imidlertid ikke, hvor store beløb der er tale om. Hverken Dansk Metal eller 3F støttede SF i 2016. Dansk Metal har ikke ønsket at stille op til interview, men pressechef Mads Hersbøll bekræfter, at organisationen yder økonomisk støtte til SF. Landssekretær i SF, Jens Andersen, oplyser, at 3Fs i 2017 stillede lokaler til rådighed i forbindelse med et ledelsesmøde med overnatning, men ellers ønsker SF ikke at oplyse flere detaljer om den økonomiske støtte til partiet. Fagforbundet 3F skriver i en e-mail, at organisationen fortsat ikke yder »central partistøtte«. »Vi inviterer fra tid til anden til politisk dialog i vores mødelokaler i forbundshuset eller på et af vores kursuscentre. Når de inviterede kommer fra et politisk parti, er det jo op til dem at vurdere, om arrangementet falder inden for reglerne for partistøtte,« siger 3Fs formand, Per Christensen, i et skriftligt svar: »Det er også op til dem at afgøre – hvis der er tale om flere møder inden for en regnskabsperiode – om det ifølge reglerne for partistøtte skal oplyses i deres årsrapport.« I modsætning til SF oplyser Socialdemokratiet særskilt i sit årsregnskab, at de samme tre fagforbund – altså HK, Dansk Metal og 3F – i 2017 stillede mødelokaler til rådighed for partiet til en samlet værdi af 312.000 kroner. Af Folketingets partier modtog Dansk Folkeparti færrest penge i 2017. Kun 37.000 kroner gik således DFs vej, og for landets næststørste parti var der i lighed med Liberal Alliance tale om et relativt stort fald sammenlignet med året forinden. Dansk Folkepartis private pengestrøm har dog typisk været mindre end mange andre partier.",
        "metadata": {
            "source": "https://www.berlingske.dk/politik/engang-fik-de-millioner-i-privat-stoette.-nu-er-liberal-alliance-overgaaet",
            "image_url": "https://berlingske.bmcdn.dk/media/cache/resolve/image_x_large/image/112/1127583/22712187-folketingets-bning-2016.jpg",
            "publication_time": "Tirsdag d. 12. marts 2019, kl. 18.03",
            "author": "Tobias Reinwald",
            "related_links": [],
            "attachments": []
        }
    }
}