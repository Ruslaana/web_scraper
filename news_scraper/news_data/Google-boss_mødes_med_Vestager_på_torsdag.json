{
    "version": "1.0",
    "document": {
        "id": 7654,
        "title": "Google-boss mødes med Vestager på torsdag",
        "content": "Google CEO Sundar Pitchai mødes torsdag med EU-kommissær Margrethe Vestager. Det skriver bl.a.BloombergogReuters. Google er i myndighedernes søgelys på en række områder, ogfor tiden er kommissionen ved at trænge dybere ned i, om tjenesten Google Maps, der er tilgængelig på smarthones, har fortrængt navigationssystemer produceret af kortspecialister som TomTom og Nokia Oyj.  Sagen om Google Maps er blot den seneste af en række sager, hvor der kastes et kritisk blik på Googles dominans. I mere end fem år har Google søgetjeneste været i vælten. EU anklagede i 2014 Google for at positionere og fremhæve sine egne sammenligningstjenester på nettet frem for konkurrenternes. Torsdagens møde med Danmarks 'Iron Lady', som Vestager er døbt i en række internationale mere efter sine verbale slagsmål med de store tech-giganter, sker samtidig med, at der netop er kommet nye oplysninger om Googles metoder til at undvige skattebetalingen i Europa.  Reuters kunne fredag berette, hvordan Google har flyttet 10,7 mia. euro gennem Holland til et irsk registreret selskab kaldet Google Ireland Holdings på Bermuda i 2014. Pengestrømmen er med til at sikre Google en nærmest skattefri tilværelse i Europa.  Skattestrategien er blandt revisorer kendt som »double Irish, Dutch Sandwich«. Den gør det muligt for Google, der nu ejes at holdingselskabet Alphabet, at undgå at udløse indkomstskatte-betaling i USA og skattebetaling i Europa. En Google-talsmand kommenterede de nye oplysninger ved at sige, at Google følger skattereglerne i de lande, selskabet opererer i. Selve konstruktionen har gjort, at Aphabet har kunnet nøjes med at svare 6 procent i skat for sin indtjening uden for USA i 2014. ",
        "metadata": {
            "source": "https://www.berlingske.dk/virksomheder/google-boss-moedes-med-vestager-paa-torsdag",
            "image_url": "https://berlingske.bmcdn.dk/media/cache/resolve/image_x_large/image/13/139876/12389076-vestager.jpg",
            "publication_time": "Lørdag d. 20. februar 2016, kl. 09.12",
            "author": "Anders Rostgaard",
            "related_links": [],
            "attachments": []
        }
    }
}