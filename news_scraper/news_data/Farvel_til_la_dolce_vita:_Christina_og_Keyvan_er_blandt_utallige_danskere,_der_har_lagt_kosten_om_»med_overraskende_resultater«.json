{
    "version": "1.0",
    "document": {
        "id": 8064,
        "title": "Farvel til la dolce vita: Christina og Keyvan er blandt utallige danskere, der har lagt kosten om »med overraskende resultater«",
        "content": "Der var dømt middag med fransk-italienske undertoner. Kæresteparret Christina Thomsen og Keyvan Bamdej ville gå ned med et brag inden kostomlægningen. Nydela dolce vitai fulde drag, inden de fire uger med antiinflammatorisk kost. Foie gras til forret. Chateaubriand med bearnaisesauce til hovedret. I vinglassene på spisebordet en Amarone, kraftig og mørk som okseblod, efterfulgt af fyldte chokolader til dessert. Morgenen efter begyndte de 28 dage. Med A38 og blåbær. Fire uger, som skulle ende med at overraske det københavnske par, der normalt spiser ude og dyrker bylivet, når barer og restauranter ellers har åbent. På dag 25 blev Berlingske inviteret hjem til Christina Thomsen og Keyvan Bamdej til en antiinflammatorisk ret og en snak om, hvorfor de gik i gang, hvordan det er gået, og om kostomlægningen har haft nogle resultater. Det vender vi tilbage til. Christina Thomsen og Keyvan Bamdej er blandt de velsagtens tusindvis af danskere, der lige nu følger bøger med opskrifter på antiinflammatorisk kost – bøger, der har solgt i hobetal herhjemme. Alene den første udgave af  »21 helbredende dage« harifølge den ene forfatter, ernæringsterapeuten Louise Bruun, »solgt på den gode side af 40.000 eksemplarer«, som hun fortalte Berlingske i december. I samme anledning rettede Morten Elsøe, cand.scient. i molekylær ernæring og fødevareteknologi samt vært på den populære podcastDetox din hjerne, en regulær bredside mod antiinflammatorisk kost. En kritik, der skriver sig ind i spændingsfeltet mellem nøgtern, evidensbaseret forskning og alternativ behandling, som ifølge en undersøgelse foretaget af SDU harvundet frem i Danmark, ikke blot på kostområdet. Diæter med antiinflammatorisk kost er ifølge Morten Elsøe ikke videnskabeligt funderede og præget af »pseudovidenskabelig skræmmeretorik og decideret ignorante påstande«. Hvis man vil spise antiinflammatorisk kost, kan man i stedet blot følgekostrådene, pointerer Morten Elsøe og hans medvært iDetox din hjerne,Nikolaj Bach, der er bachelor i medicin med industriel specialisering. FAKTADet enkle alternativHvis man vil spise antiinflammatorisk mad, anbefaler Morten Elsøe Nikolaj Bach følgende fire kostråd; alle hentet fra de officielle kostråd:1) Spis varieret, ikke for meget, og vær fysisk aktiv2) Spis frugt og mange grøntsager3) Spis mere fisk4) Vælg fuldkornNikolaj Bach: »Og så kan man overveje at tage et tilskud af fiskeolie, hvis man er dårlig til at spise fed fisk, samt D-vitamin i vinterhalvåret.«FOLD UD Hvis man vil spise antiinflammatorisk mad, anbefaler Morten Elsøe Nikolaj Bach følgende fire kostråd; alle hentet fra de officielle kostråd: 1) Spis varieret, ikke for meget, og vær fysisk aktiv 2) Spis frugt og mange grøntsager 3) Spis mere fisk 4) Vælg fuldkorn Nikolaj Bach: »Og så kan man overveje at tage et tilskud af fiskeolie, hvis man er dårlig til at spise fed fisk, samt D-vitamin i vinterhalvåret.« Louise Bruun svarede i den forbindelse: »Folk får det bedre, det kan jeg jo se. Det er en virkelig dejlig måde at leve på. En livsstil, som fylder næring på dig. Jeg har sagt til alle mine studerende, at de skal hørepodcasten (Detox din hjerne,red.). Jeg elsker, når folk forholder sig kritisk til alt det, jeg siger – og hvad Morten Elsøe siger – og så skal de mærke efter, hvad der fungerer for dem.« Hjemme hos Christina Thomsen og Keyvan Bamdej er der godt gang i rivejernet og den store køkkenkniv, der trommer i skærebrættet og deler søde kartofler, pastinakker og radiser. For 25 dage siden stod menuen som nævnt på foie gras og chateaubriand; i dag står frokosten på en antiinflammatorisk ret bestående af rösti med avocado, rejer og blomkål. I stuen står der en vægt. Den stod tidligere på badeværelset. Og køleskabet er fyldt med frugter og grøntsager i forskellige farver og former; sådan var det heller ikke tidligere. Sådan har køleskabet ikke altid set ud hjemme hos det københavnske kærestepar.Fold sammenLæs mereFoto: Linda Kastrup. Hvorfor begyndte I at spise antiinflammatorisk kost? Christina: »Jeg ville prøve at leve sundere. Spise flere grøntsager, mere fisk, skære ned på mængden af kød, men også med et mindre mål om at tabe mig lidt.« Keyvan: »Jeg havde i lang tid forsømt min krop. Vægttab var en stor del af det, da jeg gerne vil spille tennis til sommer. Jeg var kommet over den magiske grænse på 100 kilo, og jeg har et ønske om at komme ned på 85. Målet er en livsstilsændring på varigt plan. Jeg vil blive mere bevidst om, hvad jeg spiser.« Christina Thomsen og Keyvan Bamdej tilbereder en antiinflammatorisk frokost bestående af rösti med avocado, rejer og blomkål.Fold sammenLæs mereFoto: Linda Kastrup. I har spist antiinflammatorisk kost i 25 dage nu. Hvordan er det gået? Keyvan: »Jeg ved godt, det lyder helligt, men for mig har det handlet om at finde tilbage til kernen i det hele: at spise ordentligt. Det har den antiinflammatoriske kost hjulpet med. Jeg sover bedre, og når jeg står op, er jeg mere frisk. Og så har jeg tabt syv kilo.« Christina. »For første gang i mit liv har jeg ikke været oppustet i en længere periode. Vores fordøjelse er blevet bedre, har vi snakket om, og jeg har ikke længere urenheder i min hud. Og så selvfølgelig vægten. Jeg kan se, at der er noget positivt i gang.« Har I familiemedlemmer eller venner, der er kritiske, når I siger, at I spiser antiinflammatorisk kost? Keyvan: »Slet ikke. De er overraskede over, at vi været i gang i 25 dage, og at vi er så determinerede. Vi har tidligere været nogle virkelig levemennesker, der spiste godt og lige, hvad vi ville. Nu står vi i køkkenet, og vi laver sund mad. Det er et fællesprojekt for os, og vi får kun positiv respons, når vi sender billeder af retterne til vores familier.« Rivejernet er ganske enkelt uundværligt, når den står på antiinflammatorisk kost.Fold sammenLæs mereFoto: Linda Kastrup. 45 minutter er gået, siden varerne blev taget ud af køleskabet. Frokosten er klar – og den er velsmagende. Christina Thomsen viste sig som dirigenten i køkkenet, men som Keyvan Bamdej indskyder: »Jeg har nærmest ikke stået i et køkken før. Det er en læringsrejse. Nu ved jeg endelig, hvordan en pastinak smager.« Hvis jeg nu fortæller, at I kunne spise antiinflammatorisk kost ved blot at følge et par simple kostråd i stedet for at følge en bog på 200 sider; hvorfor gør I ikke det i stedet? Christina: »Jeg kender godt kostrådene, men jeg har bare ikke fulgt dem. Nu har jeg en bog på 200 sider, og det er lykkedes os at følge opskrifterne i næsten fire uger. Måske fordi det er så konkret. Det er i hvert fald gået bedre end ved at følge kostrådene førhen.« FAKTADe syv kostråd1. Spis planterigt, varieret og ikke for meget.2. Spis flere grøntsager og frugter.3. Spis mindre kød – vælg bælgfrugter og fisk.4. Spis mad med fuldkorn.5. Vælg planteolier og magre mejeriprodukter.6. Spis mindre af det søde, salte og fede.7. Sluk tørsten i vand.Kilde: FødevarestyrelsenFOLD UD 1. Spis planterigt, varieret og ikke for meget.2. Spis flere grøntsager og frugter.3. Spis mindre kød – vælg bælgfrugter og fisk.4. Spis mad med fuldkorn.5. Vælg planteolier og magre mejeriprodukter.6. Spis mindre af det søde, salte og fede.7. Sluk tørsten i vand. Kilde: Fødevarestyrelsen Jeg har læst det indledende afsnit inden opskrifterne. Bliver I ikke noget kritiske, når I læser om alle de fordele og alle de anledninger, der er til at spise antiinflammatorisk kost. Tænker I ikke: Kan det nu virkelig passe? Christina: »Jeg købte heller ikke præmissen fra starten af, men jeg var åben over for det. Der er en forskel. Det vil være for letkøbt bare at købe præmissen om, at gigt kan forebygges, hvis man ikke har prøvet, smagt og mærket. Jeg er et kritisk væsen. Jeg ved da godt, hvorfor de skriver de ting, de gør, på den måde, de gør. Fordi de har en bog, der skal sælges. Alt det ændrer jo ikke på, at jeg kan mærke en tydelig forskel.« Frokosten er serveret. Christina Thomsen og Keyvan Bamdej siger, at de har oplevet positive resultater efter 25 dage med antiinflammatorisk kost, blandt andet bedre søvn og mere energi.Fold sammenLæs mereFoto: Linda Kastrup. Berlingske har også talt med 67-årige Lindah Linnea Larsen, der har spist antiinflammatorisk kost i to og et halvt år. Hun begyndte, da hun efter en stressende periode på jobbet var begyndt at få dårlige spisevaner, som gjorde hende oppustet og drænede hende for energi. »Når jeg kørte hjem fra arbejde, købte jeg to kærnemælkshorn, og så tænkte jeg, at så kan min mand få den ene, når jeg kommer hjem. Jeg endte med at spise begge. Når jeg så kom hjem og satte mig i sofaen, lavede jeg en kop kaffe og spiste småkager. Jeg havde generelt en dårlig fornemmelse i min krop,« siger Lindah Linnea Larsen, der foruden vægttab sover bedre end tidligere og er mindre oppustet. Modsat Christina Thomsen og Keyvan Bamdej følger hun ikke længere opskrifterne til punkt og prikke, og der er dage, hvor hun slækker på den antiinflammatoriske kost – for eksempel når hun spiser ude. Med de fire første råd i de officielle kostråd ville du spise antiinflammatorisk kost. Ville det ikke være lettere? »Nej. Det er ikke nok blot at vide, at man skal spise mere fuldkorn. Fuldkorn? Jamen, skal jeg så bare købe et fuldkornsbrød? Jeg skal have detaljer og anvisninger. Det er forskellen.« FAKTAHvad er inflammation?Inflammation er immunforsvarets respons på infektion eller vævsskade, hvor immunceller indgår i bekæmpelsen af skadelige organismer eller helingen af skadet væv.Symptomer på inflammation er rødme, varme, smerte og hævelse. Lagring af fedt i organerne (f.eks. ved svær overvægt og fysisk inaktivitet) kan medføre et uhensigtsmæssigt forøget niveau af inflammation, men der er ikke evidens for, at inflammationen er årsagen til overvægten, som det ellers ofte påstås.Et »normalt« niveau af inflammation er nyttigt, men i visse inflammatoriske sygdomme reagerer immunforsvaret for kraftigt.Om inflammation på sundhed.dk:Når fremmede stoffer kommer ind i kroppen, reagerer kroppen med en tilstand, som kaldes inflammation.På almindeligt dansk vil man normalt bruge betegnelsen betændelse – selv om der hverken er bakterier eller virus ved denne tilstand.Som regel er inflammation en meget nyttig reaktion i kroppen.Andre symptomer kan være feber, kulderystelser, hovedpine, muskelsmerter og nedsat appetit.Hvis inflammation er skadelig for kroppen, kan man behandle med medicin, der dæmper inflammationen.Kilde: Morten Elsøe og Nikolaj BachFOLD UD  Inflammation er immunforsvarets respons på infektion eller vævsskade, hvor immunceller indgår i bekæmpelsen af skadelige organismer eller helingen af skadet væv. Symptomer på inflammation er rødme, varme, smerte og hævelse. Lagring af fedt i organerne (f.eks. ved svær overvægt og fysisk inaktivitet) kan medføre et uhensigtsmæssigt forøget niveau af inflammation, men der er ikke evidens for, at inflammationen er årsagen til overvægten, som det ellers ofte påstås. Et »normalt« niveau af inflammation er nyttigt, men i visse inflammatoriske sygdomme reagerer immunforsvaret for kraftigt. Om inflammation på sundhed.dk: Når fremmede stoffer kommer ind i kroppen, reagerer kroppen med en tilstand, som kaldes inflammation.På almindeligt dansk vil man normalt bruge betegnelsen betændelse – selv om der hverken er bakterier eller virus ved denne tilstand.Som regel er inflammation en meget nyttig reaktion i kroppen.Andre symptomer kan være feber, kulderystelser, hovedpine, muskelsmerter og nedsat appetit.Hvis inflammation er skadelig for kroppen, kan man behandle med medicin, der dæmper inflammationen. Kilde: Morten Elsøe og Nikolaj Bach Berlingske har præsenteret Morten Elsøe for de positive resultater med antiinflammatorisk kost, som Christina Thomsen, Keyvan Bamdej og Lindah Linnea Larsen har oplevet. Morten Elsøe, de siger enstemmigt, at de har oplevet positive resultater, og at de konkrete anvisninger i bøger om antiinflammatorisk kost gør en forskel – modsat kostrådene. Hvad tænker du, når du hører det? »Jamen, jeg tænker, at man ikke kan udlede, hvad der har gjort forskellen, når man foretager mange ændringer. Og hvis det samme kunne være opnået simplere – hvilket er meget sandsynligt – er det ærgerligt, hvis alt det ekstra arbejde tager tid fra noget vigtigere. Jeg tænker desuden, at så snart der er sket et vægttab, så ved vi to ting: at kosten har givet færre kalorier, og at vægttab kan forklare alle objektive forbedringer. Det betyder, at samme argument kan bruges til at forsvare carnivore diet(omfatter kun animalske fødevarer,red.) og hvidkålskuren.« »Men hvis det virker for dem at kaldte det antiinflammatorisk kost, så har jeg intet problem med det. Dog med den tilføjelse, at de fleste, der følger en plan, ender med at slippe den igen og falde helt tilbage i det, de gjorde før. Netop det er årsagen til, at jeg blander mig, for popkulturelle kostretninger er en ekstrem, og alt for mange pendulerer mellem strikse diæter og komplet kontroltab. Mellemvejen overses – og det er der, de fleste finder balancen.« Christina og Keyvan, hvornår sidder I igen med en chateaubriand og Amarone? »På lørdag,« griner Christina Thomsen og præciserer: »Nej, når lysten for alvor er der. Og den er der ikke lige nu. Vi har talt om at fortsætte med antiinflammatorisk kost efter de fire uger, og så justerer vi nok lidt hen ad vejen. Så der også bliver lidt plads til det andet.«",
        "metadata": {
            "source": "https://www.berlingske.dk/eksistens/farvel-til-la-dolce-vita-christina-og-keyvan-er-blandt-utallige-danskere",
            "image_url": "https://berlingske.bmcdn.dk/media/cache/resolve/image_x_large/image/138/1383638/23649365-.jpg",
            "publication_time": "Søndag d. 07. februar 2021, kl. 18.54",
            "author": "Christian Nørgaard Larsen",
            "related_links": [],
            "attachments": []
        }
    }
}