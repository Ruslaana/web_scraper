{
    "version": "1.0",
    "document": {
        "id": 14199,
        "title": "Københavnske arkitekter bag 400 tyske boliger",
        "content": "Området, som tidligere har huset en kaserne, skal indeholde 400 boliger fordelt på fem bygninger. De 48.000 etagemeter kommer til at rumme alt fra kollegieværelser til dyre penthouselejligheder. »Selv om konkurrencen havde deltagere fra hele verden, var det en meget sikker sejr til Wuttke/Ringhof, idet juryen valgte ikke at uddele en andenpræmie men derimod to tredjepræmier for at tydeliggøre den store forskel på projekternes kvalitet,« skriver de stolte vindere i en pressemeddelelse. Det store byggeri forventes at stå klar i 2016.  Thomas Ringhof og Beatrix Wuttke har haft tegnestue sammen siden 1994. Deres tegnestue, som ligger i Nordhavn, har tegnet alt fra tyske rådhuse til retssale i de schweiziske alper, vuggestuer, husbåde og et pæredansk indkøbscenter. For øjeblikket er tegnestuen optaget af at renovere den tyske ambassade i København.",
        "metadata": {
            "source": "https://www.berlingske.dk/virksomheder/koebenhavnske-arkitekter-bag-400-tyske-boliger",
            "image_url": "https://berlingske.bmcdn.dk/media/cache/resolve/image_x_large/image/31/318893/7542968-kassel_business.jpg",
            "publication_time": "Lørdag d. 02. august 2014, kl. 09.06",
            "author": null,
            "related_links": [],
            "attachments": []
        }
    }
}