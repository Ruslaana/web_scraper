{
    "version": "1.0",
    "document": {
        "id": 18192,
        "title": "Konge og kanonstøber",
        "content": "Denne pragtfulde bog fortæller om Christian den IV som kanonstøber og beretter om kongens værksteder ved Kronborg, Hammermøller og Kobbermøllen i Nordsjælland. Bogen er en af de efterhånden sjældne udgivelser, hvor der er kælet for de mindste detaljer. Den er fuld af farvefotografier, illustrationer, skægge oplysninger og indsigtsfulde detaljer. De to forfatterebeskriver kongens omfattende industriprojekter for at kunne støbe funktionsbare kanoner, der var en af tidens store teknologiske udfordringer. I Helsingør i det såkaldte Gethus og i de industrielle anlæg ved Hellebæk, satsede kongen store summer på at fabrikere de kanoner, der var forudsætningen for landets sikkerhed og indtægter. Bogen er ikke kun snævre kanon-historier, men indfører læseren i det miljø, der tog det hårde slid med at realisere kongens projekter. Et bredt kildegrundlag er brugt til at skabe denne morsomme, oplysende og flotte bog om en krigerisk periode i Danmarks historie.",
        "metadata": {
            "source": "https://www.berlingske.dk/boganmeldelser/konge-og-kanonstoeber",
            "image_url": "https://berlingske.bmcdn.dk/media/cache/resolve/image_x_large/image/64/640318/4493558-konge-og-kanonstber.jpg",
            "publication_time": "Torsdag d. 15. september 2011, kl. 22.30",
            "author": null,
            "related_links": [],
            "attachments": []
        }
    }
}