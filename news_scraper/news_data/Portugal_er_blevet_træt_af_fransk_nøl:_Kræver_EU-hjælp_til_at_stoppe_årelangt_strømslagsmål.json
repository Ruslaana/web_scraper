{
    "version": "1.0",
    "document": {
        "id": 22303,
        "title": "Portugal er blevet træt af fransk nøl: Kræver EU-hjælp til at stoppe årelangt strømslagsmål",
        "content": "Portugal beder nu Europa-Kommissionen om at lægge pres på Frankrig for at få udvidet strømforsyningerne herfra til Spanien og Portugalefter årelange forsinkelser. Den manglende udbygning var ifølge den portugisiske regering medvirkende til, at det døgnlange strømnedbrud 28. april blev så omfattende. I Spanien søges der stadig efter årsagen til, at hele Den Iberiske Halvø blev mørkelagt.Man mener at have fundet arnestedet, menhvorfor det skete, er flere undersøgelser i gangmed at fastlægge. Den portugisiske energiminister, Maria da Graça Carvalho, siger, at de utilstrækkelige forbindelser mellem Frankrig og Spanien udgør en barriere for EUs indre marked, hvorved Europa-Kommissionen har mulighed for at gribe ind. Hun ønsker ifølge Financial Times, at det skal sikres, at man fremover kan hjælpe hinanden på ordentlig vis. »Dette er et europæisk spørgsmål, ikke et spørgsmål mellem de tre lande,« fastslår hun. I årevis har der været planer om at udvide strømforsyningen fra Frankrig til Den Iberiske Halvø. Det er bare ikke sket. Energinettene i Spanien og Portugal er koblet tæt sammen, men der er meget få forbindelser til Frankrig og til resten af EU trods mange opfordringer fra EU til at sørge for atfå etableret flere forbindelser. Spanien og Frankrig er endelig kommet i gang med at etablere end 400 kilometer lang forbindelse gennem Baskerlandet. Den er blevet forsinket, fordi Frankrig har været nervøs for, at Spaniens billigere, grønne elektricitet fra solceller og vindmøller ville oversvømme det franske energimarked og skade den dyrere atomkraft. Forbindelsen via Biscayabugten skal være klar i 2028, hvilket vil fordoble kapaciteten mellem Frankrig og Spanien til fem gigawatt. Topchefen for det franske energinet, RTE, Xavier Piechaczyk, afviser, at man blokerer for bedre forbindelser og fastholder, at »vi har altid behandlet forbindelser til Spanien meget seriøst«. Portugal har fortsat begrænsninger på sin import af elektricitetfra Spanien. Det sker som en sikkerhedsforanstaltning, men har sendt elpriserne i vejret i Portugal. Portugal importerede 35 procent af sin elektricitet fra Spanien den morgen, da strømnedbruddet ramte. Der var udfald i en time på forbindelsen mellem Frankrig og Spanien, før det lykkedes franskmændene at få genetableret strømforsyningerne til det nordlige Spanien. ",
        "metadata": {
            "source": "https://www.berlingske.dk/virksomheder/portugal-er-blevet-traet-af-fransk-noel-kraever-eu-hjaelp-til-at",
            "image_url": "https://berlingske.bmcdn.dk/media/cache/resolve/image_x_large/image/192/1922915/24953926-der-opstod-kaos-i-blandt-andet-humberto-delgato-lu.jpg",
            "publication_time": "Mandag d. 19. maj 2025, kl. 11.10",
            "author": "Thomas Breinstrup",
            "related_links": [],
            "attachments": []
        }
    }
}