{
    "version": "1.0",
    "document": {
        "id": 15123,
        "title": "Kinesisk vindmøllefirma har voldsom rygvind",
        "content": "Ming Yang havde en omsætning på 1,6 mia. yuan, svarende til omkring 1,7 mia. kr., sammenlignet med 935,6 mio. yuan i samme periode sidste år. Også når det gælder resultatet, er der et betragteligt rygstød til vindmøllevirksomheden, der leverede et EBIT-resultat på 245,9 mio. yuan over for 123,5 yuan i andet kvartal 2014. EBIT-margin steg til 15,7 pct. fra 13,2 pct. Og resultatet for perioden blev 68 mio. yuan sammenlignet med 11,7 mio. yuan i samme periode sidste år.  - Vi er tilfredse med den fremgang, vi har opnået i andet kvartal af 2015. Nettoresultatet voksede med mere end fire gange fra år til år, og vi har rigeligt med efterslæb, hvilket forventes at hjælpe os med at opnå bedre finansielle resultater fremover, siger Chuanwei Zhang, administrerende direktør i Ming Yang, til Bloomberg News. Direktøren vurderer, at vindmølleindustrien har et enormt vækstpotentiale set over de næste fire år. Mandag faldt Ming Yang-aktien med 3,6 pct. til 2,69 dollar.  ",
        "metadata": {
            "source": "https://www.berlingske.dk/virksomheder/kinesisk-vindmoellefirma-har-voldsom-rygvind",
            "image_url": "https://berlingske.bmcdn.dk/media/cache/resolve/image_x_large/image/28/280161/10269535-china.jpg",
            "publication_time": "Tirsdag d. 18. august 2015, kl. 15.21",
            "author": null,
            "related_links": [],
            "attachments": []
        }
    }
}