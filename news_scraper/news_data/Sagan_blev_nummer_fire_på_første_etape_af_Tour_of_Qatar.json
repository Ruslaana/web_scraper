{
    "version": "1.0",
    "document": {
        "id": 14069,
        "title": "Sagan blev nummer fire på første etape af Tour of Qatar",
        "content": "Jose Joaquim Rojas (Movistar) kom først over stregen i en rodet spurt, mens Peter Sagan (Tinkoff-Saxo) blev nummer fire på første etape af Tour of Qatar. Tinkoff-Saxo med Bjarne Riis i direktørbilen var offensive på den 136 kilometer lange etape. Christopher Juul Jensen var først i udbrud, og med 25 kilometer tilbage kørte Matti Breschel afsted for det russisk ejede cykelhold sammen med to Astana-ryttere. Danskeren nægtede dog at tage føringer, fordi hans to følgesvende, Lars Boom og Lieuwe Westra, udgør en samlet trussel for Peter Sagans klassementsdrømme. I stedet blev udbryderne hentet med lidt under 10 kilometer tilbage af etapen. Det banede vejen for en massespurt, som Rojas vandt foran Tom Boonen (Etixx-QuickStep). Arnaud Demare (FDJ) slog Sagan i spurten om tredjepladsen. Mandag køres anden etape af Tour of Qatar. 194,5 kilometer venter rytterne. Løbet slutter fredag. ",
        "metadata": {
            "source": "https://www.berlingske.dk/sport/sagan-blev-nummer-fire-paa-foerste-etape-af-tour-of-qatar",
            "image_url": "https://berlingske.bmcdn.dk/media/cache/resolve/image_x_large/image/73/731645/8280053-sagan34.jpeg",
            "publication_time": "Mandag d. 09. februar 2015, kl. 07.34",
            "author": null,
            "related_links": [],
            "attachments": []
        }
    }
}