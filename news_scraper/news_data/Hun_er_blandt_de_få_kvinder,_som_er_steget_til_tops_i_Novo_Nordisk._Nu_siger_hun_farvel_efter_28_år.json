{
    "version": "1.0",
    "document": {
        "id": 6307,
        "title": "Hun er blandt de få kvinder, som er steget til tops i Novo Nordisk. Nu siger hun farvel efter 28 år",
        "content": "Der er få kvinder i toppen af dansk erhvervsliv. Og nu er der én mindre. Camilla Sylvest er blandt de få kvinder, som er kravlet helt til tops i den danske medicinalvirksomhed, Novo Nordisk. De seneste syv år har hun siddet i det øverste ledelseslag med det globale, kommercielle ansvar for hele virksomheden. Men nu er det slut. Med virkning fra i dag stopper hun i virksomheden, fremgår det af en fondsbørsmeddelelse. Hendes afgang fra den danske medicinalgigant falder på et tidspunkt, hvor Novo Nordisk har fået en hård medfart på aktiemarkedet, da selskabets markedsværdi er faldet med omkring 40 procent over det seneste halve år. »Camilla Sylvest har besluttet at forlade virksomheden,« står der kortfattet om hendes afgang. I en skriftlig udtalelse uddyber virksomheden: »Camillas beslutning er hendes egen og er truffet efter nøje overvejelser på baggrund af både hendes professionelle ambitioner og personlige prioriteter. Vi ønsker Camilla alt det bedste i det næste kapitel af hendes karriere.« Om Camilla Sylvests afgang lyder det fra Novo Nordisks topchef, Lars Fruergaard Jørgensen: »Jeg ved, at Camilla Sylvests beslutning om at forlade Novo Nordisk er truffet efter grundige overvejelser. Jeg har stor respekt for Camillas store bidrag til Novo Nordisk igennem de sidste mange år, og jeg ønsker hende alt det bedste i det næste kapitel af hendes karriere.« Camilla Sylvest har de seneste syv år haft titel afexecutive vice president of commercial strategy & corporate affairs. Hun har dermed haft det øverste kommercielle ansvar for Novo Nordisks produktportefølje. Som hendes efterfølger er udnævnt Ludovic Helfgott, der somexecutive vice presidentfår ansvar forProduct & Portfolio Strategy, herunder den kommercielle strategi samt forretningsudvikling. Med Camilla Sylvests farvel har Novo Nordisk samtidig foretaget en mindre ledelsesrokade, hvor Thilde Hummel Bøgebjerg, der har været i virksomheden i 18 år, rykker op og bliverexecutive vice presidentmed ansvar for kvalitet, it og miljøforhold. Topledelsen i Novo Nordisk består fra i dag af følgende ti personer:",
        "metadata": {
            "source": "https://www.berlingske.dk/business/hun-er-blandt-de-faa-kvinder-som-er-steget-til-tops-i-novo-nordisk-nu",
            "image_url": "https://berlingske.bmcdn.dk/media/cache/resolve/image_x_large_vertical/image/190/1907513/24924154-efter-28-r-i-novo-nordisk-og-de-seneste-syv-som-m.jpg",
            "publication_time": "Torsdag d. 03. april 2025, kl. 10.53",
            "author": "Vibe Hyltoft",
            "related_links": [],
            "attachments": []
        }
    }
}