{
    "version": "1.0",
    "document": {
        "id": 6226,
        "title": "Markant færre danskere rejser til USA",
        "content": "SASpåstodfor nylig, at de ikke har set nogen forskel i danskernes rejsemønstre efter indsættelsen af Donald Trump som amerikansk præsident. Men nye tal iFinancial Timestegner et helt andet billede. Her beskrives det således på baggrund af officielle tal fra det amerikanske handelsministerium, hvordan europæerne i høj grad fravælger rejser til USA. Et af de største fald i antallet af rejser siden sidste år ses hos danskerne. Sammenlignet med samme periode i 2024 er antallet af danske rejsende til USA faldet med over 30 procent i årets første måneder. Journalisten bag artiklen i Financial Times, John Burn-Murdoch, spekulerer i et opslag påX, at det kan skyldes Donald Trumps udtalelser om at ville overtage Grønland. Det harmonerer meget godt med, at en række rejsebureauer i sidste uge fortalte tilDR, at de oplever en stor nedgang i antallet af rejser til USA. Direktøren i Jysk Rejsebureau, Niels Amstrup, kæder udviklingen sammen med, at folk »stemmer med fødderne«. »De har ikke lyst til at rejse til USA, når Trump fører den politik, som han gør,« sagde han til DR. Effekten på den amerikanske turismeindustri er anslået af det internationale analysefirma Tourism Economics, som hører under Oxford Economics. Samlet står vreden mod USA og fravalget af ferier samt eksempelvis konferencer i det store land til at koste et tab i omsætningen på 64 milliarder dollar eller 441 milliarder kroner i 2025, lyder vurderingen. Det er baseret på antagelsen, at antallet af udenlandske rejsende til USA vil falde 5,1 procent i forhold til i 2024. Og det er ikke kun rejser til USA, som er blevet mindre attraktive blandt danskerne, siden Donald Trump blev præsident. Mange fravælger også amerikanske varer i dagligdagen. Blandt andet har analysevirksomheden Quantic gennemførten undersøgelseblandt over 1.000 repræsentativt udvalgte danskere, der viser, at 73 procent har ændret adfærd og holdning til amerikanske produkter. Tendensen er så markant, at flere amerikanske nyhedsmedier har skrevet om, hvordan»forbrugere i Danmark boykotter amerikanske varer«, og at»det danske vikingeblod koger«. Derfor harerhvervslivet advaret danskernemod at tale for højt om at fravælge amerikanske varer, fordi de frygter en eventuel reaktion fra Donald Trump. Indtil videre lader nyheden dog ikke til at være nået forbi præsidentens bord. Eller også er han bare ligeglad.",
        "metadata": {
            "source": "https://www.berlingske.dk/oekonomi/markant-faerre-danskere-rejser-til-usa",
            "image_url": "https://berlingske.bmcdn.dk/media/cache/resolve/image_x_large/image/191/1911460/24931354-reportage-fra-lufthavnen-hvor-sas-strejken-indtil.jpg",
            "publication_time": "Lørdag d. 12. april 2025, kl. 16.03",
            "author": "Kalle Kehlet",
            "related_links": [],
            "attachments": []
        }
    }
}