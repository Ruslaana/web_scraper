{
    "version": "1.0",
    "document": {
        "id": 17667,
        "title": "Haiku-mesteren",
        "content": "Det kan så være en af oversætteren og kommentatoren Niels Kjærs gode begrundelser for ikke at overholde reglen om de sytten stavelser i gendigtningerne. Han har i stedet stræbt efter så ord- og mundret en oversættelse som muligt. De skiftende stemninger i Bashos digtning er knyttet til sanseindtrykkene, synet, lydene, duftene, af og fra den omgivende natur. »Duften af blommeblomster -/pludselig står solen op/over bjergene«, skrives glæden ind et sted. Et andet sted slår sørgmodigheden igennem: »Syg på rejsen -/mine drømme strejfer om/på visne marker«. Dette sidste digt dikterede Basho tre dage før sin død i 1694. Det er godt med et fyldigt Basho-udvalg. Om fravalget af det faste haiku-mønster er en fordel kan diskuteres.",
        "metadata": {
            "source": "https://www.berlingske.dk/boganmeldelser/haiku-mesteren",
            "image_url": "https://berlingske.bmcdn.dk/media/cache/resolve/image_x_large/image/70/701691/4667596-haiku.jpg",
            "publication_time": "Torsdag d. 03. november 2011, kl. 22.30",
            "author": null,
            "related_links": [],
            "attachments": []
        }
    }
}