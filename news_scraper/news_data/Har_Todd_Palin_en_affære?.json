{
    "version": "1.0",
    "document": {
        "id": 14166,
        "title": "Har Todd Palin en affære?",
        "content": "Hvad end Sarah Palin ønskede sig nytårsaften – så var det formentlig ikke, hvad hun ind til nu har fået. For 2011 er kun tre uger ung og allerede et annus horribilis for den republikanske politiker. Først fik hun uretmæssigtskyldenformassakren i Tucson, derefter kom hun med et svar,der var så tonedøv, at hun alligevel fik aben, og nu har de amerikanske tabloidmedier fået færten af en sex-skandale, som involverer ingen ringere end Mr. Trofast himself: Palins ægtemand gennem 21 år, Todd Palin. New York Daily News, websitet Gawker og ugebladet National Enquirer lancerede i nat rygtet, som handler om, at Todd Palin flittigt har opsøgt en 36-årige massøse, Shailey Tripp, i Wasilla i Alaska. Beboerne i hendes ejendom så ham komme og gå, og de hørte sex-lyde fra hendes lejlighed, og i marts i år blev samme Tripp også anholdt for prostitution. I den forbindelse konfiskerede politiet bevismateriale, som kæder Tripp sammen med Todd Palin, skriver National Enquirer. Bladet dokumenterer endvidere, at det fremgår af Palins register over politiske donorer, at Shailey Tripp gav gratis massage til en unavngiven person i Palins stab. I nat havde ingen af parterne kommenteret beskyldningerne.",
        "metadata": {
            "source": "https://www.berlingske.dk/internationalt/har-todd-palin-en-affaere",
            "image_url": "https://berlingske.bmcdn.dk/media/cache/resolve/image_x_large/image/23/232530/3697540-usa-politicsmccain.jpg",
            "publication_time": "Fredag d. 21. januar 2011, kl. 07.48",
            "author": null,
            "related_links": [],
            "attachments": []
        }
    }
}