{
    "version": "1.0",
    "document": {
        "id": 848,
        "title": "Groft sagt giver tips til at drive københavnerne endnu mere til vanvid: Luk Tivoli og forbyd højlydt sex",
        "content": "Hvis en borger i København på nogen måde har det for behageligt, så er det bare om at få det stoppet omgående. Det lader i hvert fald til at være den mission, Københavns Kommune er på. Her skyr man ingen midler for at få flyttet hyggen, ikke bare ind i skyggen, men ud af byen eller hjem på hovedet i seng. »I SF synes vi, det er fair, at man kan gå i seng klokken 22 på en hverdag og få otte timers søvn inden arbejde, selvom man bor i nærheden af en bar. Søvn er enormt vigtigt for vores sundhed.« Sådan har SFs Astrid Aller blandt andetsagtom beslutningen om at lukke al udeservering kl. 22.00 i hovedstaden og de facto reducere alle københavnere til pattebørn med kommunedikteret sengetid. Samtidig er Enhedslistens teknik- og miljøborgmester, Line Barfod, ved at sænke hastigheden for biler til blot 30 og 40 km i timen. For det er ikke i forvejen et helvede at ligge i kø på de københavnske veje i myldretid. Det skal være endnu værre. Gerne så slemt, at både københavnere og pendlere begynder at foretrække DSB. Og hvilken skæbne har man egentlig budt sine medborgere, når man har skubbet dem derud? En grusom en. Og hvorfor egentlig stoppe der? Med samme gåpåmod og manglende situationsfornemmelse kunne man sagtens drive københavnerne endnu mere til vanvid eller vugge dem i endnu dybere søvn. Man kunne lukke Tivoli. Og museerne. Og slikbutikker, selvfølgelig. Man kunne forbyde latter i det offentlige rum. Man kunne sætte begrænsninger for højlydt sex – på både decibel og tidsforløb. Faktisk kunne man gøre så de eneste lyde, en borger måtte udbryde på offentlig vej, kunne være et bittert suk i retning af nogle børn, der tillod sig at lege på en legeplads. Eller en jamren i tilfælde af menstruationssmerter. Så er vi sikre på, at ingen hygger sig. »Det er nemlig nødvendigt for den skærmskræmmekampagne, regeringen har søsat for at bortforklare de horrible rammer, de har sat for unge mennesker i samfundet,« skriver Aminata Amanda Corr.Fold sammenLæs mereFoto: Ida Marie Odgaard. Såfremt du får en mild ringen for øret, et sløret syn og angstfornemmelser fra top til tå, når du hører om regeringens nye »forsigtighedsprincip« over for børns skærmforbrug, så er det nok bare en retraumatisering fra de coronanedlukninger, vi så gerne vil glemme hver især. Denne gang er det børne- og undervisningsminister Mattias Tesfaye, der er bannerfører for forsigtighedsprincippet, og i denne ombæring betyder det noget så hårrejsende som, at man i regeringen villytte mindre til forskereinden for digital pædagogik end tidligere. Det er nemlig nødvendigt for den skærmskræmmekampagne, regeringen har søsat for at bortforklare de horrible rammer, de har sat for unge mennesker i samfundet. Regeringen vil have dig til at se bort fra en sejlende psykiatri, en rædselsfuld inklusionsreform, en endnu værre skolereform og en nølende klimapolitik, når du leder efter årsager til dit barns mistrivsel. Du skal bare være sur på TikTok mod bedre vidende. Sådan slipper de for ansvar. Nemt. »Harald Toksværd satte sig i denne uge for at håne et ordentligt menneskes alt for tidlige død,« skriver Aminata Amanda Corr.Fold sammenLæs mereFoto: Thomas Lekfeldt. Hvis ikke du ved, hvem Harald Toksværd er, så vil jeg bede dig om at springe dette afsnit over. Det er nemlig ikke al ny viden, der er god viden. Til de trodsige, der alligevel har læst videre, kan jeg fortælle, at Harald Toksværd er en dansk forfatter og Ekstra Bladet-skribent. Jeg har selv tidligere beskrevet ham som det arketypiske fabeldyr, vi i debatten forsøger at indkapsle, når vi taler om den ultimativt historieløse og privilegerede ungdom, der er udsprunget af den kreative klasse. Harald Toksværd satte sig i denne uge for at håne et ordentligt menneskes alt for tidlige død. Og det gjorde han sideløbende med en række selvsmagende, selvhøjtidelige, selvretfærdige, selvovervurderende møgunger med internetadgang. Det skete da CEPOS mandagmeddelte, at cheføkonom Mads Lundby Hansen var død af kræft i en alder af blot 53 år. Og Harald Toksværd – som altså er 26 år, og ikke som man skulle tro 16 – skrev påTwitter»gg ez« til den tragiske nyhed. Oversat fra gamer-universk til menneskesprog er der tale om en forkortelse af »good game, easy«, som bruges til at håne en modstander, når man har vundet et spil. Nuvel, der bliver skrevet horrible ting på internettet hver eneste dag, og jeg er såmænd ikke meget for at fremhæve netop denne ækle adfærd ved nyheden om Mads Lundby Hansens alt for tidlige død. Grunden til, jeg alligevel synes, det er vigtigt at få med, er, at Harald Toksværd er en stemme i den offentlige debat. En stemme som for mig personligt er noget så svær at tage seriøst, men en stemme som nogle danskere, et eller andet sted langt fra mig selv, tager seriøst. Og det betyder, at man må vurdere den unge provoskribent efter højere standarder end præpubertære internettrolde. Harald Toksværd har ikke undskyldt eller forklaret sin ækle adfærd, men har blot slettet sit Tweet og gemt sig for konsekvenser af egen adfærd. En undskyldning og en smule anger ville være på sin plads. Og derefter en tur i skammekrogen og karantæne fra minimum tre antikapitalistiske, veganske neglelak-til-mænd-demonstrationer eller hvad sådan en type ellers ynder at bruge sin tid på. Aminata Amanda Corr er journalist og kommentator ",
        "metadata": {
            "source": "https://www.berlingske.dk/groft-sagt/groft-sagt-giver-tips-til-at-drive-koebenhavnerne-endnu-mere-til-vanvid",
            "image_url": "https://berlingske.bmcdn.dk/media/cache/resolve/image_x_large/image/168/1684691/24450396-magtens-korridorer-performs-on-stage-in-copenhagen-2022.jpg",
            "publication_time": "Fredag d. 09. juni 2023, kl. 14.14",
            "author": "Aminata Corr Thrane",
            "related_links": [],
            "attachments": []
        }
    }
}