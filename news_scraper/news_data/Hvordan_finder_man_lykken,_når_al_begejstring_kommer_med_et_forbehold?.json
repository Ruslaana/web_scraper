{
    "version": "1.0",
    "document": {
        "id": 13858,
        "title": "Hvordan finder man lykken, når al begejstring kommer med et forbehold?",
        "content": "»Sikke en udsigt!« synger 42-årige Søren Huss et sted på sin nye plade »Midtlivsvisen«. For en mand, der har oplevet stor personlig tragedie og nu står midt i livet - på den anden side af ungdommen og det store gennembrud med Saybia - er det et overraskende positivt og optimistisk udsagn. Ikke desto mindre er det sådan, han har det. Hvor mange af de jævnaldrende venner føler midtlivskrisen nage, har Huss sjældent haft det bedre. Med sig selv, sin 12-årige datter Ronja, musikken og livets stille gang i Nyborg på Fyn. Når han altså ikke lige er ude at turnere, spille teater eller deltage i tv-programmet Toppen Af Poppen, hvor han tidligere på året sang tårerne frem i øjenkrogen på de danske tv-seere med sine store stemme og indlevelse. Der er en bemærkelsesværdig ro og varme i Søren Huss’ gemyt, da jeg møder ham i hjembyen til en snak om sangene på den nye plade. Og det er også en ro, der har sat sig rent musikalsk. Udtrykket er sparsomt, eftertænksomt, oftest bare hans stemme og et klaver. Flere steder er der en tydelig tråd tilbage til Povl Dissing og Benny Andersens dansksprogede visekunst. Selv kalder han den en rigtig voksenplade: »Det er en plade, man skal høre om søndagen. Hvor man ikke skal nå noget. Hvor der ikke skal piskes en stemning op. Det handler om dagen derpå. Om dagen efter ungdommen,« som han siger. Her er Søren Huss’ gennemgang af pladen - sang for sang. Jeg har været ude for længeEr vist gået en smule koldAl begejstring kommer med et forbeholdeller to »Her er der et lille link til det med at være midt i livet. Når man når op i 30erne og 40erne, så prøver man ikke så mange ting for første gang længere. Ligesom stoffer virker tingene bedst de første par gange. Der er en udfladning - endorfin-belønningen bliver mindre. Derfor bliver jeg nødt til at flytte fokus. Selvfølgelig kan jeg mærke det, når Danmark kvalificerer sig til VM. Men når jeg oplever lykke og eufori, er det oftest med min datter. Det er en dyb, familiemæssig lykke. En stor rullende Stillehavsbølge i stedet for dønninger på en mole. Det føles anderledes. Men det har en ligeså stor værdi.« Søren Huss dukker op plandt publikum under en koncert i Vejle Musikteater.Fold sammenLæs mereFoto: Mads Joakim Rimer Rasmussen. Jeg har samlet mig lidt modog før trodsen størkner dit blodlad disse ord finde vejforbi det gærede vanvid »Sangen er tænkt som en kærlig besked til en ven, som har kæmpet i mange år med alkohol og er ved at sætte det hele over styr. På grund af det gærede vanvid, som jeg kalder det. Der er masser af mine kammerater og veninder, som er på randen af opbrud og skilsmisse. Mit spørgsmål er: »Hvorfor sætter du det hele på spil nu?« Det handler om at finde hen til en eller anden ydmyghed og taknemmelighed over det, man har. Når jeg kigger på en af mine kammerater, som har kæreste, to børn og hus, så synes jeg - set udefra - at de har alt, hvad de skal have, for at have et virkelig godt liv. Men vi bliver jo hele tiden bombarderet med, at vi skal have mere. Vi er en generation, der ikke kan finde ud af at nøjes. Omvendt forstår jeg det også godt. Man når til et punkt, hvor man kan se 20-30 år frem mod en pension. Og så kan man godt tænke: »Er det så bare det? Nu sidder jeg her. Er det bare det? Kan jeg nøjes med det?« Det kan godt være skræmmende.«  Min krop giver langsomt efterI et stille forligmed min ungdoms euforiet stille forligmed evig ungdoms utopiSikke en udsigt! »Det er sådan en uendeligheds-sang. Jeg kunne virkelig have blevet ved i versene: »En helt almindelig mand / giver en helt almindelig kvinde / tre-fire almindelige orgasmer« haha... Det var dét sproglige greb, der startede sangen. Og så er det blevet til en eller anden form for streg i sandet i forhold til barndommen og ungdommen: Nu vil jeg rive mig løs af det og sætte pris på det, jeg er har. Jeg slutter af med at synge, »sikke en udsigt!« Og den kan fortolkes begge veje. Jeg har aldrig befundet mig bedre i min krop. Og lige bortset fra de to år jeg havde med fuld familie, så har jeg aldrig været et bedre sted. Jeg synger også om en forsoning med barndommen og mine forældre. Der ligger noget taknemmelighed i at være, hvor jeg er. Og i den taknemmelighed ligger der en udsigt.« Søren Huss bag klaveret, der spiller en fremtrædende rolle på hans nye sange.Fold sammenLæs mereFoto: Mads Joakim Rimer Rasmussen. Over stok og sten, lidt hverdag i trodskøber lidt sjælefred på klodsSavner osJeg må hjem, for alt i verden hjem »Det er en sang, der handler om at være på tour, konstant føle sig bagud og blive ved med at mærke den dårlige samvittighed vokse. Om at blive ved med at bryde aftaler, fordi man har for travlt. Om følelsen af at håbe på et nyt resultat, selvom man bliver ved med at køre i et gammelt forløb. Og så stille og roligt rulle hen mod en erkendelse af, at jeg er nødt til starte et andet sted. Jeg bliver nødt til at komme hjem og starte noget nyt op. Selve sangen er skrevet som en klaversang, men er endt med at få fuldt band på. Den havde brug for en puls. Der var noget landevej og noget afstand, som skulle beskrives.«  Jeg er så meget mandnår mine hænder griber fat om dit hår og dit brystJeg er så meget mandnår mine tårer falder ned i dine floder af lys »Den er mit første livtag med det helt intime mellem en mand og en kvinde. Det er en beskrivelse af et helt nært rum, hvor to mennesker overgiver sig til hinanden. Jeg kan huske, da jeg sad ved klaveret og skrev den, at jeg tog fat i en del af mig selv, som jeg ikke havde haft fat i før som sangskriver. I første omgang kasserede jeg den, men da jeg spillede alle mine demoer for Michael Falch på vej til et Toppen Af Poppen-møde, insisterede han på, at den skulle med. Jeg tror, at tvivlen kom af, at det netop var så nyt for mig. Jeg havde ikke været inde og lege med det der helt kropslige og intime før. Når man skriver og synger sådan en sang, er man nødt til at overskride sin egen blufærdighed. Men det skal man jo netop også i den intime situation, sangen handler om. I hvert fald hvis det skal blive rigtig godt. Man er nødt til at give efter.« Afspænding backstage efter koncerten.Fold sammenLæs mereFoto: Mads Joakim Rimer Rasmussen. Hvis mine ord har bundet dine tankermine blikke formørket din dagHvis mine tårer har stækket din begejstringtager jeg dem tilbage »Det er en sang til min datter. Der har jo været nogle konsekvenser for mit barn ved det voksne liv, jeg lever. Jeg havde en masse tanker om, hvilken far jeg skulle være. Men livet er bare blevet noget andet. Og jeg er ikke den far. Det er ikke særlig længe siden, at min datter sagde til mig: »Far, jeg synes ikke du legede særlig meget med mig, da jeg var lille.« Hun er 12 nu, så hun begynder at reflektere over det, og det skal hun også. Det kan jeg godt bære. For det er jo sandt. Vi har gjort det, men ikke i den udstrækning, som jeg havde håbet på. Hun har fået meget nej.« Er det fordi, du ikke har orket? Haft travlt med arbejde? Været deprimeret? »Det er mere en sang, der vokser ud af en grundlæggende tvivl: Har jeg gjort det godt nok? Og et håb om, at jeg ikke har taget noget af glæden ved livet fra hende. Sangen refererer ikke til min private historie med hendes mor som sådan. Den er tænkt mere generelt. Men engang imellem leder jeg da efter spor. Er der spor af det i den måde, hun er på som menneske? Omvendt har jeg et forhold til min datter, som jeg ikke ville have haft, hvis hendes mor havde været her. Og jeg er lykkelig for det forhold vi har. Det er klart, at hun gerne ville have haft nogle søskende og en mor. Selvfølgelig. Men når omstændighederne er, som de er, så er jeg glad det, vi har. Og den barndom, hun har haft. Og lige så snart, jeg har sagt det, så kommer tvivlen rullende... Men hvis min datter kan gå ud af døren om morgenen med en fornemmelse af, at det bliver en god dag - hvis det er grundtonen i hende - så har jeg gjort det godt. Det er mit parameter.«  Har det godt for det mesteMåske ligefrem så godt som de fleste? »For mig repræsenterer opvasken en slags sidevender: Der er et eller andet over at tage en opvask og gøre klar til næste dag. Jeg skrev den allerede midt i min første soloturné med »Troen og ingen«-pladen i 2010. Derfor er det også det eneste nummer på pladen, der refererer til noget, der kunne minde om den situation, jeg var i dengang. Jeg har brugt den live som afslutningssang på alle koncerter siden, fordi den her det her fine mantra i omkvædet: »Mere, jeg vil have mere / jeg vil have meget meget mere / mere, jeg rummer mere / jeg rummer meget meget mere / mere, jeg kan give mere / jeg kan give meget meget mere«. Det er en god måde at sende publikum afsted på.« Koncerten er gået godt.Fold sammenLæs mereFoto: Mads Joakim Rimer Rasmussen. Lad os nyde den sidste sommer i frihedfør kalifatet træder i kraftfør russerne kommerfør meteoren rammerfør polerne smelterpiedestalen den vælter »Her tegner jeg et billede af en absurd virkelighed. Jeg skrev den lige efter jeg havde været med i et Bertold Brecht-teaterstykke sidste år. Han var helt afsindigt god til at beskrive det absurde i det, der foregår. Sangen er en reaktion på det generelle trusselsbillede mod vores art og kloden. Men der ligger også et paradoks i at erkende det, uden man dog af den grund kan mærke det. Den modsætning sætter jeg så helt skarpt op ved at sige, »lad os da for fanden nyde livet, inden det hele går ned.« Jeg har endnu ikke mødtet menneske der havde alle svarså om meningen med livetsvarer jeg, »at være far« »Jeg har i mange år været sådan en, der syntes, at alle folk var klogere end mig. Nu har jeg erkendt, at alle menneskers viden er fragmenteret. Det har givet mig noget ro. Og så kunne jeg ligeså godt sætte den op mod det største spørgsmål af dem alle: Hvad er meningen med livet? For mig er det meget klart og tydeligt. Det er at være far. Men det er jo ikke en specielt stor sang. Det er et lille øjebliksbillede, hvor jeg føler, at jeg har den. At jeg har fanget meningen. Det er ikke så tit det sker.«  Min taknemmeligheds solgår aldrig nedsvæver gennem tid og stedi al evighedFor jer der gav mig livet »Den er til mine forældre, der havde guldbryllup før sommeren. Det er en kærlighedserklæring. Her bruger jeg for første gang ordet »nøjes«, som egentlig optager mig meget på hele pladen. Det handler om, at i deres forhold - og generelt i lange forhold - er der perioder, hvor man må nøjes. Fordi man hver især går gennem kriser, som man skal bearbejde. Og der er noget smukt i at nøjes. Det holdt hårdt for dem, men jeg er lykkelig over, at de stadig er sammen. Og jeg er ked af, at jeg har brugt så lang tid på at finde hen til en taknemmelighed over det, de har givet mig. For jeg er jo grundlæggende glad for den, jeg er.« Albumcoveret til Søren Huss' »Midtlivskrisen«.Fold sammenLæs mere Søren Huss om albumcoveret: »Jeg har været overvægtig, siden jeg stoppede med at spille fodbold som 17-årig. Og jeg har jo også fået kommentarer på det. Både i anmeldelser og andre steder. På den måde har jeg måske været udsat for noget af det, som den gængse kvinde har været udsat for. Så selvfølgelig har jeg haft masser af komplekser over min krop. I dag dikterer det mandlige kropsideal, at man ikke må tage trøjen af, med mindre man har en sixpack. Men jeg har faktisk aldrig været mere komfortabel med min krop end nu, hvor den ser sådan her ud. Det skisma synes jeg var sjovt at udtrykke på coveret. Flaget på boxershortsene kom med fordi jeg er træt af danskhedsdebatten. Så ville jeg lige prikke lidt til den. Mest for det spørgsmål, det vil stille i beskueren.«",
        "metadata": {
            "source": "https://www.berlingske.dk/kultur/hvordan-finder-man-lykken-naar-al-begejstring-kommer-med-et-forbehold",
            "image_url": "https://berlingske.bmcdn.dk/media/cache/resolve/image_x_large_vertical/image/101/1018506/19168148-.jpg",
            "publication_time": "Lørdag d. 18. november 2017, kl. 10.00",
            "author": "Michael Charles Gaunt",
            "related_links": [],
            "attachments": []
        }
    }
}