{
    "version": "1.0",
    "document": {
        "id": 19446,
        "title": "Blodigt og britisk",
        "content": "Mark Billingham er ingen undtagelse. I hans seneste krimi på dansk om krimiminalkommissæren Tom Thorne, er man fra første side underholdt på fornemste vis. Krimi-klichéerne er holdt effektivt i skak af tredimensionelle persontegninger og skarp dialog, efterforskningsarbejdet er beskrevet med en overbevisende autencitet, og plottet er djævelsk godt skruet sammen. Denne gang står Thorne og hans kolleger over for en ondskabsfuldt udspekuleret morder. Da en række makabre drab ryster London, går det (alt for) langsomt op for politiet, at morderen er ude efter børnene til de syv kvinder, som 15 år tidligere blev dræbt af en vis Raymond Garvey, som for nylig døde i fængslet. Kan politiet nå at stoppe drabsmanden, inden han fuldfører sin mission? Billingham kan kunsten at lægge lige akkurat så mange lunser ud til læseren, at man føler, man selv er med til at opklare mysteriet. Det er nådesløst, ondt og rigtig effektivt.",
        "metadata": {
            "source": "https://www.berlingske.dk/boganmeldelser/blodigt-og-britisk",
            "image_url": "https://berlingske.bmcdn.dk/media/cache/resolve/image_x_large/image/76/765724/3862662-mark-billingham-blodsbeslgtet.jpg",
            "publication_time": "Torsdag d. 03. marts 2011, kl. 22.30",
            "author": null,
            "related_links": [],
            "attachments": []
        }
    }
}