{
    "version": "1.0",
    "document": {
        "id": 19443,
        "title": "Brølepenisser, lyvevaginaer og masser af gode råd til at overleve det digitale datingliv: Læs eller genlæs Berlingskes serie »Klik og kærlighed«",
        "content": "Psykologiprofessoren faldt også for den algoritme, der lovede ham et »100 procent-match«: »Jeg er bare et menneske« Anne Sofie Allarp har interviewet britiskeViren Swami, som er professor i socialpsykologi. Han har studeret tiltrækning mellem mennesker. Men trods det fortæller han, at han også faldt for løftet om et »100 procents match«. Hvordan den date gik, beretter han om i interviewet, hvor han også fortæller, at de populære profiler typisk er dem med billeder af smilende mennesker, der er konventionelt tiltrækkende. Men at vi alle kommer »med bagage, og vi kommer alle med en unik psykologisk profil, der har udviklet sig gennem vores barndom og vores voksne liv, og som vil have stor indflydelse på, hvem vi er tiltrukket af, og hvordan vi vil opføre os i et forhold.« Han advarer mod at have tillid til det, datingindustrien lover, for det grundlæggende mellem mennesker kan algoritmer ikke forstå.  I 15 år troede jeg, at jeg var en af dem, der ikke »har noget« at byde ind med på datingmarkedet. Indtil den ret simple sandhed en dag gik op for mig Morten Vendt, kommunikationskonsulent og medvært i den sexpositive podcast »Hænderne under dynen« Morten Vendt skriver: »Jeg var – og er – klassens tykke dreng og har altid været to år efter moden. Jeg fik aldrig gjort et navn ud af mig selv i den kreative klasse, og jeg kan ikke binde et slips godt nok til at kunne køre i Tesla i en CEO-stilling heller.« Det gav ham store problemer på nettets overfladiske dating-marked, indtil han fandt ud af, at han havde overset noget helt væsentligt. »Du er interesseret i de rigtige matches. Dem, du rent faktisk kan relatere til. Dem, du har noget til fælles med,« skriver Morten Vendt. »Derfor er få, men gode, matches et af de første og bedste værktøjer, du skal bruge.«&nbsp;Fold sammenLæs mereFoto: Asger Ladefoged.  Forsker afblæser frygt for porno – men når det gælder hans egne børn, tøver han Professor i psykologiGert Martin Haldtaler med Anne Sofie Allarp om det højpolitiserede kulturprodukt »internetporno«, og han afblæser katastrofetænkningen: »Vi tolker det næsten altid med angst eller forskrækkelse, hvis pornografien skulle have en indvirkning på vores seksuelle praksis. Men hvis vi hypotiserer, at pornografien én til én har været den største komponent i at indføre oralsex i soveværelset, og du går ud og spørger danskere, om de godt kan lide oralsex, og de siger ja, så har pornoen jo gjort noget sindssygt godt for sexlivet.«  70 år og på Tinder: »Det er sidste chance« Tore Johannesen, fotograf og forfatter Tore Johannesen er 70 år og på Tinder og inviterer indenfor i livet som senior på datingapps: »Hvis jeg er i tvivl om en kvindes profil, kommer min datter indover og ser billederne. Når hun vender tommelfingeren nedad, viser det sig som regel, at hun har ret. Hun ser noget, som jeg umiddelbart ikke ser. Det kan være fornuftigt, selv for os seniorer, at få andre indover.« »Der står ikke min alder på min profil. Har fjernet oplysningen, mens jeg skriver denne artikel. Folk siger jeg ser yngre ud, så det vælger jeg at tro på. Det har ikke hjulpet endnu,« skriver Tore Johannesen.Fold sammenLæs mereFoto: Thomas Lekfeldt. Amerikansk forfatter gik i krig med Tinder efter brutal date: »Ingen kvinder har nogensinde ønsket den slags« Troels Heeger har interviewet den amerikanske forfatterNancy Jo Sales, der var 49 år, da hun første gang gik på Tinder og matchede med 23-årige »Abel« fra Tennessee. En mørkhåret og muskuløs ung mand med indlysende kvaliteter som elsker. Hun fortæller, at den periode, i hvilken de dyrkede intens, lidenskabelig og uforpligtende sex, stoppede brat, da »Abel« en dag uopfordret tog kvælertag på hende under samleje i den tro, at hun ville kunne lide det. Den ubehagelige oplevelse fandt vej ind i Nancy Jo Sales seneste bog »Nothing Personal: My Secret Life in the Dating App Inferno« fra 2021, og hun er i dag en af USAs mest kendte kritikere af onlinedatingindustrien.  Coach: Singler kræver psykologisk tryghed, før de investerer i kærligheden Sine Pilgård, jurist, coach og direktør, Single People Koncept Sine Pilgård, der som coach arbejder med singler, afslører, at det, singlerne har til fælles, er, »at de har et blødende indre barn med sig, der kræver psykologisk tryghed, før de investerer i kærligheden. De bruger gerne timevis på at diskutere, hvorfor andre ikke bare kan give dem det fra start. Som tendens er det lige så kedeligt og forudsigeligt at give andre skylden, som det er at vende alle slag indad.«  Sexolog: Mænd kokser rundt på nettet, og kvinder swiper forbi Jakob Olrik, sexolog, forfatter og foredragsholder »I den virkelige verden ville manden måske kunne gå op i baren, tilbyde en drink og med øjne og ord komplimentere kvinden og charmere hende til et grin. I den pixelerede verden er mandens duft, stemme og kropssprog reduceret væk,« skriver sexolog Jakob Olrik.Fold sammenLæs mereFoto: Ida Guldbæk Arentsen. Flertallet af mænd møder kolde skuldre og hårde afvisninger på de digitale dating-jagtmarkeder. Men kærligheden er ikke perfekt, skriver sexolog Jakob Olrik i en kronik, der har fået fjerdeflest læsere i serien, og som har antændt en debat om internetdatingens fortabte mænd. Et samfundsproblem, da flere og flere mænd lever som ensomme, ulykkelige singler. Nogle bliver endda så bitre, at »de ender som skumsprøjtene særlinge, der lukker galde ud overalt i deres kølvand,« lød det fra Olrik. For »de 80 procent, som kvinderne swiper forbi, føler efterhånden, at det er lettere at blive jagerpilot end at få et kys.« Olrik gav samtidig mændene nogle gode råd med på vejen: glem dåseøllen og solbrillen og husk, at kærligheden ikke er perfekt. FAKTAKlik og kærlighedHvad gør teknologi ved vores kærlighedsliv?Berlingske undersøger i en serie artikler og kommentarer, hvordan internet og datingapps påvirker vores intime liv.FOLD UD Hvad gør teknologi ved vores kærlighedsliv? Berlingske undersøger i en serie artikler og kommentarer, hvordan internet og datingapps påvirker vores intime liv.   Send ikke din brølepenis rundt i cyberspace! Tag dig sammen, mand Anne Sofie Allarp, kronikredaktør Anne Sofie Allarp har lavet den autoritative negativliste af 16 råd til mænd, der dater på internettet. Hun anerkender at, jo, der er også helt håbløse datingprofiler fra kvinder, men at de dårligt kan opveje den elendighed, der udfolder sig på sociale medier og datingapps, når mænd skal præsentere sig for en kvinde. Hun skriver blandt andet: »'Er det muligt at finde en sød, velfungerende pige?' Nej, tydeligvis ikke for dig, kammerat. Den type formuleringer hører til på et korsstingsbroderi, ikke på din profiltekst.« Og efter alt at dømme var der efterspørgsel på de gode råd, kommentaren har fået tredjeflest læsere i serien. »Nu ender det desværre ofte med, at vi arbejder med kvantitet i stedet: Swipe-swipe-swipe, veksle fem sætninger om ens bagage og drømme om, hvem man gerne vil have som partner, mødes, konstatere at »kemien« måske ikke rigtig er der, sige farvel, skrive og takke nej, videre,« skriver Heidi Ritterbusch.Fold sammenLæs mereFoto: Mikkel Berg Pedersen. I 11 år har Heidi Ritterbusch søgt en kæreste på nettet uden held – nu nager en tanke: Jeg bliver et dårligere menneske af at have en datingprofil Heidi Ritterbusch, konsulent Heidi Ritterbusch ser i en uhyre populær kronik tilbage på et kvart århundrede med internetdating. »Jeg har faktisk været så længe i 'gamet', at jeg er gået fra at date fyre, for hvem børn overhovedet ikke var på tegnebrættet, til nu stadigt oftere at komme i kontakt med mænd, som allerede er blevet, eller står på tærsklen til at blive bedstefædre,« skriver hun i en syleskarp brugeranalyse af internetdatingens indvirkning på det enkelte menneske. »Jeg ønsker at være hende, som husker de mennesker, jeg møder, og at blive husket af dem, som møder mig. Ikke nødvendigvis i 25 år – men gerne lidt længere end til næste swipe,« konkluder hun. Hendes kronik er den med næstflest læsere i serien.  Chief 1 afslører »de mange lyve-vaginaer« på Tinder: Disse 11 typer kvinder bør mænd undgå Chief 1, sangskriver og musikproducer Anne Sofie Allarps liste af gode råd har f åetsangskriver og musikproducer Chief 1 til tasterne med en advarselsliste til den moderne mand: Her er de kvinder, I i egen interesse bør holde jer fra, skriver han. Blandt dem er: »Dem, der ikke skriver deres alder i deres profil. Så usexet. Stå. Dog. Ved. Jer. Selv.« og dem, der »søger mænd, der er fulde af humor, over 188 cm, er stærke, empatiske, lyttende, ceo i eget børsnoteret firma, og som vil knuselske deres fire børn, komme godt ud af det med deres eksmand, Brian fra Brøndby, være god til at lave mad, kunne stave rigtigt, være en god handyman, #metoo-støttende, klog, have mange tusser, 8-packs, kunne lide at gå lange ture, elske lyserød indretning, være ven med deres sindssyge ludomaniske storebror, være et bæst og en 'bad boy' i sengen, være lyttende i timerne efter elskov, være massagemester, gå til samtlige af deres fire børns forældremøder«. Chief 1s liste var åbenbart meget genkendelig og eller anvendelig, for den er det absolut største læserhit i serien. ",
        "metadata": {
            "source": "https://www.berlingske.dk/opinion/broelepenisser-lyvevaginaer-og-masser-af-gode-raad-til-at-overleve-det",
            "image_url": "https://berlingske.bmcdn.dk/media/cache/resolve/image_x_large/image/167/1677902/24432340-.jpg",
            "publication_time": "Torsdag d. 18. maj 2023, kl. 12.00",
            "author": null,
            "related_links": [],
            "attachments": []
        }
    }
}