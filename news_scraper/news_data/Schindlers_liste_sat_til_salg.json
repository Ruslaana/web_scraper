{
    "version": "1.0",
    "document": {
        "id": 20394,
        "title": "Schindlers liste sat til salg",
        "content": "Steven Spielbergs film Schindlers Liste fortalte historien om Oskar Schindler, der under Anden Verdenskrig forsøgte at redde jøder fra døden i kz-lejre ved at lade dem arbejde for sig. Hans liste over jøder, der blev udkommanderet til tvangslejre i hans fabrik, betød disse jøders redning. Der eksisterer ganske få eksemplarer af Schindlers liste, og en af disse udbydes nu til salg. Dokumentet er dateret 18 april 1945 og blev udarbejdet af Schindler selv og hans jødiske medarbejder Itzhak Stern. Det er på 13 sider. Listen bestod af 801 navne og oplyser om disse menneskers profession og fødselsdatoer. Der blev udfærdiget ialt 7 eksemplarer af listen og man mener, at kun 4 eksisterer idag. Et er på det amerikansk Holocaust-museum, et er i tyske arkiver og 2 er på det israelske Holocaust-museum Yad Vashem. Oskar Schindler (1908 - 1974) var en tysk industrimand og nazist. Under Holocaust reddede han næsten 1.200 jøder ved at ansætte dem i hans fabrik i Krakow Polen, der lavede pander og potter til den tysk hær. Senere ved slutningen af krigen ansatte han jøder i en fabrik i det daværende Tjekkoslovakiet, som lavede ammunition til den tyske hær. Dokumentet er til salg for godt 12 millioner kr.",
        "metadata": {
            "source": "https://www.berlingske.dk/internationalt/schindlers-liste-sat-til-salg",
            "image_url": "https://berlingske.bmcdn.dk/media/cache/resolve/image_x_large/image/88/881605/2373744-schindlers-liste.jpg",
            "publication_time": "Onsdag d. 24. marts 2010, kl. 12.24",
            "author": "Bent Blüdnikow",
            "related_links": [],
            "attachments": []
        }
    }
}