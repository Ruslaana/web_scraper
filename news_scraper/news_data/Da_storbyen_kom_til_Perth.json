{
    "version": "1.0",
    "document": {
        "id": 16317,
        "title": "Da storbyen kom til Perth",
        "content": "Ganske vist er der ikke et rev, som østkystens Great Barrier Reef. Og ganske vist er der heller ikke en storby somSydney. Endsige et operahus, der er lige så spektakulært Utzons i denne ende afAustralien. Men Vestaustralien kan sagtens være med alligevel. Læs også:Lækre Melbourne-mænd lokker »Vores hovedstad er anderledes.Perther ikke en metropol, men en stor landsby – hyggelig og uden trafikkaos,« som de selvbevidste vestaustraliere påpeger. Og vestkystens forrygende hvide sandstrande er meget langt fra overrendte; vandet er krystalklart og ofte med bølger, der får brede smil frem på enhver surfers ansigt. Dertil kommer alt fra den vildeste natur. frodig såvel som ørkenagtig, til kultiverede vinmarker. IPerthmener man nok, at her, så meget tættere på Europa – der er stort set lige så mange kilometer tilSingaporesom tilSydney– er der gode muligheder for turistindustrien. De kom da også i 1990’erne, turisterne. Men noget decideret boom blev det ikke til. Efter arbejdstid gikPerthhjem og tændte op under grillen. Forretningerne lukkede, og der var helt stille i byen. Det var ikke det, der trak flest turister til. Minedriften driver Perth fremNu ser situationen imidlertid helt anderledes ud.Perthog West Australia er stedet, der for alvor er på vej frem i det australske turistbillede. Ikke mindst fordi priserne på mineraler, guld og ædelstene i de senere år er steget så meget, at statens minedrift igen er rentabel. Der er gang i minerne og i mineral-handelen iPerth. Det har givet arbejdspladser og har trukket især unge mennesker til byen.Der er i dobbelt forstand drysset guld over opal-byen. Der kom mere velstand samt skatteindtægter til bystyret, som har kvitteret med at gøre bybusserne gratis, så alle byens borgere kan få del i herlighederne. Og der kom ikke mindst gang i de lokales lyst til og mulighed for at gå ud om aftenen. Restauranter, barer og fornøjelser er dukket op. Perther ikke til at kende igen, får jeg fortalt. Jeg har ingen mulighed for at sammenligne, men jeg kan da se, at der er liv og glade dage – især i weekenden. Og byggeriet er i fuld gang. Kranerne stikker deres »næb« op i city. Nye høje huse skyder op, og Perths skyline vokser sig langsomt længere og højere, og klemmer de gamle og nu fredede bygninger sammen i stueetagen. Porten til VestaustralienPorten til Vestaustralien, opal-hovedstaden, som byen også kaldes med henvisning til fortidens omfattende minedrift – eller Swan City efter de sorte svaner, som svømmer på Swan River-floden – ligger godt beskyttet en snes kilometer inde i landet bag havnen i Fremantle. Byen breder sig ud med vidtstrakte villakvarterer fra det meget overskuelige centrum. Et city uden torve og pladser, men med grønne frirum og parker, der er med til at give byen sit rene og friske udseende, godt underbygget af de mange løbere og cyklister, der krydser rundt i byen. En af de mest markante parker er Langley Park, som ligger kilometerlang og smal langs Swan River. Det er ikke en park i dén forstand, men en megalang grøn plæne omkranset af palmer. Faktisk er det byens første lufthavn, og græsplænen har stadig status af lufthavn. Ved særlige arrangementer lander mindre fly her. En »rigtig« park er derimod »Kings Park«, som hæver sig højt i den nordlige ende af centrum. En af de gratis bybusser runder parken, men man kan sagtens gå dertil fra centrum, og har man kondien i orden, kan man tage trappen op til Mount Eliza og indgangen til parken, hvor der blandt andet er botanisk have, »tree-top walking« og en flot udsigt over byen og floden, der fra byen og ud mod havet minder mere om en stor sø. Tæt ved indgangen liggerBaliMemorial, et mindesmærke over de 16 vestaustraliere, der mistede livet ved terrorbomberne på ferieøen i 2007.Outlet-shopping i Harbour TownI centrum er stort set alle gader ensrettet med de parallelle Murray Street og Hay Street som de førende forretningsgader, der syd for stationen er »lukket« som gågade med store shoppingcentre. I udkanten af centrum, men stadig i gåafstand, i Perth West ligger det store out-let shoppingcenter Harbour Town. Nord for stationen har det gamle arbejderkvarter Northbridge udviklet sig til byens førende forlystelsesområde. Det er her, det sker. Her hænger man ud, mødes på barerne og de billige etniske restauranter og hører musik i klubberne. Næste:Ægte guldbarer, Rottnest Island, Aqwa-akvariet og hvide sandstrande.",
        "metadata": {
            "source": "https://www.berlingske.dk/rejser/da-storbyen-kom-til-perth",
            "image_url": "https://berlingske.bmcdn.dk/media/cache/resolve/image_x_large/image/36/361515/6863939-rejseliv-imported-photo.jpeg",
            "publication_time": "Onsdag d. 17. juni 2009, kl. 05.00",
            "author": "Judith Betak",
            "related_links": [],
            "attachments": []
        }
    }
}