{
    "version": "1.0",
    "document": {
        "id": 9977,
        "title": "Kunstprovokationer skal bringe dilemmaer ved kunstig intelligens frem",
        "content": "Kunst bliver det nye våben, som skal provokere danskerne – og resten af verden – til at forholde sig til den fremtid, som kan blive resultatet afvores stadig mere udbredte brug af kunstig intelligens. Iværksætter og investor Niels Zibrandtsen, som i 2016 solgte datacentergiganten GlobalConnect for et milliardbeløb, går sammen med kunstneren Cecilie Waagner Falkenstrøm i et nyt selskab, MindFuture, der skal sætte fokus på glæden, frygten, mulighederne ogudfordringerne ved den massive indsamlingogudnyttelse af data om alt. De vil skabe debat om næste generation afkunstig intelligens(på engelsk »artificial intelligence«), som bagmændene i stedet kalder for »artificial mindsets«, altså kunstige tænkemåder, der udvikler sig, når maskiner begynder at bruge de mange data, som de fodres med, og fremskriver og kombinerer dem uden menneskelig indblanding og udstikning af rimelige retninger. »Teknikverdenen har fokus på »big data«, kunstig intelligens og her-kommer-jeg. Der mangler et lag, som sætter teknologien i perspektiv. Her kan kunst bruges som bæremedie for at få holdninger og provokationer ud i samfundet. Europa er bange for, at USA og Kina løber med scenen inden for kunstig intelligens. Med dette tiltag kan vi måske sætte en anden scene eller give et længere perspektiv end denhype, der lige nu er om kunstig intelligens, som ikke engang er defineret entydigt,« forklarer Niels Zibrandtsen. Firmaet MindFuture går officielt i luften 1. maj. Premieren på første kunstværk er indtil videre den store udstilling Digital Design Weekend på Victoria & Albert Museum i London til september, som normalt samler 20.000-40.000 besøgende, hvis ellers coronakrisen er kommet under kontrol. Her kunne f.eks. udstilles to maskiner med kunstig intelligens og stemme. Begge er trænet med forskellige datasæt men om samme emne – det ene faktabaseret på medierne, det andet med andre kilder. Maskinerne udvikler derfor forskellige tænkemåder, så man får indblik i, hvordan mennesker – og teknologierne – opfatter verden. FAKTAFokus på fremtidenKunstig intelligens er populært sagt software, som analyserer en masse data for at finde mønstre og udfald, og som samtidig lærer af sit arbejde.MindFuture er oprettet som et nonprofitinitiativ af kunstneren Cecilie Waagner Falkenstrøm, der har arbejdet meget med kunstig intelligens, og iværksætter og investor Niels Zibrandtsen, som i 2016 solgte datacentergiganten GlobalConnect for et milliardbeløb, med techfilosof Carsten Corneliussen, der har en fortid i DRs strategiafdeling, som tænkepartner.Tre begreber er i fokus:»Mind the Future« ser på, hvordan fremtiden kan udfolde sig for mennesker og kunstige tænkemåder.»Mine the Future« bruger data og teknologi til at skabe indsigt i at udvikle menneskelignende teknologi.»Mind the Gap« udfordrer forholdet mellem menneske og maskine, så man ikke falder ned i et sort hul.FOLD UD Kunstig intelligens er populært sagt software, som analyserer en masse data for at finde mønstre og udfald, og som samtidig lærer af sit arbejde. MindFuture er oprettet som et nonprofitinitiativ af kunstneren Cecilie Waagner Falkenstrøm, der har arbejdet meget med kunstig intelligens, og iværksætter og investor Niels Zibrandtsen, som i 2016 solgte datacentergiganten GlobalConnect for et milliardbeløb, med techfilosof Carsten Corneliussen, der har en fortid i DRs strategiafdeling, som tænkepartner. Tre begreber er i fokus: Kunstnere, forskere og teknologiudviklere fra hele verden skal bringes sammen. To af de store IT-universiteter i USA, Stanford og Berkeley, vil træde ind i en rådgivende komité, som skal udstikke vejen frem. Den tæller nu allerede den danske IT-serieiværksætter Michael Moesgaard Andersen (stifter af mobilselskabet CBB) og den svenske koreograf og filmskaber Pontus Lidberg og vil blive udvidet med flere navne med international erfaring, også fra Danmarks Tekniske Universitet og fra kunstverdenen. »Vi forsøger at samle et tværfagligt felt for at undersøge eller skabe nye, potentielle fremtider på kanten af de etablerede felter ved at iscenesætte nogle provokationer, så vi ikke kuntænkerover, hvilket fremtidigt liv vi vil have med teknologi, men også får følelserne i spil. Mange opfatter det som abstrakt og mærker joikke algoritmen bagved, når de bruger Facebook. Vi skal motivere folk til at handle og begynde at stille etiske og essentielle spørgsmål, som medvirker til at skabe klarhed over, hvilken fremtid vi ønsker at have,« siger kunstner Cecilie Waagner Falkenstrøm. Hun samarbejder allerede med FN om at skabe kunstneriske provokationer til klimatopmødet COP-26 og det verdensøkonomiske topmøde i Davos i Schweiz ud fra netop den kunstige tænkemåde. Hjemmesiden mindfuture.ai præsenterer tankerne bag initiativet og vil efterhånden inddrage kunstværkerne. Her er også lavet en uendelig bog, »The Book of Mindsets«, som hele tiden ændrer sig ud fra fremtidsmulighederne, når andre tilføjer nye kapitler. »Mange tror, at kunstig intelligens er superintelligent – det er den ikke. Alt er bestemt af tilgængelige data. Vi går skridtet videre og gør den selvlærende, så den ud fra en kreativ bevidsthed tænker videre på baggrund af dataene og skaber potentielle virkeligheder. Og hvad sker der så, når algoritmerne begynder at kommunikere med hinanden og selv begynder at have følelser? Måske reagerer de på en helt anden måde end vi mennesker,« siger Cecilie Waagner Falkenstrøm. MindFuture vil også skabe kontakt tilEU, som netop nu har sin digitale masterplanomforsvarlig og ansvarlig brug af teknologi, herunder kunstig intelligens, i høring. »Her vil vi gerne være med. En rigid regulering kan sætte hele udviklingen i Europa tilbage,« siger Niels Zibrandtsen. Han kom som næstformand i brancheorganisationen IT-Branchen i kontakt med Cecilie Waagner Falkenstrøm, som i flere år har arbejdet med kunstig intelligens og bl.a. skabt »personen« Frank (efter Frankenstein). »Nu prøver vi at skabe potentielle fremtider og stille spørgsmål om kunstig intelligens og etik, som vi ved, at der ikke findes et svar med to streger under. Det er vigtigt, at vi almindelige mennesker begynder at forholde os til det,« siger Cecilie Waagner Falkenstrøm.",
        "metadata": {
            "source": "https://www.berlingske.dk/virksomheder/kunstprovokationer-skal-bringe-dilemmaer-ved-kunstig-intelligens-frem",
            "image_url": "https://berlingske.bmcdn.dk/media/cache/resolve/image_x_large_vertical/image/128/1287756/23408914-pix-mindfuture.jpg",
            "publication_time": "Torsdag d. 30. april 2020, kl. 07.00",
            "author": "Thomas Breinstrup",
            "related_links": [],
            "attachments": []
        }
    }
}