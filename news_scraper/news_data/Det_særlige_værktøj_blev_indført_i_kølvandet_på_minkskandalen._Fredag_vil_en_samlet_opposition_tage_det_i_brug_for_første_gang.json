{
    "version": "1.0",
    "document": {
        "id": 4758,
        "title": "Det særlige værktøj blev indført i kølvandet på minkskandalen. Fredag vil en samlet opposition tage det i brug for første gang",
        "content": "På fredag vil et politisk mindretal udenom regeringen efter alt at dømme bevæge sig ud på helt uprøvet grund. For første gang skal det værktøj, som blev oprettet i forbindelse med minkskandalen, afprøves, når en såkaldt forundersøgelse af Samsam-sagen nedsættes af Granskningsudvalget. »Det er virkelig nyt,« siger Jørgen Grønnegaard Christensen, professor emeritus ved Institut for Statskundskab på Aarhus Universitet. En forundersøgelse består af lukkede samråd med ministre, som skal møde for Granskningsudvalget. Det kræver i modsætning til andre undersøgelser kun 60 mandater at igangsætte en forundersøgelse – men hvis der bagefter skal foretages en egentlig undersøgelse, kræver det et flertal i Folketinget. Selvom regeringspartierne efter folketingsvalgetikke længere mener, at der er »anledning« til at undersøge sagen om den danske efterretningsagent Ahmed Samsam, slipper de ikke for en forundersøgelse. Kort før jul stod det nemlig klart, at oppositionspartierne på begge sider af regeringen hartænkt sig at stemme for.Det er på tide at få sagen undersøgt, siger Peter Kofod (DF) og Karina Lorentzen (SF) til Ritzau onsdag. »De løfter, Socialdemokratiet, Venstre og Moderaterne gav under valgkampen, hvor de erklærede sig åbne for en undersøgelse, er de løbet fra,« siger Enhedslistens Peder Hvelplund, som har taget initiativ til at samle oppositionens mandater: »Det er for mig fuldstændig uforståeligt, at regeringen fastholder, at der ikke er en anledning, når enhver kan se, at anledningerne står i kø. Den linje, regeringen anlægger, bliver lidt som komiske Ali på speed.« Det store spørgsmål er, hvad en forundersøgelse egentlig kan udrette. Statsministeriets tidligere departementschef Karsten Dybvad og Justitsministeriets tidligere mangeårige departementschef Michael Lunn mener, at Samsam-sagen bør undersøges »gennemgribende«.Fold sammenLæs mereFoto: Rune Øe. Berlingske har siden begyndelsen af 2020 afdækketsagen om Ahmed Samsamog blandt andet fortalt, at Samsam arbejdede for de to danske efterretningstjenester Politiets Efterretningstjeneste (PET) og siden Forsvarets Efterretningstjeneste (FE) fra 2012 til 2015. I 2017 blev Ahmed Samsam fængslet i Spanien og året efter dømt for nogle af de rejser ind i Syrien, som han foretog, mens han var engageret af de danske efterretningstjenester. Den dag i dag afsoner han på sjette år sin straf, nu i Enner Mark Fængsel ved Horsens. Mandag gik to tidligere departementschefer i henholdsvis Justits- og Statsministerietpå »ekstremt usædvanlig« visind i sagen. I etdebatindlægog i etinterview i Berlingskeopfordrer Michael Lunn og Karsten Dybvad på det kraftigste regeringen til at igangsætte en »gennemgribende undersøgelse« af sagen om Samsam. Afdækningen af forløbet tegner et billede af »et egentligt justitsmord«, lyder det, og meget taler for, at agenten, som sidder i fængsel på sjette år, bør løslades straks. Tirsdag stemplede ogsåto tidligere efterretningscheferind i diskussionen. Tidligere PET-chef Jacob Scharf og tidligere operativ chef i FE Steffen Wied siger begge til Berlingske, at forløbet bør undersøges øjeblikkeligt. Ifølge Peder Hvelplund understreger Berlingskes dækning i sagen denne uge kun behovet for en undersøgelse. »Derfor skal vi selvfølgelig bruge alle midler, vi har til rådighed, for at sikre, vi får en,« siger han.  Hvis der findes retspolitisk anstændighed hos@venstredk@Spolitikog@moderaterne_dkbør der ikke længere herske tvivl! Der skal iværksættes en undersøgelse af Samsam-sagen.Første skridt tages på fredag med igangsættelse af forundersøgelse!#dkpolhttps://t.co/QI41hMD6jc Overvejelserne om at styrke og effektivisere Folketingets mulighed for at gennemføre undersøgelser har været oppe at vende flere gange, da Mogens Lykketoft (S) og senere Pia Kjærsgaard (DF) var formænd for Folketinget. »Det kom der ikke noget som helst ud af. Det har traditionelt været sådan, at Socialdemokratiet og Venstre, som jo er vant til at sidde i regering – selvom de sjældent gør det sammen – var ret modvillige. Det er nemt at sætte sig ind i: Det er ikke noget, regeringer ønsker. Så det løb ud i sandet,« siger Jørgen Grønnegaard Christensen: »Men så fik vi jo covid-19-forløbet efterfulgt af minksagen i 2020. Det ændrede situationen.« I det sene forår 2020 nedsatte Folketingets udvalg for forretningsorden enekspertundersøgelse om regeringens coronahåndtering– en undersøgelse, Jørgen Grønnegaard Christensen stod i spidsen for. Ekspertundersøgelsen skulle ikke placere et retligt ansvar med udrede forløbet og finde ud af, hvilket beslutningsgrundlag man havde disponeret på. I efteråret fulgte så minksagen. »Meget hurtigt blev det klart, at regeringen, formelt fødevareministeren, har truffet en beslutning om aflivning af alle danske minkbesætninger, uden at der var lovhjemmel for det. Så startede diskussionen igen,« siger han. I kølvandet besluttede Folketinget at nedsætte et granskningsudvalg med mulighed for at igangsætte forundersøgelser med et mindretal på 60 mandater. Det er den type undersøgelse, som en samlet opposition forventes at igangsætte ved et møde i udvalget fredag. Fordi man nu bevæger sig ud på helt ny grund, er det ikke til at sige, hvad en forundersøgelse af Samsam-sagen reelt kan komme til at have af betydning. »Det ved vi ikke, for det er et uprøvet instrument. Det er faktisk umuligt at svare på,« siger Jørgen Grønnegaard Christensen. Ifølge Peder Hvelplund (EL) vil en forundersøgelse af Samsam-sagen opretholde et pres på regeringen.Fold sammenLæs mereFoto: Mads Claus Rasmussen/Ritzau Scanpix (arkiv). Ifølge Peder Hvelplund vil en forundersøgelse være med til at opretholde presset på regeringen i sagen. »Det er i hvert med til at sikre, at muligheden for at tale fornuft ind i regeringen opretholdes,« siger han. »Det er meget lidt sandsynligt, at vi får svar på alle vores spørgsmål i en forundersøgelse. Derfor er næste skridt, når den er afsluttet, at kunne rejse kravet om en granskningskommission.« Mandag udtalte justitsminister Peter Hummelgaard (S) skriftligt til Berlingske, at »når efterretningstjenesterne og regeringen kun i meget begrænset omfang kan kommentere på sådanne sager, kan der i den offentlige debat opstå et tomrum af fakta, som kan munde ud i kritik og spekulationer«. »Det er en præmis for efterretningstjenesternes arbejde,« lyder det fra justitsministeren. FAKTASamsam-sagenSiden januar 2020 har Berlingske undersøgthistorienom den dansk-syriske Ahmed Samsam, som blev anholdt i Spanien i juni 2017 og året efter idømt otte års fængsel for at tilslutte sig en terrororganisation, blandt for rejser til Syrien foretaget fra 2012 til 2014.Ifølge Berlingskes oplysninger blev Ahmed Samsam rekrutteret som agent for Politiets Efterretningstjeneste (PET) i december 2012 efter sin første rejse på egen hånd til Syrien. Sine efterfølgende rejser til borgerkrigen foretog han, imens han arbejdede for de danske efterretningstjenester, PET og FE, som en del af indsatsen for at forebygge terror. Samarbejdet med tjenesterne sluttede i 2015.Danske myndigheder orienterede ikke spanierne om sagens rette sammenhæng, før det var for sent, og Ahmed Samsam blev dømt for at tilslutte sig en terrororganisation. I december 2020 blev han overført fra Spanien til afsoning i Danmark.Ahmed Samsam afsoner sin straf på sjette år i Enner Mark Fængsel ved Horsens.FOLD UD",
        "metadata": {
            "source": "https://www.berlingske.dk/indland/det-saerlige-vaerktoej-blev-indfoert-i-koelvandet-paa-minkskandalen-fredag",
            "image_url": null,
            "publication_time": "Onsdag d. 01. februar 2023, kl. 14.59",
            "author": "Anne Baungaard",
            "related_links": [],
            "attachments": []
        }
    }
}