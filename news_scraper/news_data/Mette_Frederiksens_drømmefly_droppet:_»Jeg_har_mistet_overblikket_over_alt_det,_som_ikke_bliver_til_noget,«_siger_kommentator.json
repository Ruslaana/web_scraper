{
    "version": "1.0",
    "document": {
        "id": 22386,
        "title": "Mette Frederiksens drømmefly droppet: »Jeg har mistet overblikket over alt det, som ikke bliver til noget,« siger kommentator",
        "content": "Godmorgen og velkommen til dagens politiske morgenpost. Den største historie er det grønlandske valg, hvor det socialliberale parti Demokraatit blev den helt store vinder med 29,9 procent af stemmerne. Det blev en decideret jordskredssejr, og det har ellers ikke været en grønlandsk tradition,forklarerPeter Suppli Benson, Berlingskes nordiske korrespondent. Han siger, at man troede, at kampen skulle stå mellem Siumut og Naleraq, der står for henholdsvis en langsommere og en hurtigere selvstændighedsproces for Grønland. »I aften har Demokraatit og dets formand, Jens-Frederik Nielsen, skabt et regulært skred i den politiske magtfordeling i Grønland og distanceret både regeringsleder Múte B. Egede og hans parti, IA, og Siumut, der i mange år havde regeringsmagten. Det er et ryk, som for alvor kan ændre Grønland,« siger Peter Suppli Benson.  Siumut fik sig en ordentlig vælgerlussing og er blevet halveret fra 29,5 procent i 2021 til 14,7 procent i år, mens Naleraq blev det næststørste parti med 24,5 procent af stemmerne. Du kan hele dagen følge med i udviklingen i Berlingskesliveblogog på berlingske.dk i det hele taget. Og nu videre til dagens andre historier. Forsvaret skriger på flere soldater, og det har det gjort i årevis. Men somBerlingskekan beskrive, så er der blevet ansat markant flere civile end militært personel under Forsvarsministeriet siden 2021. Mens 2.400 af de nyansatte er civile, er kun 800 af de nye ansættelser militært personel. Det er dog lykkedes forsvarsminister Troels Lund Poulsen (V) at finde en positiv historie i de tal. For de viser nemlig, at Forsvaret trods alt har kunnet rekruttere soldater. »Det, jeg glæder mig over, er, at vi nu får taget et opgør med den myte, der har været om, at folk forlader Forsvaret. Det kan vi se heldigvis ikke er tilfældet,« siger han. Forsvarsminister Troels Lund Poulsen (V) påpeger, at de mange civile ansatte også dækker over blandt andet mekanikere og it-supportere.Fold sammenLæs mereFoto: Claus Bech/Ritzau Scanpix. Han påpeger, at stigningen i antallet af civile ansatte også skyldes, at Forsvaret har hjemtaget en række driftsopgaver fra ISS. Samlet er antallet af ansatte på tværs af ministerområdet steget fra 21.000 til 24.200 i 2024. Men Niels Tønning, formand for Hovedorganisationen af Officerer i Danmark, påpeger over for Berlingske, at tilvæksten af ansatte er svær at mærke i praksis. »Vi havde sidste år det højeste afgangstal nogensinde,« siger han og fortsætter: »Så selvom man sagtens kan have haft et indtag, så har man stadig rigtig svært ved at fastholde de officerer, man har brugt tid og kræfter på at uddanne. Det er Tordenskjolds soldater, der er tilbage, hvilket betyder, at belastningen er meget høj på dem, der er tilbage.« Kuno Fencker, derfor nyligskiftede til selvstændighedspartiet Naleraq, har i en ny podcast været ude at forsvare Donald Trump. Det skriverPolitiken. Her sigerhan blandt andet,at Republikanerne er gode til at iscenesætte ting, hvilket man »nærmest kun kan beundre dem for«. Og så siger han, at han tror, at »mange misforstår Donald Trump«. Han hævder, at det vil være i strid med FNs retningslinjer for behandlingen af tidligere kolonier, hvis Danmark fjerner sit bloktilskud, og hvis Danmark heller ikke længere vil hjælpe med forsvar og sikkerhed i tilfælde af grønlandsk uafhængighed. »Så hvis Danmark gør det, og det er det, Donald Trump siger, og hvis Danmark modsætter sig Grønlands uafhængighed eller modsætter sig, at Grønland bliver en del af USA, så vil han straffe dem hårdt med toldsatser. Det ser jeg ikke som en større trussel end det, Danmark gør imod Grønland. Derfor har jeg sagt, at det er hyklerisk for Danmark at reagere sådan,« siger Kuno Fencker ipodcasten.  Men det undrer Ole Wæver, professor i statskundskab ved Københavns Universitet, og Ulrik Pram Gad, der er seniorforsker ved DIIS, som ikke kan finde belæg for, at Donald Trump ville forsvare Grønland mod det påståede danske hykleri. Wæver påpeger over for Politiken, at der ikke er noget belæg for, at Trump skulle være »engageret i et heltemodigt forsvar for Grønland mod dansk neokolonial praksis«, og at ideen om, at Trump skulle være optaget af FN-regler, nok heller ikke har nogen gang på jord. Kuno Fencker gjorde sig bemærket i januar, hvor Frihedsbrevet kunne fortælle, at han havde modtaget billetter til politiske arrangementer for hundredtusinder af kroner, da han tog på en solotur til USA i forbindelse med Trumps indsættelse. Naleraq er blevet Grønlands næststørste parti efter nattens valg med24,5 procent af stemmerne. Videre – til den grønne omstilling. Politisk kommentator Noa Redington bemærker lakonisk på X, at han »har mistet overblikket over alt det som IKKE bliver til noget i den grønne omstilling …«.  Jeg har mistet overblikket over alt det som IKKE bliver til noget i den grønne omstilling….#dkpolhttps://t.co/5YFj2FVtPs Forleden var det såledesmålet om at firedobleproduktionen af sol- og vindenergi på land inden 2030, der blev droppet. Og nu dropper regeringen planen om, at der skulle være en indenrigsflyrute, der skulle flyve på 100 procent grønt brændstof, såkaldt SAF, i 2025. Som blandt andreBørsenpåpeger, stammer det løfte fra statsminister Mette Frederiksens nytårstale 1. januar 2022. »Senest i 2025 skal danskerne have mulighed for at flyve grønt på en indenrigsrute. Og senest i 2030 skal vi kunne flyve helt grønt, når vi flyver indenrigs i Danmark. Bliver det svært? Ja. Kan det lade sig gøre? Ja, det tror jeg,« sagde Mette Frederiksendengang. Men det kan det altså ikke. SAF, sustainable air fuel, bliver blandt andet lavet af gammel fritureolie, og ifølge Klimarådet kan det være skadeligt for biodiversiteten, da det også laves af palmeolie, skriver DR.Fold sammenLæs mereFoto: Søren Bidstrup. For det er endnu ikke lovligt at flyve med 100 procent grønt brændstof, og derfor er regeringen, Enhedslisten og SF klar med en anden løsning. Den lyder, at flere fly skal flyve med det maksimalt tilladte 50 procent grønne brændstof, og det skulle samlet give den samme klimaeffekt. Transportminister Thomas Danielsen (V) har iflere medierforklaret, at de nødvendige internationale certificeringer til brændstoffet ikke er på plads. Den grønne flyrute med maksimalt 50 procent grønt brændstof er nu sendt i udbud. Vinderen kan flyve på den til og med 2026 med mulighed for forlængelse til 2027, skriver Børsen. Siden kommer et nyt udbud, der gælder for årene til og med 2029, hvor der er krav om 100 procent grønt brændstof, hvis den internationale certificering er på plads, skriverRitzau. 1.Den tidligere verdensmester i roning Mette Blochbliver folketingskandidatfor Lars Boje Mathiesens parti, Borgernes Parti. Den tidligere eliteidrætsudøver vil have idræts- og dyrepolitik som mærkesager og er ifølge Lars Boje et »perfekt match« for Borgernes Parti. 2.EU svarer nu igen på USAs told, der især rammer stål og aluminium.Tolden rammer samlet eksportvarer til en værdi af 26 milliarder euro, skriver Europa-Kommissionen i enerklæring. Derfor genindfører EU nu sine modsvar på tidligere toldsatser fra 2018 og 2020 og indfører en række nye tiltag. De nye toldsatser rammer alt fra »både til bourbon-whisky og motorcykler«, skriver Europa-Kommissionen. Det var dagens politiske morgenpost. Hav en herlig dag. ",
        "metadata": {
            "source": "https://www.berlingske.dk/politik/mette-frederiksens-droemmefly-droppet-jeg-har-mistet-overblikket-over-alt",
            "image_url": "https://berlingske.bmcdn.dk/media/cache/resolve/image_x_large_vertical/image/189/1899127/24908538-i-stedet-for-n-flyrute-der-skulle-flyve-p-100-p.jpg",
            "publication_time": "Onsdag d. 12. marts 2025, kl. 09.29",
            "author": "Joachim Talbro Paulsen",
            "related_links": [],
            "attachments": []
        }
    }
}