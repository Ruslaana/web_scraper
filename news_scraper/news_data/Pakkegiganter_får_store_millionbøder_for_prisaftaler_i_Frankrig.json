{
    "version": "1.0",
    "document": {
        "id": 12050,
        "title": "Pakkegiganter får store millionbøder for prisaftaler i Frankrig",
        "content": "Det skriver Bloomberg News med henvisning til en afgørelse fra den franske konkurrencestyrelse. Selskaberne tæller blandt andet giganter som Fedex, DHL Express, TNT Express, Schenker, Norbert, Geodis, GLS og Alloin, der er ejet af Kuehne & Nagel. Geodis har fået den største bøde på knap 1,5 mia. kr., mens franske Chronopost skal betale omkring 750 mio. kr. DHL og TNT får bøder på henholdsvis 605 mio. kr. og 440 mio. kr.  Prisstigningerne er ifølge den franske konkurrencestyrelse blevet aftalt i forbindelse med møder i brancheforeningen TLF, som ifølge afgørelsen også skulle have spillet en aktiv rolle i sagen. Det var i perioden 2004-2010, at de pågældende selskaber aftalte priserne. Eksempelvis havde selskaberne i gennemsnit tænkt sig at hæve priserne med 5 pct. i årene 2006-2007, men efter at have udvekslet oplysninger selskaber imellem blev priserne i stedet hævet 7 pct.  De franske myndigheder fik i første omgang kendskab til sagen i 2008, da Deutsche Bahn-koncernen, som ejer Schenker, løftede sløret for aftalerne, mens også Alloin, ejet af schweiziske Kuehne & Nagel, gav oplysninger i 2010. De to selskaber har på den baggrund fået nedsat bøderne.  ",
        "metadata": {
            "source": "https://www.berlingske.dk/virksomheder/pakkegiganter-faar-store-millionboeder-for-prisaftaler-i-frankrig",
            "image_url": "https://berlingske.bmcdn.dk/media/cache/resolve/image_x_large/image/15/157828/11697645-usa-business.jpg",
            "publication_time": "Tirsdag d. 15. december 2015, kl. 11.51",
            "author": null,
            "related_links": [],
            "attachments": []
        }
    }
}