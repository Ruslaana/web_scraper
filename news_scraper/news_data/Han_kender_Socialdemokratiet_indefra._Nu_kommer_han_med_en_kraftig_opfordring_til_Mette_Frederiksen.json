{
    "version": "1.0",
    "document": {
        "id": 1963,
        "title": "Han kender Socialdemokratiet indefra. Nu kommer han med en kraftig opfordring til Mette Frederiksen",
        "content": "Godmorgen, kære læser. Det er mandag, og toldkrigen, der har raset, siden den amerikanske præsident indledte den i onsdags, er langtfra forbi. I dag mødes EUs handelsministre for at blive enige om,hvad næste skridt er i den verdensomspændendehandelskrig. Målet for Donald Trump er at mindske USAs store underskud på handelsbalancerne over for blandt andre EU og Kina, og spørger man præsidenten selv, går alt godt. »Den eneste måde, man kan kurere dette problem på, er med toldsatser, som skaffer milliarder af dollar til USA. De er allerede trådt i kraft, og det er en smuk ting at se på,«skriver han på sit eget sociale medie, Truth Social. Og med det velkommen til dagens politiske morgenpost. Lad os komme i gang.  Politikenudkom i går med en klumme af politisk kommentator og tidligere spindoktor for daværende S- statsminister Helle Thorning-Schmidt Noa Redington. Han opfordrer Mette Frederiksen (S) til at trykke på den store knap og udskrive valg. Ikke bare »nu«, men »nu!«. Det er ikke, fordi Socialdemokratiet står godt i målingerne, eller fordi den borgerlige opposition er så »jammerlig«, at der ifølge Redington vil falde et »lettelsens suk, når den smider håndklædet i ringen«. »Hvis Frederiksen skal høste gevinsten af forårets benhårde arbejde, er det nu,« skriver han i Politiken og påpeger, at vi står over for »fundamentale« spørgsmål. Lige nu er der ifølge Redington brug for at spørge danskerne til tre ting, og ifølge ham er det valget, der vil give svar: Hvem skal betale for oprustning? Hvor skal Danmark stå i det »geopolitiske opbrud«? Og skal Danmark og danskerne fortsætte med at investere i rigsfællesskabet? Vi har brug for et folketingsvalg om det vigtige og det rigtige, som Noa Redington skriver i et opslag på X: »Ikke et pseudovalg, hvor partiernes strateger har designet budskaber til at ramme marginale vælgergrupper, sådan som det ellers sker ved langt de fleste folketingsvalg.«  Vi har brug for et folketingsvalg, om det vigtige og det rigtige. Ikke et pseudovalg, hvor partiernes strateger har designet budskaber til at ramme marginale vælgergrupper, sådan som det ellers sker ved langt de fleste folketingsvalg.#dkpolhttps://t.co/aW524Ciaev Det er ikke ofte, at Helle Thorning-Schmidt blander sig i den aktuelle politiske debat som tidligere statsminister. Men da hun hørte, hvordan særligt den amerikanske vicepræsident, J.D. Vance, fremstillede Danmark som en dårlig allieret, blev hun nødt til at reagere, fortæller hun iDRs politiske podcast »Slotsholmen«. »Jeg har siddet på første række som statsminister og set helt inde bag døren, hvordan det er, vi arbejder sammen med USA, og vi har arbejdet meget tæt sammen med USA.« I et interview tilCNNkaldte den tidligere socialdemokratiske toppolitiker fremstillingen af Danmark for »en smule fornærmende«. »Det her med, at Danmark ikke er en god allieret, er simpelthen ikke rigtigt,« sagde hun til den amerikanske tv-station: »Vi har stået side om side med USA i årtier. Vi har været udsendt med USA. Vi har veteraner, der har været under amerikansk kommando.« Det er ifølge Helle Thorning-Schmidt vigtigt at korrigere Trump-administrationens fortælling, da det bliver brugt aktivt i USAs forsøg på at få kontrol med Grønland. Spurgt til, om USA stadig er en tæt allieret til Danmark, svarer den tidligere toppolitiker »ja«. Men det, der før var en »mere værdibaseret kærlighedsægteskab«, vil måske ifølge Helle Thorning-Schmidt udvikle sig til et »fornuftsægteskab« i fremtiden. Der er meget lidt, USA ikke kan opnå i Grønland, sagde den tidligere socialdemokratiske statsminister Helle Thorning-Schmidt i et interview til CNN for nylig.Fold sammenLæs mere Det er ikke kun Donald Trump og hans folk, der skaber ballade, for lige nu er klimaminister Lars Aagaard (M) hovedperson i et højspændt politisk drama. Oppositionen er tæt på at samle et flertal, der kan vælte ham, og alt tyder på, at det kun er to udstødte løsgængere, der kan redde ham. På onsdag finder et potentielt afgørende samråd sted, som Berlingskes politiske korrespondent, Kasper Løvkvist,skriver. Klimaministeren kom i massiv modvind, efter at det kom frem, at nyheden om markante forsinkelser i udbygningen af elnettet ikke blev offentliggjort,selvom en pressemeddelelse lå klar. Noget, som Lars Aagaard senere har erkendt og undskyldt, men med en opposition, der i mere end to år har arbejdet med en usårlig SVM-regering, kan der være trang til at »spille med musklerne«, somDRs politiske korrespondent, Christine Cordsen, formulerer det. Det er dog ikke kun selve sagen og en sulten opposition, der gør situationen usikker for Lars Aagaard, der er hentet ind i regeringen fra et job som topdirektør i Dansk Energi. Der hersker ifølge Christine Cordsen en »udbredt opfattelse« – også i regeringen – at ministeren har forsømt at opbygge alliancer i magtens politiske centrum. »Skåret helt ind til benet har Lars Aagaard ingen venner på Christiansborg. Det gør ham ekstra sårbar som minister,« skriver hun i sin analyse frem mod det potentielt skæbnesvangre samråd. Det er onsdag morgen klokken otte, at klimaminister Lars Aagaard (M) skal forklare sig på et vigtigt samråd, der kan få stor indflydelse på hans fremtid i dansk politik.Fold sammenLæs mereFoto: Thomas Lekfeldt. 1.Chefredaktør på mediet Frihedsbrevet Mads Brügger har fået tre måneders karantæne fra Christiansborg på grund af »manglende situationsforståelse« og »manglende konduite«, skriver han i et opslag på X og i en artikel i sit eget medie.  Jeg har fået 3 måneders karantæne fra Folketinget for “manglende situationsforståelse” og måske bliver straffen skærpet for nu har Jan E. Jørgensen klaget over min reportage fra hans fødselsdagsreception, som han synes var for grov.https://t.co/qg4Lp7nMiL 2.Martin Henriksen stopper som formand for Nye Borgerlige og genopstiller ikke ved kommunalvalget til november, skriverTV2 Øst. Det ligner det sidste søm i Nye Borgerliges politiske ligkiste, siger politisk analytiker. 3.Altingethar været i Socialdemokratiets regnskab for 2023 og fundet den største pengedonor. Heraf fremgår det, at Arbejdernes Landsbank er den eneste, der har støttet med mere end 22.800 kroner, som er grænsen for anonyme donationer. Banken vil dig ikke fortælle, hvor stort et beløb den støtter med.  Arbejdernes Landsbank er Socialdemokratiets største pengedonor, men banken afviser at oplyse, hvor stort et beløb de støtter med. Fagforening har stillet mødefaciliteter til rådighed for Mette Frederiksens parti for 200.000 kroner#dkpolhttps://t.co/DzzsHFaQDf Det var alt, vi nåede for i dag. Tak for at læse med.",
        "metadata": {
            "source": "https://www.berlingske.dk/politik/han-kender-socialdemokratiet-indefra-nu-kommer-han-med-en-kraftig",
            "image_url": null,
            "publication_time": "Mandag d. 07. april 2025, kl. 09.56",
            "author": "Anne Meisner Synnestvedt",
            "related_links": [],
            "attachments": []
        }
    }
}