{
    "version": "1.0",
    "document": {
        "id": 8360,
        "title": "RTX fastholder forventningerne trods stor vækst i omsætningen",
        "content": "Regnskabet, der er offentliggjort tirsdag formiddag, viser, at selskabet kom ud af andet kvartal med en omsætning på 106,8 mio. kr. mod 81,1 mio. kr. året før. På bunden er resultatet før skat vokset til 14,3 mio. kr. i kvartalet mod 3,2 mio. kr. i perioden sidste år. »Stigningen i omsætningen kommer fra begge vores forretningsdivisioner, men er til en vis grad ramt af den ugunstige udviklingen i dollar-vekselkursen«, skriver ledelsen i regnskabet. I Business Communications-divisionen endte omsætningen på 68,8 mio. kr. I Design-divisionen landede omsætningen på 38 mio. kr. Ledelsen forklarer, at hvis man sorterer valutaudviklingen fra, ville man have landet en omsætningsvækst på 41,9 pct. RTX fastholder forventningerne til hele regnskabsåret, der lyder på en omsætning i intervallet 460-490 mio. kr., et EBIT-resultat i intervallet 58-73 mio. kr. og et EBITDA-resultat i intervallet 72-87 mio. kr. Tabel for RTX' andet kvartal af 2017/18: RTX' forventninger til regnskabsåret 2017/18 ",
        "metadata": {
            "source": "https://www.berlingske.dk/virksomheder/rtx-fastholder-forventningerne-trods-stor-vaekst-i-omsaetningen",
            "image_url": "https://berlingske.bmcdn.dk/media/cache/resolve/image_x_large/image/15/151156/20837043-rtx.jpg",
            "publication_time": "Tirsdag d. 01. maj 2018, kl. 11.52",
            "author": null,
            "related_links": [],
            "attachments": []
        }
    }
}