{
    "version": "1.0",
    "document": {
        "id": 7818,
        "title": "Business-update: Kendt møbelkæde taber millioner",
        "content": "Kære læser, velkommen til torsdagens Business-update fra Berlingske. Vi skal blandt andet forbi forskudsopgørelsen, der lander lige om lidt, dagens regnskab fra Novo Nordisk og krisen i Ørsted. Men først vil jeg opfordre dig til at prøve en af vores quizzer her på Berlingske: Hvad ved du om Danmarks største medicinalvirksomhed? Hvad ved du om advokater? Hvad ved du om den gyldne svingdør? God læselyst! Vi starter med krisen i den statsejede, grønne energigigant Ørsted. I går offentliggjorde Ørsted et sandt mareridt af et regnskab, hvilket fik aktien til at styrtdykke med 25 procent. Dermed er Ørsteds aktiekurs nu faldet med omkring 80 procent siden januar 2021, hvor topchef Mads Nipper trådte ind ad døren. Det betyder, at selskabets markedsværdi er dykket med omkring 450 milliarder kroner i perioden. Det svarer til et tab for staten, der ejer 50,1 procent af selskabet, på 225 milliarder kroner.Læs mere her. Emil Bo Rask og Jonathan Lundgren Larsen interviewede onsdag Ørsted-topchef Mads Nipper om den alvorlige situation.Læs med her. Krisen har fået avisernes kommentatorer på banen: »Nippers sene erkendelse er en dyr, men nyttig lære for os alle,«skriver chefredaktør på Børsen, Niels Lunde. »Dyrt USA-flop kaster Ørsteds fremtid op i luften,«skriver virksomhedsredaktør Søren Linding på Finans. »Ørsteds aktiekurs brændt ned til grunden – for let at give Nipper skylden,«skriver Berlingskes erhvervsredaktør Thomas Bernt Henriksen. I dag er det kommet frem, at kreditvurderingsbureauet S&P nu truer med at nedgradere kreditværdigheden hos Ørsted ovenpå onsdagens regnskab.Læs mere om det her. I et højst kontroversielt skridt lancerer en gruppe amerikanske finansjournalister nu en investeringsfond, som skal handle på de nyheder, de selv graver frem. Det skriver den internationale erhvervsavis Financial Times. I en meddelelse til potentielle investorer siger grundlæggeren Nathaniel Brooks Horwitz, at investeringsfonden vil få »unik adgang« til artikler, før de er publiceret. »I stedet for at prøve at forudsige eller reagere på hændelser, vil vi handle på nyheder, vi selv sender ud,« skriver Nathaniel Brooks Horwitz ifølge Financial Times. Journalisterne i investeringsfonden, som blandt andet har arbejdet for BBC, Wall Street Journal og Barron's, vil arbejde sammen med analytikere i et forsøg på at publicere historier, der »flytter markederne«. Møbelkæden Ilva, der er ejet af Lars Larsen Group, er i krise. Tidligere på åretfratrådte direktør Martin Hallundefter at have modtaget en dom for at have udsat en cyklist for fare. Nu viser et nyt regnskab markant tilbagegang,skriver Børsen. Omsætningen falder fra 1,7 mia. kr. til 1,4 mia. kr., mens driftsresultatet dykker fra et overskud på 91 mio. kr. til et underskud på 28 mio. kr. Ifølge Ilva er det blandt andet tilbageholdende forbrugere som følge af høj inflation og stigende renter, der gør ondt på møbelkæden. »Der er en lang række ydre faktorer, som spiller ind på årets resultat, såsom stigende indkøbs- og råvarepriser, blandt andet som følge af høj aktivitet i slutningen af corona og efterfølgende krigen i Ukraine,« udtaler Ilvas konstituerede adm. direktør, Peter Andsager, ifølge Børsen. Du har måske allerede set dem, mens du har læst Berlingske i dag, men her er tre historier fra Berlingske Business, som vi mener, at du bør læse: 1. Forskudsopgørelsen er på trapperne – mange får mindre udbetalt For første gang i mange år er der sket en større ændring i forskudsopgørelserne. Men som altid er der god grund til at kontrollere den på en række punkter. Læs historien af privatøkonomisk journalist Povl Dengsøelige her. 2. For ti år siden blev han opmærksom på problemet med centrale tal om arbejdsmarkedet Han har i årevis undret sig over og været kritisk over for den danske jobindsats. Men først nu er Torben Tranæs klar til at sige højt, at han ser en mulighed for at spare milliarder – for systemet skal laves om fra bunden. Læs interviewet af Kalle Kehletlige her. 3. Novo Nordisk erkender, at der vil gå »adskillige år« før selskabet kan følge med efterspørgslen Selvom Novo Nordisk bygger nye fabrikker for milliarder og har hyret underleverandører ind, må overvægtige i USA og diabetikere i Europa væbne sig med tålmodighed. Medicinalgiganten bliver nødt til at begrænse antallet af nye patienter i behandling i en årrække endnu. Læs historien af journalist Vibeke Lyngklip Svansø. PS: Har du set vores nye privatøkonomiske nyhedsbrev »Dine penge«, hvor vi hver mandag stiller ekstra skarpt på ugens privatøkonomiske emner? Læs nyhedsbrevet fra i mandags, hvor Povl Dengsøe skriver om fænomenet »grundskyldsfest« og tilmeld diglige her. Tak for at du læste med! Venlig hilsen Simon Bendtsen, redaktør på Berlingske Business",
        "metadata": {
            "source": "https://www.berlingske.dk/virksomheder/business-update-kendt-moebelkaede-taber-millioner",
            "image_url": "https://berlingske.bmcdn.dk/media/cache/resolve/image_x_large_vertical/image/173/1732463/24564067-ilva-i-ishj.jpg",
            "publication_time": "Torsdag d. 02. november 2023, kl. 16.01",
            "author": "Simon Bendtsen",
            "related_links": [],
            "attachments": []
        }
    }
}