{
    "version": "1.0",
    "document": {
        "id": 19786,
        "title": "Sidste nyt fra Ammeland",
        "content": "Siden har hun krydset klinger med både poesi og teater. På dagens »Tusinde Planer«, hendes tredje langspiller, er det kvinden Kristina Holgersen, der tænker, synger og musicerer. I et væld af musikalske retninger folder hun således det moderne kvindeliv ud med børn, autostol, skænderier med partneren, jobsituation og livet i Ammeland. Med meget mere. Hun gør det med lige dele kærlighed og selvironi. Men selv om livet, som det leves i det små, bestemt vil vække genkendelighed hos de fleste plus 35-årige som sangerinden selv, er Kristina Holgersens lille »Venter På Far«-agtige syngespil, for sådan tager det sig ud, en halvtræg sag at komme igennem. Det er som om, Kristina Holgersen ikke helt evner at krybe ud af sit eget ammelandsbegreb, hverken lyrisk eller musikalsk. Men hun synger stadig skønt, det gør hun.",
        "metadata": {
            "source": "https://www.berlingske.dk/musikanmeldelser/sidste-nyt-fra-ammeland",
            "image_url": "https://berlingske.bmcdn.dk/media/cache/resolve/image_x_large/image/82/820140/3245935-kristina-holgersen.jpg",
            "publication_time": "Mandag d. 01. november 2010, kl. 22.30",
            "author": "Thomas Søie Hansen",
            "related_links": [],
            "attachments": []
        }
    }
}