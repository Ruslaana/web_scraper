{
    "version": "1.0",
    "document": {
        "id": 18917,
        "title": "Interpol møder The Streets",
        "content": "Og »Just Saying« er klart det mest vellykkede, Grimm har begået. De 11 tracks rejser sig således sikkert et sted mellem Interpols stramme, sortromantiske rock og rap med særlig inspiration fra The Streets. Det burde ikke give mening, men det gør det, og rappens ordrige facon står godt til den velskrivende Grimm, der dog er stærkest i »The Kids Are Gonna Pay« og de øvrige Interpol’ske rockindslag. Og oftest holder Grimm sig på den rigtige side af linjen, som skiller inspiration fra plagiat. »Just Saying« holder med andre ord vand, og tænker man på, hvor væsensforskellige genrer albummet føjer sammen, ja, så er det faktisk beundringsværdigt.",
        "metadata": {
            "source": "https://www.berlingske.dk/musikanmeldelser/interpol-moeder-the-streets",
            "image_url": "https://berlingske.bmcdn.dk/media/cache/resolve/image_x_large/image/70/708384/4599072-brother-grimm-just-saying.jpg",
            "publication_time": "Mandag d. 17. oktober 2011, kl. 08.20",
            "author": "Jeppe Krogsgaard Christensen",
            "related_links": [],
            "attachments": []
        }
    }
}