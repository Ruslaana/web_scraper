{
    "version": "1.0",
    "document": {
        "id": 16556,
        "title": "Tre ændringer på ishockeylandsholdet mod Schweiz",
        "content": "Landstræner Janne Karlsson har foretaget tre ændringer fra holdet, som tabte 3-6 til Schweiz i torsdags i Saxo Bank Arena. I andendagsgildet mod VM-sølvvinderne i Stockholm 2013 lørdag kl. 17.00 i Rødovre Skøjte Arena har Sebastian Dahm, Rødovre Mighty Bulls, afløst Patrick Galbraith, Karlskrona, i målet med Simon Nielsen, Lørenskog, på bænken. De to spillere fra Sønderjyskes DM-guldhold, backen Mads Bødker og wingen Thomas Spelling, stod over i torsdags, men er nu klar. Mads Bødker afløser Rasmus Nielsen, Herning Blue Fox, og Thomas Spelling går ind i kæden med kaptajnen Morten Green, Schwenninger Wild Wings, og Morten Poulsen, Oskarshamn, mens Kim Staal, Tohoku Free Blades, hviler. En lang række spillere deltog ikke i fredagens træning på grund af forkølelse, men et par piller har gjort underværker, og alle er klar.",
        "metadata": {
            "source": "https://www.berlingske.dk/sport/tre-aendringer-paa-ishockeylandsholdet-mod-schweiz",
            "image_url": "https://berlingske.bmcdn.dk/media/cache/resolve/image_x_large/image/71/714172/8614160-ishockey-resultat.jpeg",
            "publication_time": "Lørdag d. 18. april 2015, kl. 14.33",
            "author": null,
            "related_links": [],
            "attachments": []
        }
    }
}