{
    "version": "1.0",
    "document": {
        "id": 2754,
        "title": "Business-overblik: Svag julehandel kan udløse priskrig",
        "content": "Godmorgen og velkommen til onsdag morgens hurtige Business-overblik. I dag runder vi blandt andet: De klimabevidstes aflad. Studie om CO₂-afgifter kaster overraskende nyt lys på forbrugernes adfærd Men vi begynder hos »de andre« med udsigt til priskrig op til jul. God læselyst, og følg med dagen igennem påBerlingske Business! Svag julehandel kan udløse priskrig Der er udsigt til priskrig og hård kamp om kunderne, når årets julehandel for alvor begynder med denne uges black friday. Danskerne holder nemlig stadig på pengene, og en ny prognose fra Dansk Erhverv forudser, at væksten i detailhandlen i november og december vil ligge under det historiske gennemsnit. Derfor skal prisvåbnet bruges, hvis man vil stjæle markedsandele fra konkurrenterne,skriver Finans. »Detailvirksomheder med de bedste tilbud kan vinde handel. Forbrugerne har skåret i forbruget gennem året på en række forbrugsområder, og nu kommer der en periode med julegaveønsker, hvor de kan komme i fokus igen,« siger Andreas Malby, chef for forbruger- og detailområdet i konsulenthuset Boston Consulting Group. Flere danske detailkæder er dog forsigtigt optimistiske i forhold til årets julehandel, som ifølge prognosen vil gå frem med 1,9 procent i forhold til i 2023 – men dermed langt fra de tre en halv procent, som den voksede med i 2015-2023. 1.Advarsel fra Nationalbanken: Bankers boliglån er for risikable Nogle lånetilbud fra bankerne og sparekasserne kan være for risikable, og derfor skal kunder på jagt efter boliglån være årvågne. Sådan advarer Nationalbankenifølge TV 2efter at have undersøgt bankernes udlån. Særligt lån til ejer- og andelsboliger i de store byer kan være problematiske, fordi bankerne er for aggressive. Omfanget af nye lån til boligejere med »høj betalingsgrad og høj gældsfaktor« særligt højt i Storkøbenhavn og Aarhus »blandt mindre og mellemstore banker«. Nationalbanken sætter ikke navne på bankerne, men ifølge TV 2 er der tale om Sparekassen Danmark, Sparekassen Sjælland-Fyn, Lån og Spar Bank samt Danske Andelskassers Bank. 2.Succesrigt dansk modemærke lukker Det populære, danske modemærke Saks Potts, der har klædt stjerner som Lady Gaga og Beyoncé på, bliver nu lukket. Det har kvinderne bag, Barbara Potts og Cathrine Saks, besluttet,skriver Børsen. Forårskollektionen bliver den sidste, fordi de to »gerne vil prøve noget andet«, som Barbara Potts siger. Saks Potts har 16 ansatte og har, bortset fra i 2023, kørt med overskud hvert år siden 2014. 3.Kamp om advokaters millionhonorarer spidser til Den voldsomt indbringende opgave som statens foretrukne juridiske rådgiver er i spil. Kammeradvokaten har opgaver, der kan give trecifrede millionbeløb i indtjening hvert år. En ekspertgruppe på ni mennesker vurderer netop nu, om ordningen fungerer eller er blevet et monopol, som kritikerne hævder. Detskriver Finans. Analysen er lige straks klar, hvorefter politikerne skal tage stilling. Kammeradvokataftalen, som advokatfirmaet Poul Schmith har vundet, lød i 2023 på 682 millioner kroner, og i de første ni måneder af 2024 er der udført opgaver for 407 millioner kroner.  1.De klimabevidstes aflad. Studie om CO₂-afgifter kaster overraskende nyt lys på forbrugernes adfærd Nyt studie viser, at de mest klimabekymrede borgere reagerer anderledes på en CO₂-afgift end andre forbrugere. De køber aflad.Læs historien her. 2.Store uligheder i retsopgør mellem stat og borger kaldes »uværdigt for et retssamfund«. Nu vil minister granske sagen Justitsminister Peter Hummelgaard (S) vil nu undersøge, om systemet er retfærdigt, når borgere er oppe imod staten i en retssag. I weekenden kunne Berlingske fortælle, at statens advokat i nogle tilfælde bliver betalt over ti gange bedre end borgerens advokat, når parterne mødes i retten.Læs historien her. Biden vil give statstilskud til fedmemedicin – og efterlade Trump en kæmpe milliardregning Den afgående amerikanske præsident, Joe Biden, foreslår, at de offentlige amerikanske sygekasser fremover skal dække fedmemedicin. Det kan efterlade Donald Trump og hans nye regering med en gigantisk milliardregning, men får Novo-aktien til at stige.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-svag-julehandel-kan-udloese-priskrig",
            "image_url": "https://berlingske.bmcdn.dk/media/cache/resolve/image_x_large_vertical/image/186/1862186/24840868-danskerne-holder-fortsat-p-pengene-derfor-er-det.jpg",
            "publication_time": "Onsdag d. 27. november 2024, kl. 07.19",
            "author": "Thomas Breinstrup",
            "related_links": [],
            "attachments": []
        }
    }
}