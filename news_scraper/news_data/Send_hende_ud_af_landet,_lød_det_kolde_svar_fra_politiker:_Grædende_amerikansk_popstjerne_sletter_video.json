{
    "version": "1.0",
    "document": {
        "id": 13039,
        "title": "Send hende ud af landet, lød det kolde svar fra politiker: Grædende amerikansk popstjerne sletter video",
        "content": "Den 32-årige amerikanske sangerinde og skuespillerinde Selena Gomez har mandag slettet en video på det sociale medie Instagram, hvor hun bryder sammen over Donald Trumps indvandringspolitik. På den 30 sekunder lange Instagram-video undskyldte en tårevæddet Selena Gomez, der har mexicanske rødder, på sit lands vegne til de deporterede immigranter: »Jeg vil bare sige, at jeg er så ked af det. Alle mine folk bliver angrebet,« lød det fra Selena Gomez, der fortsatte gennem en strøm af tårer. »Børnene ... Jeg forstår det ikke. Jeg er så ked af det, jeg ville ønske, at jeg kunne gøre noget, men det kan jeg ikke. Jeg ved ikke, hvad jeg skal gøre. Jeg vil prøve alt, det lover jeg.« Videoen affødte massiv kritik og hadebeskeder imod popstjernen. En af hendes kritikere var den republikanske kandidat til det amerikanske senat, Sam Parker, som på det sociale medie X, at hun burde »deporteres«.  Deport Selena Gomez.https://t.co/QkkDIBWBKD Opslaget fik positive tilkendegivelser fra flere bredt fulgte X-konti, mens Sam Parker dog også måtte smage noget af sin egen medicin. »Dræb Sam Parker,« lyder det virale budskab på X, der ejes af multimilliardæren Elon Musk, og som har været udsat for kritik, fordi de af hensyn til ytringsfrihed begrænser moderationen af indholdet på det sociale medie til et absolut minimum. Sam Parker har i flere tilfælde delt opslag på X, der opfordrer politikeren til at blive slået ihjel. Selena Gomez reagerede på sin såkaldte Instagram-story, hvor hun skrev: »Åh, hr. Parker, hr. Parker. Tak for grinet og truslen.« Selena Gomez' story på Instagram.Fold sammenLæs mereFoto: Emil Eire Frerk Olsen. Det lod ikke til at skabe forsoning med Sam Parker, der i en hånende tone reagerede med at dele opslaget på X: »Selena Gomez har svaret mig,« skrev Sam Parker efterfulgt af en grædende grine-emoji.  Selena Gomez has responded to me.https://t.co/kg9qfUJB0zpic.twitter.com/1iipRp7Gbk Efter at have modtaget en række modreaktioner på nettet, erstattede Selena Gomez den oprindelige video med et opslag på sin Instagram-story, hvor der stod: »Det er åbenbart ikke OK at vise empati for folk.« Det opslag er nu også blevet slettet. Gomez medvirkede for nylig i den Oscar-nominerede spansksprogede musical Emilia Perez, hvor hun spiller en af fire mexicanske kvinder, der er involveret i et kartel.",
        "metadata": {
            "source": "https://www.berlingske.dk/internationalt/send-hende-ud-af-landet-loed-det-kolde-svar-fra-politiker-graedende",
            "image_url": null,
            "publication_time": "Tirsdag d. 28. januar 2025, kl. 14.40",
            "author": "Emil Eire Frerk Olsen",
            "related_links": [],
            "attachments": []
        }
    }
}