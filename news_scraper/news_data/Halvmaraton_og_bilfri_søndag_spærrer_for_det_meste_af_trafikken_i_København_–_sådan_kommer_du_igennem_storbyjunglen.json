{
    "version": "1.0",
    "document": {
        "id": 10020,
        "title": "Halvmaraton og bilfri søndag spærrer for det meste af trafikken i København – sådan kommer du igennem storbyjunglen",
        "content": "Omkring 30.000 mennesker løber afsted, når Copenhagen Half Marathon skydes i gang på søndag morgen. Den snørklede rute snor sig både gennem Indre By, Frederiksberg og brokvarterne. Det kommer til at påvirke store dele af trafikken det meste af søndagen. Og når det er slut, starter et nyt arrangement, der ligeledes vil gøre det sværere at færdes i trafikken end normalt. Nørrebrogade bliver nemlig bilfri for syvende gang. Det sker, når den sidste maratonløber har forbipasseret gaden og fortsætter til klokken 19.00. Berlingske hjælper dig med at finde en vej igennem hovedstaden, hvis du har planer om at bevæge dig rundt i byen i weekenden. Både som bilist, cyklist og fodgænger kan det blive besværligt at komme rundt. På søndag, i tidsrummet fra klokken 7.00 til 15.00, spærrer halvmaratonets rute flere steder i hovedstaden. Genåbningen af gaderne vil dog ske løbende. Det vil sige, at når den sidste maratonløber har passeret en gade, begynder man at åbne vejene igen. For at muliggøre kørsel rundt om ruten har man i de fleste tilfælde ophævet ensrettede gader i nærheden. Visse steder er det også muligt for biler at krydse ruten via såkaldte trafiksluser. Men de er helt lukkede, mens feltet passerer. Nedenfor kan du se, hvor på ruten der vil være trafiksluser: Selvom løbet foregår søndag, skal man dog være opmærksom på, at man allerede lukker visse veje fredag og lørdag. Der er tale om følgende veje: På flere strækninger er der forbud mod standsning og parkering, og derfor skal man holde ekstra godt øje med skiltningen i gaderne. Ulovligt parkerede biler kan blive fjernet for ejers regning. Hvis fodgængere og cyklister vil krydse ruten, opfordres de til at følge instruktionerne fra de frivillige, der står rundt omkring. Det er ikke alle steder, at man kan krydse ruten, og derfor må man følge indhegningen, indtil det er muligt. I sidste ende anbefaler Copenhagen Half Marathon dog, at man benytter sig af den offentlige transport på søndag. Ved attrykke på linket herkan du se det interaktive løbekort. Her er det illustreret, hvorhenne du kan krydse ruten i bil, hvor det er forbudt at parkere og standse, og hvor ensretningen ophører.",
        "metadata": {
            "source": "https://www.berlingske.dk/metropol/halvmaraton-og-bilfri-soendag-spaerrer-for-det-meste-af-trafikken-i",
            "image_url": "https://berlingske.bmcdn.dk/media/cache/resolve/image_x_large/image/183/1834312/24788894-sndag-d-18-maj-2014-afholdes-der-for-35-gang-ny.jpg",
            "publication_time": "Torsdag d. 12. september 2024, kl. 15.13",
            "author": "Malthe Håkonssen",
            "related_links": [],
            "attachments": []
        }
    }
}