{
    "version": "1.0",
    "document": {
        "id": 492,
        "title": "CIA-ordre fra Trumps højre hånd intensiverer konflikten om Grønland: »En helt ny og ubehagelig situation«",
        "content": "De seneste dage har budt på masser af interessante historier om tidens største emne, forsvar og sikkerhed. Har du ikke haft tid til at følge det hele, så læs med her i ugens nyhedsbrev med fokus på ugens fire vigtigste historier.  Velkommen til, kære læser. Vi begynder i Skuespilhuset. Copenhagen Democracy Summit i Skuespilhuset i København. Fra venstre admiral Rob Bauer, Anders Fogh Rasmussen, David Cameron og moderator Jeanne Meserve.Fold sammenLæs mereFoto: Søren Bidstrup. Den store globale konference om demokrati og sikkerhed,Copenhagen Democracy Summit, finder sted i denne uge. Den er arrangeret af tidligere statsminister og NATO-generalsekretær Anders Fogh Rasmussen, der mandag var gæst iBerlingskes nyhedspodcast, »Pilestræde«. Fokus i år er på Europas sikkerhed i lyset af Trumps udenrigspolitiske linje og Ukraine-krigen. Blandt gæsterne er tidligere premierminister i Storbritannien David Cameron, EUs udenrigschef, Kaja Kallas, samt tidligere NATO-admiral Rob Bauer. Sidstnævnte advarede om, at Europa overser en vigtig ting idebatten om oprustning. Anders Fogh Rasmussenbruger konferencer til at advokere for, at NATO-landene hæver sine militære budgetter tilfire procent af BNP– en fordobling af, hvor de fleste lande ligger i dag. Han opfordrer desuden USA og Donald Trump til at holde sigvæk fra Grønland. Danmarks forsvarsminister,Troels Lund Poulsen,fortalte Berlingske nyheden om, atregeringen vil invitereukrainske våbenproducenter til Danmark, for at de kan producere våben og ammunition her i landet – blandt andet de droner, som har revolutioneret krigen i Ukraine. Berlingskes Mikkel Fyhn Christensens rapporterede fra konferencen og beskrev blandt andet en bekymrendemanglende viljetil at kæmpe i flere vestlige lande. André Ken Jakobsson er ekspert i hybridkrig, og i Grønland er konfliktniveauet netop steget.Fold sammenLæs mereFoto: Linda Kastrup. Forleden skrev The Wall Street Journal en opsigtsvækkende historie. De amerikanske efterretningstjenester CIA, NSA og DIA har fået ordre om at intensivere deres aktiviteter iGrønland. Deteskalerer fjendtlighedernemellem Danmark og USA til et nyt og uset højt niveau, mener en dansk forsker i hybridkrig. Jacob Kaarsbo, der tidligere har arbejdet iForsvarets Efterretningstjeneste, vurderer, at de danske efterretningstjenester må skære samarbejdet med USA ind til det allermest nødvendige. Blandt andet må det væreslut med kabelsamarbejdet, der tapper data i et dansk-amerikansk interessefællesskab, siger han. Senest er det kommet frem, atUSA overvejerat flytte ansvaret for USAs sikkerhedsinteresser i Grønland til den afdeling af forsvarskommandoen, der varetager indenrigsinteresser. Med andre ord endnu et signal fra Trump-administrationen om, at man er stærkt interesseret i Grønland. Ukraines præsident, Volodymyr Zelenskyj, og hans kone, Olena Zelenska, da de i 2023 besøgte Danmark og Flyvestation Skrydstrup.Fold sammenLæs mereFoto: Mads Claus Rasmussen/Ritzau Scanpix. Vi bliver på de store linjer og ser modUkraineog de fredsforhandlinger, som forsøges for tiden. I weekenden kom deropsigtsvækkende meldinger. Ukrainespræsident, Volodymyr Zelenskyj,erklærede sig søndag klar til at mødes med den russiske præsident, Vladimir Putin, i Tyrkiet torsdag i denne uge. »Jeg vil vente på Putin i Tyrkiet på torsdag,« skrev Zelenskyj på X. Meldingen kom, efter at Storbritanniens Keir Starmer, Frankrigs Emmanuel Macron og de øvrige vestlige lande i den såkaldte koalition af villige blev enige om et forslag til en 30-dages våbenhvile i krigen. Den kom så ikke, og det er også tvivlsomt, om Putin vil takke ja til at mødes med Zelenskyj – men forslaget læggerpres på Rusland, vurderede Berlingskes sikkerhedspolitiske kommentator, Kristian Mouritzen. I skrivende stund er det fortsat usikkert, om der bliver et møde torsdag og med hvilke deltager. Men du kan følge udviklingen i voresliveblog om Ukraine. Selv relativt billige kommercielle droner kan potentielt lamme danske kampfly, hvis de flyver hen over en militærlufthavn.Fold sammenLæs mereFoto: Niels Ahlmann Olesen. Vi slutter denne uges nyhedsbrev hos det danske forsvar. Der er man nervøse for, at helt simple civile droner sendes ind over en dansk flyvestation for på den måde at hindre de dansk F-35-kampfly i at kunne lette. I værste fald kan en drone havne i motoren på flyet og forårsage havari. Derfor vil regeringen nu give Forsvaret lov til atpille uvelkomne dronerned – det kan enten gøres elektronisk ved jamming eller simpelthen ved at skyde dronen ned. Det var alt i denne uges nyhedsbrev. Tak for de mange kommentarer og input til det, jeg skriver. Du kan skrive til mig påkkrh@berlingske.dk. Bh.Kasper KroghSamfundsredaktør, Berlingske",
        "metadata": {
            "source": "https://www.berlingske.dk/indland/cia-ordre-fra-trumps-hoejre-haand-intensiverer-konflikten-om-groenland-en",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919161/24946404-i-bestrbelserne-for-at-opfylde-trumps-nske-om-at.jpg",
            "publication_time": "Onsdag d. 14. maj 2025, kl. 16.14",
            "author": "Kasper Krogh",
            "related_links": [],
            "attachments": []
        }
    }
}