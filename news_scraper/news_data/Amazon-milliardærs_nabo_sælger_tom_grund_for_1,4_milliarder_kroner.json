{
    "version": "1.0",
    "document": {
        "id": 3357,
        "title": "Amazon-milliardærs nabo sælger tom grund for 1,4 milliarder kroner",
        "content": "Der er direkte udsigt til vandet. Naboen er en af verdens rigeste mænd. Men der er ikke noget hus på grunden. Alligevel skal der trækkes 1,4 milliarder kroner op af lommen, hvis man gerne vil rykke ind. De omregnet 200 millioner dollar er nemlig den pris, som en mystisk sælger kræver for den tomme grund, der ligger i det sydlige Florida i USA, oghvor Amazon-stifter Jeff Bezos bor i nabohuset. De 7.400 kvadratmeter ligger i Indian Creek, som er en menneskeskabt ø ud for Miami. Den har fået tilnavnet »milliardærbunkeren«, fordi de lidt over 40 ejendomme ejes af kendte mennesker. De tæller aktivistinvestoren Carl Icahn, sangeren Julio Iglesias, Donald Trumps svigersøn Jared Kushner og datteren Ivanka Trump, fodboldstjernen Tom Brady og altså Jeff Bezos, der ejer ikke blot én, men hele to ejendomme, efter at han i juni 2023 købte nummer to – nemlig nabogrunden til nummer et – for 79 millioner dollar (dengang 554,7 millioner kroner).Den oprindelige grund kostede ham et halvt år tidligere 68 millioner dollar(dengang 477 millioner kroner). Ejendomsmægleren, der formidler salget af den ubebyggede grund, vil ikke over for nyhedsbureauet Bloomberg oplyse, hvem sælgeren er. Men man er »villig til at forhandle« om prisen. »Jeg har allerede haft et par fremvisninger, og køberen er åbenlyst nødt til at være milliardær,« siger Ilya Reznik til Bloomberg. Jeff Bezos skabte sin formue gennem internetgiganten Amazon, som han startede som internetboghandel. Han er i dag verdens næstrigeste mand – og nu kan man altså få ham som nabo, hvis man har pengepungen i orden.Fold sammenLæs mereFoto: Michael M. Santiago/AFP/Ritzau Scanpix. Han føler sig overbevist om, at den fremtidige køber »vil betale en lille smule ekstra, fordi Bezos er nabo«. Jeff Bezoser ifølge Bloombergs milliardærindeks verdens næstrigeste mand. Han er lige nu personligt god for en formue på 246 milliarder dollar, hvilket er betydeligt mindre endverdens allerrigeste, Elon Musk, som kan mønstre en formue på 468 milliarder dollar. Musks rigdom skyldes hans ejerandel på lidt over 20 procent af elbilproducenten Tesla, hvis aktiekurs er steget betydeligt, siden Donald Trump blev valgt som kommende præsident for USA. Elon Musk har kørt tæt parløb med Trump i slutspurten af præsidentvalgkampagnen og har bidraget økonomisk med 119 millioner dollar i støtte. Jeff Bezos' formue hidrører også fra aktier, nemlig i Amazon, som han opbyggede fra en internetboghandel i sin garage tili dag verdens største internetmarked. Jordstykket på Indian Creek, som i øvrigt har egen politistation, blev senest solgt i 2018. Dengang kostede det 27,5 millioner dollar (197,4 millioner kroner). Den ukendte ejer har siden fået udarbejdet skitsen til en bygning på grunden. Den vil følge med til den nye køber.  ",
        "metadata": {
            "source": "https://www.berlingske.dk/virksomheder/amazon-milliardaers-nabo-saelger-tom-grund-for-14-milliarder-kroner",
            "image_url": "https://berlingske.bmcdn.dk/media/cache/resolve/image_x_large_vertical/image/187/1872968/24859870-an-aerial-view-of-indian-creek-island-is-seen-in-m.jpg",
            "publication_time": "Fredag d. 27. december 2024, kl. 19.14",
            "author": "Thomas Breinstrup",
            "related_links": [],
            "attachments": []
        }
    }
}