{
    "version": "1.0",
    "document": {
        "id": 19744,
        "title": "Ramsland får Danmarks største litteraturpris",
        "content": "Årets store bogbegivenhed, BogForum, er netop blevet skudt i gang med uddelingen af to store litteraturpriser. Morten Ramland har fået Danske Banks Litteraturpris for sin selvbiografiske roman \"Sumobrødre\". Ramsland, som fik sit store folkelige gennembrud med \"Hundehoved\", var oppe imod Ib Michael og Maria Helleberg.  Han sagde da også i sin takketale, at han var beæret over at få prisen foran to så stærke forfattere. Men han mindede samtidig om, at litteratur ikke er en konkurrence. Med prisen følger 300.000 kr. Danmarks Banks Litteraturpris var ikke den eneste prestigefylde bogpris, der er blevet delt ud til BogForum. Årets debutant Debutantprisen går i år til forfatteren Kaspar Colling Nielsen for den roste roman \"Mount København\". Juryen skulle vælge mellem de 37 forfattere, der er debuteret i år.  Med prisen følger 50.000 kr. Penge, der gør det nemmere for Kaspar Colling Nielsen at leve af at være forfatter. Det har nemlig været svært hidtil. I sin takketale fortalte Kasper Colling Nielsen, at han havde tjent 10.500 kr. på Mount København, svarende til en månedsløn på 350 kr.",
        "metadata": {
            "source": "https://www.berlingske.dk/boganmeldelser/ramsland-faar-danmarks-stoerste-litteraturpris",
            "image_url": "https://berlingske.bmcdn.dk/media/cache/resolve/image_x_large/image/81/816805/3289106-bogforum-danske-banks-priser.jpg",
            "publication_time": "Fredag d. 12. november 2010, kl. 11.41",
            "author": "Jeppe Bangsgaard",
            "related_links": [],
            "attachments": []
        }
    }
}