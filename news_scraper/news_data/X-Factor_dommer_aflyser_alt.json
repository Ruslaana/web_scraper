{
    "version": "1.0",
    "document": {
        "id": 20120,
        "title": "X-Factor dommer aflyser alt",
        "content": "Den engelske sangerinde, Cheryl Cole, har haft et travlt forår. Hun har turneret med gruppen Black Eyed Peas og storhittet med sangen \"Fight For This Love\". Selv orkede hun ikke at kæmpe længere og forlod sin mand, den engelske fodboldspiller,Ashley Cole, i februar. Tre måneder efter søgte hun skilsmisse. Men nu har hun altså ikke flere kræfter tilbage og har aflyst alt arbejdsrelateret i denne uge. Det skriver BBC. Cheryl Coles talsmand vil dog ikke kommentere på en artikel fra avisen The Sun, der skriver, at den 27-årige sangerinde skulle være kollapset under en fotooptagelse til hendes andet solo-album i lørdags og blev diagnosticeret med udmattelse og gastroenteritis, også kendt som maveinfluenza. - Efter lægens opfordring aflyser Cheryl Cole alle arbejdsrelaterede opgaver denne uge, sagde han ifølge BBC og havde ikke nogle kommentarer, da der blev spurgt ind til episoden i lørdags. SidenCheryl Cole forlod sin mand, har hun haft travlt med at turnere som solo-artist og indspille sit andet album. Hun er dog stadig en del af pigegruppen \"The Girls Aloud\", som blev sammensat i 2002 i realityprogrammet, Popstars: The Rivals.",
        "metadata": {
            "source": "https://www.berlingske.dk/internationalt/x-factor-dommer-aflyser-alt",
            "image_url": "https://berlingske.bmcdn.dk/media/cache/resolve/image_x_large/image/85/854941/2792198-den-engelske-sangerinde-cheryl-cole-aflyser-alle-arbejdsrelaterede-opgaver-ugen-ud-p-lgens-opfordring.jpg",
            "publication_time": "Mandag d. 05. juli 2010, kl. 15.38",
            "author": "Katrine Grønvald Raun",
            "related_links": [],
            "attachments": []
        }
    }
}