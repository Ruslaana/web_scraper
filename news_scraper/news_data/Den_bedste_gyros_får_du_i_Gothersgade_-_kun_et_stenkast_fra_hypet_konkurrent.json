{
    "version": "1.0",
    "document": {
        "id": 5820,
        "title": "Den bedste gyros får du i Gothersgade - kun et stenkast fra hypet konkurrent",
        "content": "Har du januar-blues? Så er der gode nyheder. For i Indre By kan du få præcis det, som din trætte vinterkrop trænger til: Gyros! Men ikke en hvilken som helst gyros. Jeg taler om det græske mirakel på Gothersgade, bedre kendt som Yeerro. Jeg er tilbøjelig til at sige, at Yeerros gyros slår langt størstedelen af de københavnske kebabsteder, også den hypede gyroskonkurrent Strangas, der ligger et stenkast derfra. I et års tid har den græske indehaver, der selv stod ved disken, da vi var forbi, solgt gyros, som er kød tilberedt på spyd i stil med den tyrkiske döner kebab.Fold sammenLæs mereFoto: Linda Kastrup. Duften af Yeerros krydrede kød ramte hurtigt næseborene, da min medspiser og jeg tog plads lige ved siden af to store køleskabe med naturvin, specialøl, retsina, den tyske hipstercola Fritz samt den fra charterferier så kendte græske lagerøl Mythos. Min medspiser og jeg valgte de to sidstnævnte, og jeg måtte sande, at ligesom rosé smager bedre i Provence, så smager Mythos bedst serveret i et fryserkølet glas ved en græsk pool. Det var dog en hæderlig øl, der smagte humlet og hen ad tjekkisk pilsner. Gyrossen passede til gengæld perfekt til en regnvåd vinterdag i Danmark.  Vi bestilte tre ruller med henholdsvis lam, svin og vegetarversionen med østershatte, samt stedetsspicy feta fries.Sidstnævntesmagte både krydret og af feta som reklameret, og de var en syndig, men lækker mundfuld. De led dog under det, der sker med alle pommes frites med ost ovenpå – genren hedder vistloaded fries –hvor de pommes frites, der er i kontakt med ostesaucen, bliver lidt bløde med tiden. Tilberedningen, fetaen og krydringen var dog lækker nok til, at vi spiste op alligevel. Men videre til hovedrollerne (eller -rullerne), gyros, som serveres pakket ind i et lækkert og luftigt pitabrød. I alle tre ruller – lam, svin og vegetar – havde hovedelementerne fået følgeskab af pommes frites – altså inde i rullen – tomater, tynde skiver rødløg og en glimrende tzatziki. Brødet rundt om kødet var lunt, luftigt og velsmagende.Fold sammenLæs mereFoto: Linda Kastrup. Jeg selv har kun været i Grækenland en enkelt gang, men min medspiser har tilbragt en stor del af sin barndoms ferier på diverse græske øer og mente, at Yeerros ikke lader noget tilbage at ønske. Selvom hun er vant til en grovere tzatziki, roste hun alligevel Yeerros, der havde fået et ordentlig skud frisk dild. Jeg selv har aldrig været vild med tzatziki, men Yeerros fik mig omvendt. Den gjorde sit arbejde og spillede fint op mod det fede kød uden at være hverken for hvidløgs- eller agurketung. Ud over dild fandt jeg også bredbladet persille, og mængden af krydderurter gjorde sit for at hente Middelhavet til Gothersgade. Man kan også sidde udenfor, men det gør sig nok bedst om sommeren.Fold sammenLæs mereFoto: Linda Kastrup. Den bedste – og dyreste – rulle var den med lam. Lammekødet havde en flot stegeskorpe, men var endnu saftigt og fedtet, som en god gyros skal være. Lammet havde fået sennep, rosmarin og estragon, fortalte kokken, og særligt de to sidstnævnte smagte igennem. Desværre har Yeerro kun lammegyros i weekenden – og 1. januar, har de forsikret mig om. Det koster mellem 120 og 150 kroner for en combo, der består af en gyros med pommes frites eller græsk salat som tilbehør.Fold sammenLæs mereFoto: Linda Kastrup. Svinegyrossen var væsentligt mindre krydret end lammerullen, men var bestemt ikke dårlig af den grund. Svinet smagte skønt og var uden den lidt levrede bismag, som billigt svinekød kan have. Det var saftigt og havde en god stegeskorpe yderst, og igen var der masser af friske krydderurter og tynde skiver knasende rødløg ved siden af kødet. Den mindst gode var vegetarversionen, der bestod af stegte svampe og knoldselleri. Hvis jeg var vegetar, ville jeg nok hellere nøjes med de føromtalte spicy feta fries eller snuppe en vegetarburger på nærliggende Gasoline ellerEden Jaxx. Jeg var sendt i byen for at anmelde gyros og ikke stedets vegetaralternativ. Så Yeerros får fem stjerner og en klar anbefaling herfra. Yeerro Gothersgade 7 1123 København K FAKTADet fik viPork gyros combo med spicy feta fries, 125 kronerVeggie gyros, 89 kronerLamb gyros, 119 kronerFritz cola, 25 kronerMythos øl, 49 kronerFOLD UD Pork gyros combo med spicy feta fries, 125 kroner Veggie gyros, 89 kroner Lamb gyros, 119 kroner Fritz cola, 25 kroner Mythos øl, 49 kroner FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand. ",
        "metadata": {
            "source": "https://www.berlingske.dk/gastronomi/den-bedste-gyros-faar-du-i-gothersgade-kun-et-stenkast-fra-hypet",
            "image_url": "https://berlingske.bmcdn.dk/media/cache/resolve/image_x_large_vertical/image/174/1746181/24595572-har-du-tmmermnd-er-den-bedste-kur-en-god-gang-g.jpg",
            "publication_time": "Mandag d. 01. januar 2024, kl. 16.58",
            "author": "Joachim Talbro Paulsen",
            "related_links": [],
            "attachments": []
        }
    }
}