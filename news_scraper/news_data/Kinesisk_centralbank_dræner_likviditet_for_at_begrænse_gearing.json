{
    "version": "1.0",
    "document": {
        "id": 12941,
        "title": "Kinesisk centralbank dræner likviditet for at begrænse gearing",
        "content": "Det skriverBloomberg News. People's Bank of China har mandag drænet 245 mia. yuan netto fra det finansielle system gennem omvendte genkøbsaftaler. Det er den største en-dags dræning siden begyndelsen af marts. - People's Bank of China hensigt om at bremse gearing har været indlysende lige siden de genoptog brugen af længereløbende omvendte repo-forretninger. Det ligner en stramning og et modtræk til en for løs likviditet. Men de vil gerne undgå utilsigtede konsekvenser - det er derfor, vi så de stigende injektioner i sidste uge for tæmme rentesatserne, siger analytiker Chen Long fra Bank of Dongguan Co i Guangdong-provinsen til Bloomberg News.  Trækket kommer efter sidste uges 670 mia. yuan store injektion for at imødegå den kommende ferie-efterspørgsel. De monetære myndigheder har signaleret, at de ønsker at begrænse den løbske låntagning. Centralbankens vicedirektør Yi Gang er citeret for at sige, at målet er at nedbringe væksten i gearingen.  People's Bank of China har i løbet af den seneste måned genstartet brugen af både 14- og 28-dages udlånsværktøjer i stedet for den normale syv-dages løbetid. De kinesiske markeder vil være lukket i uge 40 - næste uge.",
        "metadata": {
            "source": "https://www.berlingske.dk/aktier/kinesisk-centralbank-draener-likviditet-for-at-begraense-gearing",
            "image_url": "https://berlingske.bmcdn.dk/media/cache/resolve/image_x_large/image/18/185876/14879143-china-bank-of-china-headquarters.jpg",
            "publication_time": "Mandag d. 26. september 2016, kl. 06.47",
            "author": null,
            "related_links": [],
            "attachments": []
        }
    }
}