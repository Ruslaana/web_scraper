{
    "version": "1.0",
    "document": {
        "id": 21870,
        "title": "Business-overblik: Godt nyt for Tesla-købere – planlagt told bliver halveret",
        "content": "Godmorgen og velkommen til onsdagens Business-overblik. Som altid har vi været tidligt oppe for at give dig et overblik over dagens vigtigste historier fra erhvervslivet. I dag skal vi blandt andet forbi: Men først skal blikket vendes mod Teslaer fra Kina, som får en noget lavere toldafgift end oprindeligt planlagt. God læselyst – og følg med dagen igennem påBerlingske Business! Godt nyt for Tesla-købere: Planlagt told bliver halveret Går du og drømmer om at købe en kinesiskproduceret Tesla, er der gode nyheder. Tolden på Teslaer, der kommer fra Kina, bliver væsentlig mindre end først planlagt. Det skriver flere internationale medier, herunderReutersogCNN. Tidligere på sommeren meddelte EU, at en række elbiler fra Kina ville blive pålagt en told, der træder i kraft til november. Her lød det, at taksten på Teslaer skulle ligge på 20,8 procent. EUs told er et forsøg på at udligne den fordel, som kinesiske elbilproducenter har og »nyder godt af«, da de modtager statslig støtte. Tesla har en fabrik tæt på Berlin, men eksporterer også en del af sine kinesiskproducerede biler til Europa. Selskabet bad derfor EU genbesøge sine beregninger bag beslutningen om en takst på 20,8 procent. Tirsdag meddelte Europa-Kommissionen så, at takten revideres og i stedet sættes til ni procent, hvilket er mere end en halvering. Den er derved et godt stykke under de ekstra tariffer mellem 17 og 36,3 procent, der pålægges andre kinesiske bilproducenter. Beslutningen om at sænke Tesla-tolden begrundes med, at Tesla modtager færre tilskud fra den kinesiske regering sammenlignet med landets egne elbilproducenter. Tolden lægges oven i den eksisterende told på ti procent på al import af kinesiske elbiler. 1. Endnu en forsinkelse på stort dansk energiprojekt Energiøen i Nordsøen kommer ikke til at stå færdig til tiden. Det fortæller klima- og energiminister Lars Aagaard (M) i et interview tilBørsen. De oprindelige planer med at få den belgiske regering til at betale for en del af projektet skrinlægges, og i stedet påbegyndes forhandlinger med Tyskland. Det forsinker energiøen, der nu tidligst kan stå klar i 2036. 2. Prekær sag om sexslavekontrakt er sparket til hjørne - for nu Indtil videre er sagen om en sexslavekontrakt mellem Christian Lanng og en tidligere ansat i Tradeshift skudt til hjørne, indtil parterne har mødtes i en voldgiftssag. Det fremgår af en kendelse fra den amerikanske domstol, skriverFinans. Sagen er ikke afgjort, men Christian Lanng kalder det alligevel »en fantastisk lettelse«. 3. To aktier i dyk efter lovende studie om diabetes Tirsdag landede de første spæde resultater af en treårig undersøgelse fra Novo Nordisks ærkerival Eli Lilly. Undersøgelsen viste, at Eli Lilly med et populært middel markant kan sænke risikoen for at udvikle type 2-diabetes med hele 94 procent, skriverCNBC. Nyheden fik Eli Lilly-aktien til at ende oppe med tre procent. Og to aktier, Insulet og Dexcom, der leverer udstyr til patienter med diabetes, tog store dyk og endte blandt de svageste S&P 500-aktier tirsdag, skriverInvestopedia. 1.Topøkonomer går i rette med Mette Frederiksens fortælling om danskernes arbejdsliv: »Jeg savner, at hun dokumenterer problemet« Statsminister Mette Frederiksen (S) og Socialdemokratiet vil skabe et mere retfærdigt pensionssystem. Men centrale tal fra regeringens egen kommission gør, at topøkonomer har svært ved at se problemet. S-ordfører afviser kritikken. Kalle Kehlets historie kan du læseher. 2. Fremtrædende demokrater udfordrer storsatsende Donald Trump med ny kryptokampagne. Men Kamala Harris vil ikke sige noget Donald Trump har længe bejlet til de kryptoentusiastiske vælgere, men nu vil højtstående demokrater udfordre den tidligere præsident. Kamala Harris er dog tavs, og hun har mange hensyn at tage til flere prominente partifæller. Læs historien af Emil Eire Frerk Olsenher. Elon Musk vil »forstå universet« med ny version af udskældt chatbot. Ekspert advarer mod »det vilde vesten« Flere medier beretter, at en ny version af Elon Musks ai-chatbot kan generere billeder, som dens konkurrent ChatGPT ellers ville blokere. Sara Victoria Gratløv har historien. Læs denher. Aktier – indeks og udvikling i procent USA – lukkekurser mandag: Dow Jones: -0,15 procent S&P 500: -0,20 procent Nasdaq: -0,33 procent Asien – indeks tirsdag klokken 06.40: Japan Nikkei: -0,23 procent Hongkong Hang Seng: -0,95 procent Kina CSI Shanghai: -0,10 procent Tak, fordi du læste med!  ",
        "metadata": {
            "source": "https://www.berlingske.dk/business/business-overblik-godt-nyt-for-tesla-koebere-planlagt-told-bliver",
            "image_url": "https://berlingske.bmcdn.dk/media/cache/resolve/image_x_large/image/182/1827996/24776176-tesla-har-bedt-eu-genbesge-en-beregning-p-tariff.jpg",
            "publication_time": "Onsdag d. 21. august 2024, kl. 07.35",
            "author": "Trine Vester",
            "related_links": [],
            "attachments": []
        }
    }
}