{
    "version": "1.0",
    "document": {
        "id": 14107,
        "title": "Bukdahl vågnet",
        "content": "Weekendavisens litteraturkritiker, Lars Bukdahl, blev i sin tid læst med stor glæde afGroft sagt, fordi han var en af de sjældne få, der havde absolut æstetisk gehør og mod til at bruge det. Men da litteraturforskeren Mette Høeg for nylig fra sit californiske udsigtspunkt rodede op i den finlitterære andedam, som er domineret af Bukdahls venner og veninder, mistede han sit mandsmod og brægede spagt som de får, han var iblandt. Nu anmelder han så Carsten Jensens skamroste Afghanistan-roman (seks stjerner i Berlingske og Politiken!) og konstaterer, som sandt er, at Jensen er blottet for kunstnerisk talent og »skriver som en brækket arm«. Dejligt, at Bukdahl er vågnet igen. Uden en ordentlig æstetisk målestok falder vi i søvn i vores provinsielle høstak. Bare en skam, at han kun tør bruge sit mod, når det gælder en ufarlig modstander.   ",
        "metadata": {
            "source": "https://www.berlingske.dk/groft-sagt/bukdahl-vaagnet",
            "image_url": "https://berlingske.bmcdn.dk/media/cache/resolve/image_x_large/image/4/44384/6162278-groft-sagt-claes-kastholm-hansen-hoved.jpg",
            "publication_time": "Fredag d. 06. november 2015, kl. 22.30",
            "author": null,
            "related_links": [],
            "attachments": []
        }
    }
}