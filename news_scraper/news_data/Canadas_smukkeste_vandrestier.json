{
    "version": "1.0",
    "document": {
        "id": 12165,
        "title": "Canadas smukkeste vandrestier",
        "content": "Langt de fleste vandrestier i naturskønt terræn starter på en ofte halvkedelig parkeringsplads eller lignende og går så i retning mod alt det smukke. Anderledes er det i nationalparken Yoho, hvor starten på Twin Falls and Whaleback Trail er anderledes spektakulær. Fra parkeringspladsen, hvor denne samt flere andre vandrestier udspringer, har man nemlig udsigt til store dele af det mægtige Takakkaw Falls, der med sine 254 meter er Canadas tredjehøjeste vandfald. Det majestætiske vandfald tordner ned med en kraft, så små skyer af støvregn står op fra bunden. Flottest er det om foråret og i forsommeren, når smeltevand fra vinterens sne øger vandmængden.  Selve ruten starter behageligt, når man passerer forbi Takakkaw Falls Campground, men snart begynder den at gå opad. Efter 4,4 km deler ruten sig i to og udgør herefter en cirkel. Så man kan selv vælge, om man vil gå med eller mod uret. De fleste foretrækker at gå mod uret ad stien til højre, for så når man hurtigst frem til stiens andet store højdepunkt, der også står i vandfaldenes tegn. Det handler om Twin Falls, der, som navnet antyder, består af to separate vandfald ved siden af hinanden. Nok er Twin Falls ikke så spektakulære som Takakkaw Falls, men de er stadig værd at beundre, og der er flere forskellige udsigtspunkter langs stien. Der er ikke afskærmet alle steder, så det gælder i den forbindelse om ikke at komme for tæt på kanten, hvis man skal tage fotos. Takakkaw Falls er en malerisk start og slutning på Twin Falls and Whaleback Trail.Fold sammenLæs mere Stien fortsætter opad, så man kommer over Twin Falls, og på et tidspunkt er man så højt oppe, at man befinder sig over trægrænsen. Det er ganske fascinerende at opleve forskellen fra den tæt bevoksede nederste del af stien til det højalpine landskab øverst. Herefter går det nedad – halvstejlt nogle steder – inden man når tilbage til det punkt, hvor stien delte sig. Herfra går det tilbage mod parkeringspladsen. Twin Falls and Whaleback Trail er 19,8 km lang og har undervejs en samlet stigning på 950 meter. Den er blandt de mere strabadserende vandrestier i The Rockies, og man skal afsætte seks-otte timer til turen. FAKTARejseinfoTransport: Storbyen Calgary er det letteste udgangspunkt for ture rundt i den canadiske del af Rocky Mountains. Der er ingen direkte fly mellem Danmark og Calgary, men der er talrige muligheder med et enkelt flyskift undervejs – f.eks. med Air Canada via Toronto.Ophold: Der er adskillige hoteller i Jasper National Park og mange i Banff National Park. Anderledes i Yoho National Park, men den ligger omvendt relativt tæt på Banff by. I højsæsonen kan det anbefales at reservere plads i god tid.Rejsetidspunkt: Sommeren er klart det bedste rejsetidspunkt, da sneen ligger længe og kommer tidligt på disse kanter.Geografi: De fire nationalparker Banff, Jasper, Yoho og Kootenay er sammenhængende, og alle fire er blevet optaget på Unescos Verdensarvsliste. Banff og Jasper ligger i delstaten Alberta, mens Yoho og Kootenay hører til delstaten British Columbia.FOLD UD Transport: Storbyen Calgary er det letteste udgangspunkt for ture rundt i den canadiske del af Rocky Mountains. Der er ingen direkte fly mellem Danmark og Calgary, men der er talrige muligheder med et enkelt flyskift undervejs – f.eks. med Air Canada via Toronto. Ophold: Der er adskillige hoteller i Jasper National Park og mange i Banff National Park. Anderledes i Yoho National Park, men den ligger omvendt relativt tæt på Banff by. I højsæsonen kan det anbefales at reservere plads i god tid. Rejsetidspunkt: Sommeren er klart det bedste rejsetidspunkt, da sneen ligger længe og kommer tidligt på disse kanter. Geografi: De fire nationalparker Banff, Jasper, Yoho og Kootenay er sammenhængende, og alle fire er blevet optaget på Unescos Verdensarvsliste. Banff og Jasper ligger i delstaten Alberta, mens Yoho og Kootenay hører til delstaten British Columbia. Yoho er lidt større end Lolland og indeholder 400 km afmærkede vandrestier. Yoho er ikke mindst kendt for sit højalpine landskab, hvor hele 28 bjergtoppe når over de 3.000 meter. Blandt andre seværdigheder i parken er Emerald Lake, der har fået sit navn på grund af den smaragdgrønne vandoverflade. Man får ikke lang tid til at gå sig varm på fladt terræn, før det går stejlt op på Opal Hills Trail i nationalparken Jasper. Herefter går det kun én vej – opad – indtil man efter ca. tre kilometers gang når rutens højeste punkt. Dyrelivet er rigt i de canadiske Rockies, og man møder ofte større dyr på sine vandringer.Fold sammenLæs mere Det hedder Opal Peak, og herfra har man en forrygende udsigt ud over de omkringliggende bjerge – hvoraf ikke mindst navnet Bald Hills signalerer, at man er over trægrænsen. Nogle af bjergene er sneklædte på toppen året rundt, ligesom flere gletsjere også kan skimtes. Opal Hills Trail starter, hvor vejen gennem den billedskønne Maligne-dal ender og afløses af den tilsvarende billedskønne Maligne-sø. Fra Opal Peak kan man også se ned på søen, og det blågrønne vand står kontrastfyldt mod de mere grå bjergsider samt den mørkegrønne skov nederst på bjergskråningerne. Undervejs på Opal Hills Trail passerer man flere store engarealer, hvor man i sommermånederne kan nyde et dekorativt tæppe af farvestrålende bjergblomster. Tilsvarende kan man både se og høre diverse spurve, så denne vandrerute byder på mange gaver fra plante- og dyrelivet.  Opal Hills Trail er 7,8 km lang, og den samlede stigning undervejs er på 510 højdemeter. Man bør afsætte tre-fem timer til turen, og så skal man derefter helst have et par timer i overskud. De bør nemlig benyttes til en sejltur på Maligne-søen med en af udflugtsbådene. En sejltur varer godt halvanden time, og her når man undervejs ned forbi den idylliske lille ø Spirit Island. Udsigten over øen med søen og de sneklædte bjerge i baggrunden er et syn for guder, og det optræder på postkort, der sælges over hele Canada. Den lille Spirit Island i Maligne-søen optræder på postkort over hele Canada.Fold sammenLæs mere Jasper har været nationalpark siden 1907, og den er lidt større end Fyn og Sjælland tilsammen. I alt har parken over 1.200 km vandrestier. Jasper besøges ikke af så mange turister som f.eks. Banff National Park, og derfor er chancen for at se vilde dyr også større. Blandt andre seværdigheder i parken er svævebanen op til toppen af Whistler’s Mountain, gletsjerområdet Columbia Icefields samt de varme kilder i Miette Hot Springs. Man behøver ikke være hardcore vandrer for at få glæde af det fabelagtige terræn i nationalparkerne i Rocky Mountains. ’Almindelige’ turister kan også sagtens snøre vandrestøvlerne og begive sig af sted, idet området er spækket med hundredvis af vandrestier i varierende længde og sværhedsgrad. FAKTAVandrerådSom udgangspunkt er vandrestierne i nationalparkerne i Rocky Mountains godt afmærket, så hvis man er opmærksom, er risikoen for at fare vild ikke stor. Derudover er sikkerheden relativ god, idet de værste afgrunde som regel er afskærmet.Nationalparkerne har alle et eller flere informationscentre, som det kan anbefales at besøge før en vandring. Informationscentrene er rene informations-skatkister, hvad angår ruter, vejrudsigter og andre praktiske oplysninger.Glem i den forbindelse ikke at læse rådene om, hvordan man gebærder sig, hvis man møder vilde dyr – ikke mindst bjørne. Som regel lusker bjørnene af ved sådanne møder, men skulle de blive aggressive, er det rart at vide, hvordan man bedst undgår at blive angrebet.FOLD UD Som udgangspunkt er vandrestierne i nationalparkerne i Rocky Mountains godt afmærket, så hvis man er opmærksom, er risikoen for at fare vild ikke stor. Derudover er sikkerheden relativ god, idet de værste afgrunde som regel er afskærmet. Nationalparkerne har alle et eller flere informationscentre, som det kan anbefales at besøge før en vandring. Informationscentrene er rene informations-skatkister, hvad angår ruter, vejrudsigter og andre praktiske oplysninger. Glem i den forbindelse ikke at læse rådene om, hvordan man gebærder sig, hvis man møder vilde dyr – ikke mindst bjørne. Som regel lusker bjørnene af ved sådanne møder, men skulle de blive aggressive, er det rart at vide, hvordan man bedst undgår at blive angrebet. Her finder man alt fra afslappende spadsereture af en times varighed til anstrengende flerdagesture i vanskeligt og udfordrende terræn. Et dejligt eksempel på en mere overkommelig vandresti er Lake Agnes Trail i nationalparken Banff. Turen er 6,8 km lang, og undervejs stiger ruten 385 meter. Der er dog ingen stejle passager, og derfor kan turen tilbagelægges på omkring to-tre timer. Turen op til Opal Hills starter i skovrigt terræn og slutter i mere nøgne omgivelser – dog med en del blomster.Fold sammenLæs mere Lake Agnes Trail er en sø-sø-sø-rute, forstået på den måde, at den starter ved den ikoniske sø Lake Louise, hvorfra den går op til søen Lake Agnes og retur. Undervejs passerer man blandt andet et vandfald. Den første lille del af stien ved Lake Louise er asfalteret.  På toppen ved Lake Agnes ligger der et tehus, som blev bygget i 1901 som overnatningssted for vandrere. I dag kan man sidde på tehusets terrasse og nyde den formidable udsigt ned over Lake Louise og de omkringliggende bjerge. Netop Lake Louise er noget særligt og kaldes for ’juvelen i de canadiske Rockies’ af de lokale. Den næsten 100 meter dybe bjergsø har i solskin en smuk smaragdgrøn farve, og for enden af søen knejser Victoria-gletsjeren. En sejltur på Maligne-søen er en fin måde at afrunde vandreturen op til Opal Hills på.Fold sammenLæs mere Ved bredden af Lake Louise ligger det berømte Chateau Lake Louise, der i over 100 år har været blandt regionens mest berømte hoteller. Banff blev etableret i 1885 og er dermed Canadas ældste nationalpark, og den er en smule mindre end Sjælland. Parken råder over mere end 1.600 km vandrestier. Byen Banff er hovedturistbyen i de canadiske Rockies. Blandt andre seværdigheder i parken er udsigtspunktet Sulphur Mountain, vejstrækningen Icefields Parkway og vandfaldet Athabasca Falls. ",
        "metadata": {
            "source": "https://www.berlingske.dk/rejser/canadas-smukkeste-vandrestier",
            "image_url": "https://berlingske.bmcdn.dk/media/cache/resolve/image_x_large/image/100/1003146/22122695-08rejbt-canada-130353-149jpg.jpeg",
            "publication_time": "Onsdag d. 26. september 2018, kl. 19.00",
            "author": null,
            "related_links": [],
            "attachments": []
        }
    }
}