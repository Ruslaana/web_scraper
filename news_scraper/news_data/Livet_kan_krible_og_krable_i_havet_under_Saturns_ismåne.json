{
    "version": "1.0",
    "document": {
        "id": 8262,
        "title": "Livet kan krible og krable i havet under Saturns ismåne",
        "content": "Hvis man placerede saturnmånen Enceladus i Nordeuropa, ville den lige nøjagtig kunne dække over Danmark. Større er den kridhvide snebold ikke: 500 kilometer i diameter. Af samme årsag er det forståeligt, at videnskaben historisk set ikke har ofret den beskedne måne nogen særlig opmærksomhed. Men det er der i den grad lavet om på i de senere år, for mere og mere peger på, at Saturns femtestørste måne er det mest oplagte sted at lede efter liv uden for vores egen jordiske sfære. Forklaringen ligger hos NASAs nu hedengangne Cassini-sonde, der i 2005 begyndte at overflyve Enceladus, og som i årene derefter afslørede adskillige vilde hemmeligheder om det lille himmellegeme over en milliard kilometer borte. Det umiddelbart mest fænomenale var opdagelsen af over 100 gejsere, som med jævne mellemrumskyder sne og vanddamplangt ud i rummet fra månens hvide og glatte overflade. NASAs hedengangne rumsonde Cassini flyver gennem damp og støv, der står op af gejsere på Enceladus.&nbsp;Fold sammenLæs mereFoto: NASA. På den baggrund følte NASA-forskere sig efterhånden overbeviste om, at Enceladus rummer et voluminøst ocean under isen – et kilometerdybt vandreservoir, som holdes flydende af voldsomme tidevandskræfter fra Jupiters tyngdekraft og muligvis af vulkanisme på bunden af det fjerne ocean. Cassini begik i september i fjorselvmordi et kontrolleret dyk mod Saturn, men dens målinger af den lille måne og især af udskudt materiale fra gejserne bliver fortsat analyseret, og onsdag kunne forskereoffentliggøreen næsten eksplosiv nyhed: Havet under Enceladus’ isdække rummer de rette ingredienser til at huse liv. Eller som professor og astrofysiker ved Cornell-universitetet i delstaten New York Jonathan Lunine udtrykker det over for tidsskriftetNational Geographic: »Nu ved vi, at Enceladus er et enestående mål for eftersøgning af liv, og at der kan være levende mikrober i havet i dag.« Analyserne viser nemlig, at der i materialet fra gejserne – foruden vand, salte og sand – gemmer sig både simple og decideret komplekse organiske molekyler. Dette er ikke ensbetydende med, at der rent faktisk er liv i dybet derude, men byggeklodserne er i den grad til stede. Havet under Enceladus er en potentiel livssuppe, som klodens rumorganisationer med fremtidige missioner nu har en ganske særlig grund til at rette opmærksomheden mod. Imens brillerer dansk forskning med enopsigtsvækkende nyhedom vores naboplanet Mars – også med et interessant livsperspektiv. Planetforskere har gennem en årrække haft viden om, at Den Røde Planet kølede af og blev geologisk stabil på et tidligere tidspunkt end Jorden. Dermed kan flydende vand og i samme åndedrag livsbetingelser være opstået på et tidligere tidspunkt på Mars end her på kloden. Men hvor tidligt? Det kan professor Martin Bizzarro og hans team på Statens Naturhistoriske Museum nu svare på, og svaret lyder: Allerede 20 millioner år efter solsystemets dannelse for omtrent 4,5 milliarder år siden var Mars størknet og kølet så meget af, at den kunne huse oceaner med vand og potentielt liv. Dette er væsentligt tidligere, end man ellers havde regnet med og mindst 130 millioner år, før Jorden blev tilsvarende stabil. Historien om, hvordan Bizzarro og co. gjorde opdagelsen, er om muligt lige så interessant som selve forskningsresultatet. Det handler om at kunne datere de ældste tilgængelige dele af Mars. Til det formål skal man have fat i sjældne og bittesmå stykker af det uhyre overlevelsesdygtige mineral zirkon. Der er imidlertid kun fundet ganske få dokumenterede Mars-meteoritter på Jorden. Det vil sige stumper, der er slået af Den Røde Planet, og som dernæst er landet på Jorden. Men i fjor lykkedes det for det københavnske museum at erhverve et stykke på hele 44 gram af den berømte Mars-meteorit Black Beauty. Det var i sig selv en større præstation, i og med at Black Beauty forhandles til en pris på over 60.000 kroner per gram. Men ved hjælp af fondsmidler og lidt meteorit-byttehandel fra museets samling lykkedes det, og derefter gjorde Bizzarro noget næsten utænkeligt: Han skar et stykke på fem gram af meteoritten og knuste det. Det lønnede sig, for inde i det dyrebare støv åbenbarede sig de hidtil ældste Mars-zirkoner, som efterfølgende kunne dateres, hvorefter et centralt forskningsresultat kom i hus. Så centralt, at det førende videnskabelige tidsskrift, Nature, har valgt atpublicere det. Der kan være nok så meget liv på utallige jordlignende planeter uden for solsystemet. Men de ligger lysår borte, hvorfor vi i en rum tid fremover kan glemme alt om at komme i nærheden af eventuelt kriblende liv derude. I vores jagt på at be- eller afkræfte, om Jorden er alene om at rumme liv i universet, står vi os bedre ved at kaste spotlyset på langt, langt nærmere kloder som Mars og ikke mindst Enceladus samt dens storebror, den ligeledes isdækkede måne Europa omkring Jupiter. Her er der væsentligt større chance for at få jackpot i den universelle livsjagt. Lars Henrik Aagaard er Berlingskes videnskabsjournalist",
        "metadata": {
            "source": "https://www.berlingske.dk/samfund/livet-kan-krible-og-krable-i-havet-under-saturns-ismaane",
            "image_url": "https://berlingske.bmcdn.dk/media/cache/resolve/image_x_large/image/19/190195/21355335-files-space-saturn-moons-life.jpg",
            "publication_time": "Fredag d. 29. juni 2018, kl. 12.00",
            "author": "Lars Henrik Aagaard",
            "related_links": [],
            "attachments": []
        }
    }
}