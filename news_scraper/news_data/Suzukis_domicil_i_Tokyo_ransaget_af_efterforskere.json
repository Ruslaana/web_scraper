{
    "version": "1.0",
    "document": {
        "id": 12413,
        "title": "Suzukis domicil i Tokyo ransaget af efterforskere",
        "content": "Ransagningen blev foretaget af det japanske transportministerium i Suzukis domicil i Hamamatsu, der ligger omkring 200 kilometer syd for Tokyo. Det skriver Financial Times. I maj vedgik Suzuki, der er Japans fjerde største bilproducent, at man i en intern undersøgelse havde fundet, at nogle af de metoder, man havde benyttet til at teste vindmodstand med, ikke levede op til myndighedernes krav siden 2010. Ifølge Suzuki omfatter det samtlige af de 16 bilmodeller solgt i Solens rige og i alt flere end 2,1 mio. køretøjer. Suzukis bekendelse kom, efter at Mitsubishi havde vedgået, at selskabet ikke havde levet op til myndighedernes krav for test af brændstofsøkonomi siden 1991. Aktien i Suzuki er faldet med 1,1 pct. til 2824 yen på børsen i Tokyo. ",
        "metadata": {
            "source": "https://www.berlingske.dk/business/suzukis-domicil-i-tokyo-ransaget-af-efterforskere",
            "image_url": "https://berlingske.bmcdn.dk/media/cache/resolve/image_x_large/image/16/168754/13536163-suzuki.jpg",
            "publication_time": "Fredag d. 03. juni 2016, kl. 09.22",
            "author": null,
            "related_links": [],
            "attachments": []
        }
    }
}