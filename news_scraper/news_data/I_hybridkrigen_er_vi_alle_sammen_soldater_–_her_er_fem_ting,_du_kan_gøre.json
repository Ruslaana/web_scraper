{
    "version": "1.0",
    "document": {
        "id": 22273,
        "title": "I hybridkrigen er vi alle sammen soldater – her er fem ting, du kan gøre",
        "content": "Under den brændende sol skreg babyerne i de standsede togvogne med slukket aircondition. Hospitalerne måtte skifte til nødstrøm, trafiklysene stoppede med at virke, betalingssystemerne gik ned og mobiltelefonerne havdeintet signal. På gaden holdt bilerne ind ogskruede helt op for radioens nødudsendelser, så forbipasserende kunne få den information, de tørstede efter. Først hen på eftermiddagen kom regeringen på banen: Strømmen var gået over hele den iberiske halvø, og ingen vidste tilsyneladende hvorfor. Vi har stadig ingen forklaring på sidste uges voldsomme strømnedbrud. Den spanske regering har nedsat en kommission, som skal undersøge det, men uanset om der var tale om et hybridt angreb eller ej, står Europa under alle omstændigheder midt i en hybridkrig mod primært Rusland – og hybridkrig virker på den måde, at selv de hændelser, der er tilfældige eller naturligt forekommende, tæller med i krigen. De skaber nemlig frygt, forvirring og splittelse hos fjenden. Netop hybridkrigen var en af de væsentligste begrundelser for regeringens etablering af det nye Ministeriet for Samfundssikkerhed og Beredskab i august sidste år. Men siden da er der ikke sket det helt store, og bizart nok savner vi stadig svar på, hvilke beføjelser beredskabsminister Torsten Schack Pedersen (V) egentlig har – et savn, som Danske Beredskaber, der repræsenterer det kommunale beredskab,luftede offentligt i sidste uge. Her kom det nemlig frem, at den kommission, som skulle komme med et bud på fremtidens ansvarsfordeling på beredskabsområdet, pludselig er blevet droppet. Nu vil ministeren i stedet nedsætte et ekspertpanel, der kan rådgive regeringen. Et ekspertpanel er – på grund af tidshorisonten – trods alt bedre end en kommission, men det ændrer ikke på regeringens skandaløst ringe indsats på beredskabsområdet. Et beskyttelsesrum i Korsør i 2022. Beskyttelsesrummet kan ikke umiddelbart anvendes, men skal klargøres af kommunen før brug.Fold sammenLæs mereFoto: Mads Claus Rasmussen/Ritzau Scanpix. Ikke alene opretter man et nyt ministerium uden at tage stilling til dets mandat, man handler også alt for sent, alt for langsomt og alt for svagt. For eksempel tog det mere end to år, før myndighederne var i stand til at besvare det helt simple spørgsmål, som opstod efter Ruslands angreb på Ukraine: Hvor mange mennesker er der egentlig plads til i de danske beskyttelsesrum? Svaret er i øvrigt3,7 millionersvarende til omkring 60 procent af befolkningen – hvis rummene altså er klar til brug, hvilket man ifølge Beredskabsstyrelsen slet ikke skal regne med. Som borger er det således ikke klogt at forlade sig alt for meget på det offentlige. Vi må selv handle, og det kan vi også: I hybridkrig er vi nemlig alle sammen at betragte som soldater. Her er fem konkrete ting, som du kan gøre: Amalie Lyhne er politisk kommentator, skribent og foredragsholder ",
        "metadata": {
            "source": "https://www.berlingske.dk/kommentatorer/i-hybridkrigen-er-vi-alle-sammen-soldater-her-er-fem-ting-du-kan",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918624/24945385-amalie-lyhne.jpg",
            "publication_time": "Onsdag d. 07. maj 2025, kl. 09.30",
            "author": "Amalie Lyhne",
            "related_links": [],
            "attachments": []
        }
    }
}