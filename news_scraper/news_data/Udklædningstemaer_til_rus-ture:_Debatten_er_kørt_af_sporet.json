{
    "version": "1.0",
    "document": {
        "id": 19193,
        "title": "Udklædningstemaer til rus-ture: Debatten er kørt af sporet",
        "content": "Berlingske har den seneste uge lagt spalteplads til en række skribenter, der varsler et sandt krænkelsestyranni og censur på Københavns Universitet. Årsagen er bl.a. fakultetets henstilling til vores tutorer om at genbesøge udklædningstemaer til rus-turene. Det skulle være et skridt i retning af at knægte ytrings- og forskningsfriheden og indføresafe spacessvarende til, hvad man kan genfinde på universiteter i f.eks. USA. Jacob Graff NielsenFold sammenLæs mere Rammen for rus-turene er studiestarten for ca. 780 nye studerende på fakultetet. Som led i et studieintroduktionsforløb, udpeger fakultetet bl.a. engagerede tutorer, der gør en stor indsats for at sikre, at de nye studerende bliver godt modtaget fagligt og socialt. Stine JørgensenFold sammenLæs mere Rus-turen løber over en weekend, hvor tutorerne bl.a. planlægger udklædningstemaer. Op mod rus-turene modtog fakultetet henvendelser fra studerende, der oplevede, at nogle af temaerne var krænkende. I forlængelse af disse henvendelser skrev fakultetets ledelse til tutorerne, og bad dem genbesøge temaerne for at sikre en inkluderende studiestart. Det har i den grad skabt debat og ført til kritik af fakultetets fremgangsmåde, der anses for en glidebane mod en usund krænkelseskultur. Desværre er henstillingen også blevet opfattet som et forbud, hvilket vi kun kan beklage og tage ansvaret for. Der gælder ikke forbud mod udklædningstemaer på fakultetet – eller på universitetet. Af universitetets retningslinjerom studiestartsforløb fra 2016 fremgårbl.a.: »Aktiviteterne skal være inkluderende, og der skal tages højde for diversiteten i studentermassen. Politiske, seksuelle, religiøse og grænseoverskridende aktiviteter, herunder indvielsesritualer, hører ikke hjemme i studieintroduktionsforløbene.«  Henvendelsen til tutorerne overvejede vi, for det skal jo som udgangspunkt være muligt at planlægge sociale aktiviteter såsom udklædning, uden at fakultetet blander sig i det. Vi anser dog rus-turene for en særlig aktivitet, hvor de studerende skal rystes sammen uden at kende hinanden først, og hvor det kan være vanskeligt at vælge aktiviteter fra uden at stille sig uden for fællesskabet. Det var en vanskelig konkret vurdering i en konkret situation, og det er alt for vidtgående at udlægge dette som indførelse af amerikanske krænkelsestilstande på universitetet. Vi tager ansvar for inklusion, men selvfølgelig er grænsen vanskelig at drage. Det bedste ville være, at vi i god tid havde haft en helt uformel drøftelse med tutorerne om inklusion. Der er helt sikkert divergerende opfattelser af, om udklædningstemaer overhovedet kan anses som »politiske, seksuelle, religiøse og grænseoverskridende aktiviteter«. Det kan kun vurderes helt konkret. Det må være virkningen – og ikke blot hensigten – med f.eks. et udklædningstema, der er afgørende. Men selvfølgelig skal virkningen ikke kun anskues fra individets synsvinkel, men også fra en kollektiv synsvinkel ved vurdering af, om et udklædningstema kan være bedst at undgå. Tilsvarende er det vigtigt, at de studerende selv er med til at lægge linjen. På det punkt må vi erkende, at vi skal gøre det bedre næste gang. Vi har også svært ved at se, at universitetets retningslinjer for håndtering af krænkende adfærd som mobning og seksuel chikane skulle udgøre en glidebane mod en usund krænkelseskultur og indskrænkning af ytringsfriheden. Retningslinjerne har været efterspurgt af medarbejdere og studerende og ligger i tråd med hyrdebreve fra tre forskellige ministre, hvor universitetet blev opfordret til at bryde tabuet og sætte seksuel chikane på dagsordenen. Retningslinjen tager udtrykkeligt højde for, at der i sager om krænkelser vil være flere parter, som alle har krav på at blive hørt og behandlet med omtanke og respekt, og at de involverede parter skal have den fornødne hjælp og støtte. På fakultetet fylder krænkelsessager heldigvis meget lidt i hverdagen med 4.200 studerende, 220 medarbejdere og godt 400 undervisere fra retssektoren. Vi har ingen forventning om, at det ændrer sig, og ser retningslinjerne som en ramme at holde sig til, hvis der opstår en situation, samt et klart signal i organisationen om, at vi ikke accepterer sexchikane, mobning og andre lignende krænkelser. Ytringsfriheden er afgørende vigtig på universitetet, og den skal vi fremme mest muligt. Det rykker hverken en konkret vurdering af udklædningstemaer på rus-ture eller retningslinjer om håndtering af sexchikane, mobning og anden krænkende adfærd ved. ",
        "metadata": {
            "source": "https://www.berlingske.dk/kommentatorer/udklaedningstemaer-til-rus-ture-debatten-er-koert-af-sporet",
            "image_url": "https://berlingske.bmcdn.dk/media/cache/resolve/image_x_large/image/100/1004975/22158991-kua.jpg",
            "publication_time": "Tirsdag d. 25. september 2018, kl. 09.00",
            "author": null,
            "related_links": [],
            "attachments": []
        }
    }
}