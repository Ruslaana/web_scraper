{
    "version": "1.0",
    "document": {
        "id": 14227,
        "title": "Hollændere skal bygge stort forskningscenter i Lyngby",
        "content": "Et års tid efter, at den hollandske entreprenørkæmpe Royal BAM etablerede sig i Danmark, har den nu vundet sin hidtil største byggeordre, en hovedentreprise på 207 millioner kroner for DTU, Danmarks Tekniske Universitet, i Lyngby. Opgaven omfatter et nyt nyt bioteknologisk forskningscenter, der skal stå klart i sommeren 2016. Der er samtidig tale om den største enkeltopgave i DTUs samlede byggeplaner på fire milliarder kroner. »Vi er meget stolte over at blive valgt til dette job, det har en stor betydning for den videre udvikling af BAM Danmark som en betydende spiller på det danske entreprenørmarked,« siger administrerende direktør Bo Svendsen. Læs Berlingske-portræt af BAMs danske direktør BAM slog sig ned i Danmark omkring årsskiftet 2013/2014 og fortalte, at målet var at blive »en betydende spiller« i byggebranchen og gerne nå  200-300 millioner kroner i omsætning i 2015.  Den første opgave kom i hus i efteråret, da BAM vandt sin første DTU-opgave om et kontorbyggeri til 30 millioner kroner.  BAM kan fører sine hollandske rødder helt tilbage til 1869 og omsætter i dag for rundt regnet 50 milliiarder kroner i en række lande og har omkring 24.000 ansatte.  I den danske enprenørbranche er Aarsleff og MT Højgaar de to største, men Pihl & Søn overraskende gik konkurs i sommeren 2013 - og det har skabt bedre plads i branchen. Udenlandske byggekoncerner herhjemme er norske Veidekke, som ejer Hoffmann, svenske NCC og tysk-østrigske Züblin, som er vokset meget de senere årog netop har varslet at gå efter 1,8 milliarder i 2015-omsætning. Züblin er blandt andet i gang med at opføre de kommende kontortårne på Scalagrunden over for Tivoli.        for BAM Danmark A/S, Bo Svendsen og fortsætter: DTU er en kunde der passer lige ind i vores forretningsplan, og vi oplever DTU som en meget fremsynende bygherre, hvor vi i kraft af det udbudsmateriale, der er blevet udarbejdet til denne sag, har haft mulighed for at trække på ressourcer fra vores hovedkontor i Holland, fortsætter Bo Svendsen.",
        "metadata": {
            "source": "https://www.berlingske.dk/virksomheder/hollaendere-skal-bygge-stort-forskningscenter-i-lyngby",
            "image_url": "https://berlingske.bmcdn.dk/media/cache/resolve/image_x_large/image/23/235129/8193058-dtu.jpg",
            "publication_time": "Tirsdag d. 20. januar 2015, kl. 12.00",
            "author": "Nils-Ole Heggland",
            "related_links": [],
            "attachments": []
        }
    }
}