{
    "version": "1.0",
    "document": {
        "id": 10664,
        "title": "Annie Lennox har fået nok. Det har 1000 af hendes kolleger også. Nu går de til modangreb",
        "content": "De er der alle sammen. Annie Lennox, Kate Bush, Billy Ocean og mange andre fra øverste hylde i britisk popkultur. Og de har fået nok. Flere end 1.000 musikere og artister har derfor udgivet et nyt album, »Is This What We Want?« Her er superstjerner som den Oscar-belønnede filmkomponist Hans Zimmer og popstjernen Damon Albarn krediteret, men der er hverken store symfonier eller pophit på albummet. Damon Albarn, der er forsanger i The Gorillaz og Blur er også blandt artisterne på albummet.Fold sammenLæs mereFoto: Betina Garcia. I stedet er albummet fyldt med sangebestående af ligegyldig baggrundsstøj. Albummet er en protest mod den britiske regering, der har foreslået ændring af loven for ophavsret. Den vil ifølge kritikere give firmaer, der udvikler kunstig intelligens – populært kaldet ai (artificial intelligence), mulighed for at bruge kunstneres værker til at træne deres modeller, helt uden at spørge om lov. »Is This What We Want« består af 12 »sange«, hvis titler tilsammen udgør sætningen »Den britiske regering må ikke legalisere tyveri af musik til gavn for ai-firmaer«.  Albummet udkom 25. februar sammen med en erklæring, der nu er underskrevet af over 48.000 mennesker fra kreative fag. Björn Ulvaeus fra Abba og den verdensberømte skuespiller Julianne Moore er blandt dem, der har sat deres underskrift. Björn Ulvaeus er, foruden frontmand i det legendariske band ABBA, præsident i foreningen CISAC, hvis beregninger viser, at den nye teknologi frem mod 2028 kan komme til at koste musikerne en femtedel af deres indtjening. »Det her har en kraft, der kan forvolde stor skade«, og det er »meget unfair, at techfirmaer har mulighed for at bruge kunstneres arbejde uden at spørge eller betale dem,« konstatererBjörn Ulvaeusover for Financial Times. Den britiske regerings forslag er bygget op, så musikerne aktivt skal meddele, hvis deres musik ikke må bruges. På samme måde som man ifølge den nye lovgivning om organdonation herhjemme aktivt skal frabede sig organdonation fra juni 2025. ABBA i storhedstiden. Nu har ai omdannet flere af deres store hit til enslydende kopier.Fold sammenLæs mereFoto: Olle Lindeborg/AFP/Ritzau Scanpix. Ed Newton-Rex, der står bag musikernes fælles nødråb og selv både er musiker og arbejder med kunstig intelligens i musikbranchen, mener, det er galimatias. »Det er totalt unfair at placere byrden om at fravælge ai-træning hos de kunstnere, hvis arbejde bliver misbrugt. Hvis regeringen ville gøre noget for kunstnerne, havde de valgt en tilmeldingsmodel,« sigerNewton-Rextil The Observer. Han beskriver desuden, hvordan firmaer bag kunstig intelligens bruger enorme summer på udviklere og computere, men at de forventer, at data til at træne deres modeller er gratis. De såkaldte »data« er de sange og kunstværker, som der er blevet brugt utallige timers arbejde fra rigtige mennesker på at producere. Chris Bryant har planer om, i forlængelse af forslaget, at der skal komme yderligere lovgivning omkring licenser, som bliver en potentiel indtægtskilde for kunstnere i fremtiden. Kritikerne er dog skeptiske til løfterne.Fold sammenLæs mereFoto: Olivia Harris/Reuters/Ritzau Scanpix. »Regeringens forslag vil overrække livsværket fra landets musikere til ai-firmaer gratis, og dermed lade disse firmaer udnytte musikernes arbejde for at udkonkurrere dem,« siger Newton-Rex. Chris Bryant, som er databeskyttelsesminister i Storbritannien, beskriver omvendt forslaget som en »win-win« for de to parter, der længe har været i strid om en ny måde at anskue ophavsret. »Det handler om at give større kontrol under svære og komplekse omstændigheder til indholdsskabere og rettighedsholdere,« menerChris Bryant. Det er ikke første gang, at kunstnere udtrykker bekymring over ai. En større bevægelse er i gang mod kunstig intelligens i kulturlivet, og flere techfirmaer bliver sagsøgt for deres brud på ophavsretten. I USA er forfatterne John Grisham, Jodi Picoult og George RR Martini gang med at sagsøge firmaet bag ChatGPT, OpenAI, for at bruge deres tekster til at træne deres kunstige intelligens. Ligeledes er store pladeselskaber som Sony Music, Universal Music Group og Warner Music Group i gang med at sagsøge Suno og Udio, som er tjenester, der ved hjælp af kunstig intelligens kan producere musik.Det er tidligere beskrevet i Berlingske. ABBAs Björn Ulveaus er også en del af det søgsmål, da Suno og Udio står bag sange som »Prancing Queen«, en nærmest tro kopi af ABBAs megahit »Dancing Queen«. Al indtjening fra »Is This What We Want?« går til velgørenhedsorganisationen »Help Musicians«.  ",
        "metadata": {
            "source": "https://www.berlingske.dk/musik/annie-lennox-har-faaet-nok-det-har-1000-af-hendes-kolleger-ogsaa-nu-gaar-de",
            "image_url": "https://berlingske.bmcdn.dk/media/cache/resolve/image_x_large/image/189/1894257/24899471-scottish-singer-songwriter-annie-lennox-arrives-fo.jpg",
            "publication_time": "Torsdag d. 27. februar 2025, kl. 11.55",
            "author": "Christoffer Løntoft Baun",
            "related_links": [],
            "attachments": []
        }
    }
}