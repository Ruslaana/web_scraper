{
    "version": "1.0",
    "document": {
        "id": 19751,
        "title": "Freuchen ud af skyggen",
        "content": "Hvad gjorde eventyreren og grønlandsfareren så? Jo, skal vi tro mandens egne ord, lavede han rent ud sagt en lort, som han brugte som mejsel for at grave sig fri. Sådan var Peter Freuchen livet igennem - stor i slaget, på kanten af sandheden, ukuelig optimist. I sin velresearchede bog om Peter Freuchen anskueliggør forfatteren Kurt L. Frederiksen alle disse sider af den enorme personlighed. Samtidig vrister han Freuchen ud af den verdensberømte polarforsker Knud Rasmussens skygge. Det er en god og især vigtig biografi, Kurt L. Frederiksen har skrevet, fordi Freuchen i dag mest af alt står som en myte og løgnhals af næsten münchhausensk omfang. Frederiksen skærer gennem myterne og ind til (træ)benet af den viltre og ukuelige dansker, så han fremstår som en stor humanist og uomgængelig skikkelse i historien om danskernes opdagelse af en righoldig polarkultur.",
        "metadata": {
            "source": "https://www.berlingske.dk/boganmeldelser/freuchen-ud-af-skyggen",
            "image_url": "https://berlingske.bmcdn.dk/media/cache/resolve/image_x_large/image/81/817048/3287626-freuchen-ud-af-skyggen.jpg",
            "publication_time": "Torsdag d. 11. november 2010, kl. 22.30",
            "author": null,
            "related_links": [],
            "attachments": []
        }
    }
}