{
    "version": "1.0",
    "document": {
        "id": 1417,
        "title": "Fra narkosager i Pusher Street til vicestatsadvokat: 35-årig er »et helt særligt talent« med lynkarriere",
        "content": "Listen af markante stillinger, der udgør Iren Mirmojtahedi Hagens vilde vej op ad karrierestigen, er alenlang. Hun har tidligere været souschef i Justitsministeriet, kontorchef i Skattestyrelsen og er nu vicestatsadvokat hos den øverste del af anklagemyndigheden, Rigsadvokaten. Her står hun lige nu i spidsen for anklagemyndighedens meget omtalte undersøgelse af varetægtsfængsling i Danmark. »Siden hun blev cand.jur., har hun markeret sig som et enestående fagligt og ledelsesmæssigt talent,« siger Marie Cecilie Barfod Jensen, der er personalejurist i anklagemyndigheden. Ud over en stor juridisk og ledelsesmæssig faglighed, beskrives Iren Mirmojtahedi Hagen som en person, der er »engageret, inddragende og med en smittende energi og humør« og en formidler, der formår at oversætte »juraens kringlede verden til forståeligt dansk«. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Siden 2023 har Iren Mirmojtahedi Hagen været en del af det såkaldte Banaheia-udvalg i Norge, hvor hun er med til at undersøge en af Norges mest omdiskuterede straffesager. Hos Rigsadvkokaten leder hun i det daglige en juridisk enhed med ansvar for områder som bandekriminalitet, tekniske beviser og udvisningsområdet. Men karrieren begyndte i Pusher Street. Jurauddannelsen supplerede hun med en specialuddannelse som anklager, og her behandlede hun stribevis af narkotikasager, navnlig sager fra Pusher Street. Med anklagertitlen i hus fløj hun videre til Slotsholmen, hvor hun i Justitsministeriet allerede efter et år gik fra fuldmægtig til souschef. Allerede som 31-årig blev hun så kontorchef i Skattestyrelsens afdeling for Særlig Kontrol. »Iren er med andre ord et helt særligt talent. Hun er en særdeles skarp jurist, der har leveret markante resultater i en meget ung alder,« beskriver Marie Cecilie Barfod Jensen. Herunder kan du se alle årets talenter: ",
        "metadata": {
            "source": "https://www.berlingske.dk/talent-100/fra-narkosager-i-pusher-street-til-vicestatsadvokat-35-aarig-er-et-helt",
            "image_url": null,
            "publication_time": "Lørdag d. 05. april 2025, kl. 07.01",
            "author": "Trine Vester",
            "related_links": [],
            "attachments": []
        }
    }
}