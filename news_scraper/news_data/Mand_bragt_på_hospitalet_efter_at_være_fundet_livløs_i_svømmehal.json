{
    "version": "1.0",
    "document": {
        "id": 10182,
        "title": "Mand bragt på hospitalet efter at være fundet livløs i svømmehal",
        "content": "En mand er lørdag fløjet til Skejby Hospital, efter at han er blevet fundet livløs i vandet i Ikast Svømmehal. Det oplyser Midt- og Vestjyllands Politi til B.T. og bekræfter det samme over for Ritzau. - Vi får en melding om, at en mand er fundet livløs. Man får ham op og genoplivet, men han er i kritisk tilstand, fortæller politiet til B.T. Manden er fløjet til Skejby Hospital for at modtage behandling. Politiet oplyser videre, at manden var i svømmehallen med sin familie, der dermed er underrettet. Mere kan politiet ikke fortælle lørdag eftermiddag. /ritzau/",
        "metadata": {
            "source": "https://www.berlingske.dk/indland/mand-bragt-paa-hospitalet-efter-at-vaere-fundet-livloes-i-svoemmehal",
            "image_url": "https://berlingske.bmcdn.dk/media/cache/resolve/image_x_large_vertical/image/157/1572185/24152139-.jpg",
            "publication_time": "Lørdag d. 16. juli 2022, kl. 16.07",
            "author": null,
            "related_links": [],
            "attachments": []
        }
    }
}