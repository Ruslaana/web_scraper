{
    "version": "1.0",
    "document": {
        "id": 9333,
        "title": "Tramp på dem, eller kast en tung genstand. Miljøstyrelsen opfordrer borgere til at bekæmpe snegleart",
        "content": "Tramp den i stykker, kast en tung genstand over den eller hæld kogende vand på æggene. Det er nogle af de anbefalinger, der lyder fra myndighederne, hvis man vil skille sig af med snegle i haven. For det er ikke længere dræbersneglen, der giver flest problemer for husejere. En anden snegl spreder sig nemlig mere og mere. Den spreder sig endda hurtigt, og det har nu fået Miljøstyrelsen til at opfordre borgere til at bekæmpe den. Det skriverPolitiken. Det er sneglearten plettet voldsnegl, der er tale om, og hovedstadsområdet er et sted, hvor den særligt stiger i antal. Det kan man se via Miljøstyrelsens artsportalarter.dk. Her kan borgere indberette det, hvis de finder såkaldte invasive arter, og man kan også se, hvilke arter der findes i Danmark. Og det er til netop den portal, at indberetningerne »stiger år for år«. Det siger Julian Dons Henriksen, der arbejder med arter og naturbeskyttelse i Miljøstyrelsen, tilPolitiken. Plettet voldsnegl har formentlig bredt sig i landet ved menneskets hjælp.Fold sammenLæs mereFoto: Ida Marie Odgaard/Ritzau Scanpix. Den plettede voldsnegl findes typisk i krat og lysåbne skove og overdrev. Den anses – ligesom dræbersneglen – for at være et skadedyr, fordi den spiser forskellige plantedele, frugter, grøntsager, urter og blomster. Julian Dons Henriksen siger, at en simpel måde at bekæmpe voldsnegle er at trampe dem i stykker. Man kan også smadre sneglehuset med en tung genstand. Det er både let og etisk korrekt, siger han tilPolitiken. Plettet voldsnegl blev indført på Christianshavns Vold omkring 1880 af zoologen Jonas Collin. Derfra spredte den sig hurtigt. Det fremgår af enrapportfra Miljøstyrelsen. Sneglen kan nemt forveksles med vinbjergsnegle. Begge bærer skal i form af et sneglehus. Derudover anses både vinbjergsnegle og plettede voldsnegle for at være delikatesser i det sydlige Europa. De kan også findes i nogle kølediske herhjemme. En plettet voldsnegl er til gengæld mindre end en vinbjergsnegl. Et sneglehus på plettet voldsnegl er næsten kugleformet, og på voksne snegle normalt 2,5-4,0 centimeter bredt og højt. Skallen er også rødbrun og nogle gange orange med mørke afbrudte bånd og pletter. Skallen virker mere farverig end vinbjergsneglens hus. Vinbjergsnegle foretrækker steder med kalkholdig jord. De findes typisk på gamle volde og skrænter, i krat og parker ved gamle klostre. I dag er vinbjergsneglen vidt udbredt.Fold sammenLæs mereFoto: Sigrid Nygaard/Ritzau Scanpix.",
        "metadata": {
            "source": "https://www.berlingske.dk/indland/tramp-paa-dem-eller-kast-en-tung-genstand-miljoestyrelsen-opfordrer",
            "image_url": "https://berlingske.bmcdn.dk/media/cache/resolve/image_x_large/image/181/1815756/24749160-plettet-voldsnegl-med-en-parringstrd-hos-danske-f.jpg",
            "publication_time": "Fredag d. 12. juli 2024, kl. 15.46",
            "author": "Emilie Utzon Carlsen",
            "related_links": [],
            "attachments": []
        }
    }
}