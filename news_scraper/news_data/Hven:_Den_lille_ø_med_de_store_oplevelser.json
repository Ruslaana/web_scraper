{
    "version": "1.0",
    "document": {
        "id": 10542,
        "title": "Hven: Den lille ø med de store oplevelser",
        "content": "Der er flere to- end firehjulede køretøjer med færgen Jeppe fra København til Hven – og allerflest passagerer til fods. Og straks efter landgangen i Bäckviken på øens østside forlader en stor del af de gående den hyggelige havnefront og vandrer målbevidst op ad en ret stejl bakke forude. Vejen drejer svagt til højre, og først da – efter ca. 300 meter – åbenbares hvorfor. Her er Vens Cykeluthyrning (cykeludlejning) med 1.500 gule cykler opstillet i nummererede rækker med nummeret på netop den cykel, man lejer inde i kiosken. Der er almindelige cykler med eller uden gear, børnecykler, elcykler, cykler med anhænger, tandemcykler og mange flere.  Med et snuptag justeres saddelhøjden. Nu kan udforskningen af Hven begynde. Det gøres allerbedst på den tohjulede ad cykelstier og grusveje, og man behøver ikke frygte for bilerne. Dem er der ikke mange af på øen, som kun har en enkelt asfalteret vej. Her kører Venbussen – dog også med afstikkere ad mindre veje. Det kræver forudbestilling. Vi – nogle danske journalister – hopper på cyklen med kurs mod CampVen. Men springer af igen efter få minutter, for vi bliver nødt til at finde ud af, hvad det er for nogle store dyr på de græsklædte skrænter til venstre. De ligner lamaer, men alligevel ikke helt. Pelsen er lang og krøllet ligesom fårs, men farverne varierer fra sort til beige og brun. Navnet er alpaka; de kommer fra Andesbjergene og har verdens fineste og varmeste uld. De fleste cykler turen rundt på øen, men der kan være stejlt flere steder.Fold sammenLæs mere Hven er med sine særegne ’Backafall’ – græsklædte skrænter, der rejser sig fra havet – klassificeret som naturreservat, og derfor gælder den svenske allemandsret ikke. Det betyder, at man ikke må slå sit telt op hvor som helst, men skal benytte et godkendt overnatningssted. I løbet af en halv times tid langs øens østkyst ad til tider stejle og snørklede stier gennem krat og langs marker er vi fremme ved CampVen, øens største campingplads med golfbaner og fin badestrand. Den ligger helt ud til Øresund med udsigt til Sverige og skoven som et grønt tag bagtil. Fire teltpladser har hver deres særpræg, og der er hytter, hvis man hellere vil have fast tag over hovedet. FAKTARejseinfoTransport: Spar Shippings færge M/S Jeppe sejler fra maj til 17. september kl. 9.15 fra Havnegade 39 i København til Backviken Havn og retur kl. 16.30, i højsæsonen hver dag. Sejltid halvanden time. Husk pas eller andet billed-id.Ophold: Bed & breakfast, vandrerhjem, camping i telt eller hytter, værelser, firestjernet hotel med værelser og hytter.Cykelleje: Med og uden gear, f.eks. voksen m/ 3 gear: første dag 110 kr., ekstra dag 50, en uge 370. Børn første dag 80 kr., ekstra dag 40, en uge 250.Fakta om Hven: Hven (på svensk Ven) med omkring 370 indbyggere er en svensk ø i Øresund og hører til Landskrona Kommune. Areal på 7,5 kvadratkilometer og omkreds på 11,7 km. Øen er ca. 4,5 km lang og op til 2,4 km bred. Den ligger ca. 4,5 km fra Skånes fastland og 7,5 km fra Sjælland. Hven var dansk indtil Roskildefreden i 1658, hvor den som en del af Skåne måtte afgives til Sverige.FOLD UD Transport: Spar Shippings færge M/S Jeppe sejler fra maj til 17. september kl. 9.15 fra Havnegade 39 i København til Backviken Havn og retur kl. 16.30, i højsæsonen hver dag. Sejltid halvanden time. Husk pas eller andet billed-id. Ophold: Bed & breakfast, vandrerhjem, camping i telt eller hytter, værelser, firestjernet hotel med værelser og hytter. Cykelleje: Med og uden gear, f.eks. voksen m/ 3 gear: første dag 110 kr., ekstra dag 50, en uge 370. Børn første dag 80 kr., ekstra dag 40, en uge 250. Fakta om Hven: Hven (på svensk Ven) med omkring 370 indbyggere er en svensk ø i Øresund og hører til Landskrona Kommune. Areal på 7,5 kvadratkilometer og omkreds på 11,7 km. Øen er ca. 4,5 km lang og op til 2,4 km bred. Den ligger ca. 4,5 km fra Skånes fastland og 7,5 km fra Sjælland. Hven var dansk indtil Roskildefreden i 1658, hvor den som en del af Skåne måtte afgives til Sverige. Der er nye tiltag undervejs, fortæller Niels Mouritzen, dansker og i skrivende stund nytiltrådt som medejer og direktør med en baggrund hos VisitSweden. Hans mål er at gøre pladsen endnu mere familievenlig for at lade ferierende komme helt ned i gear og foretage sig noget dagligdags sammen. Pladsen i skovbrynet er forbeholdt lejrskoler. Med et glamping-koncept med foreløbig tre telte satser han endvidere på et klientel, der gerne vil campere, men ikke give afkald på den daglige komfort. De tilgodeses også med et køkken med vægt på det kulinariske, lokale produkter og flere vegetarretter. Det skulle også gerne lokke de fastboende til restauranten. Frokosten med bøffer stegt perfekt over bål og et stort udvalg af friske salater, brød bagt af mel fra øens egne durumhvedemarker samt dip af lokalt fremstillet rapsolie lover godt for kvaliteten. Den lokale is må vi have til gode. Urban Claréus, indehaver af Pumpans Café & Restaurant, hygger om gæsterne. Han tilbringer vinteren i Aarhus, hvor hans kone Kirsten kommer fra.Fold sammenLæs mere Overmodigt vælger vi den stejle sti op gennem skoven og må flere gange stå af cyklen og trække. Belønningen venter i form af udsyn over den grønne ø, der hæver sig op til 40 meter over havet. Afgrøderne står godt, og intet græsstrå ligger forkert i veltrimmede haver foran husene, der er et miks af svenske træhuse og murstenshuse som i Danmark. Det sidste hænger sammen med, at der har været fem teglværker på øen, og Hven har leveret teglsten til adskillige byggerier i København. De fleste danskere kender navnet Tycho Brahe – om ikke for andet så for udtrykket ’en Tycho Brahes-dag’. Det stammer fra en kalender, som han i 1596 på bestilling af den tyske kejser Rudolf II udarbejdede med 32 datoer, der skulle være specielt uheldige for en kejser. Det forlyder, at han forinden havde forsynet Frederik II med en tilsvarende kalender.  Men i Sverige bruges udtrykket ikke, oplyser Stine Nordahn Frederiksen, museumspædagog og dansker, der i rivende tempo fortæller om og viser rundt på Tycho Brahe-museet, som blev indrettet i 2005 i den tidligere Helligåndskirke. Det høje kirkerum er en fin ramme om den nuværende udstilling med instrumenter, plancher, tegninger m.m. Men museet vil gerne modernisere, oplyser guiden, så med to nye udstillinger hen over vinteren tages der hul på en helt ny præsentation, som skal stå færdig i maj 2018. Den vil ikke alene beskæftige sig med 1500-tallets videnskab og adel på Hven, men også med bønderne, fiskerne og børnene med en digital udstilling, ’Insula Hvæna’. Velkommen til Hven.Fold sammenLæs mere Skråt over for museet lå slottet Uranienborg, hvor Tycho Brahe boede og forskede. Det blev revet ned allerede i 1600-tallet, men den smukke renæssancehave, hvorfra han hentede urter og frugter til sin medicinske forskning, er stort set genskabt. Ved indgangen knejser en mere end mandshøj statue af ham med ansigtet vendt mod himmelrummet. Rester af observatoriet Stjerneborgs grundmur er bevaret. Resten er rekonstrueret. Man må ikke snyde sig selv for 15 minutter i det mørke rum, hvor besøgende med indtalte situationsspil og konversation om planeternes stilling kombineret med lyd- og lyseffekter indføres i Tycho Brahes univers. FAKTAFakta om Tycho BraheDen excentriske videnskabsmand Tycho Brahe (1546-1601), født i Skåne, som dengang hørte til Danmark, satte Hven på verdenskortet allerede i 1500-tallet. Han havde opdaget en lysstærk stjerne i stjernebilledet Cassiopeia og omtalte den i sin bog 'De stella Nova'. Der blev bud efter ham fra hele Europa, men kong Frederik II overtalte ham til at blive i Danmark og skænkede ham lenet Hven som indtægtskilde, mod at han byggede et observatorium på øen og etablerede et forskningsprogram, der også omfattede alkymi og medicin.Tycho Brahe byggede renæssanceslottet Uranienborg med bibliotek, laboratorium, observatorium, udfoldelige pyramidetage og senere – i 1584 – det underjordiske observatorium Stjerneborg, hvor hans astronomiske sigteapparater og andre instrumenter ikke blev udsat for rystelser. En solformørkelse i 1560 havde vakt hans interesse for astronomi og førte til studier i udlandet, bl.a. i Rostock, hvor han efter sigende mistede noget af næsen i en duel med en anden studerende. Resten af sit liv dækkede han arret med en protese fremstillet af en næsten hudfarvet sølv-kobber-legering.Uoverensstemmelser med det danske hof tvang ham til i 1597 at forlade Danmark. Han blev kejserlig astronom for Rudolf II, som gav ham slottet Benatsky uden for Prag, hvor han ligger begravet.FOLD UD Den excentriske videnskabsmand Tycho Brahe (1546-1601), født i Skåne, som dengang hørte til Danmark, satte Hven på verdenskortet allerede i 1500-tallet. Han havde opdaget en lysstærk stjerne i stjernebilledet Cassiopeia og omtalte den i sin bog 'De stella Nova'. Der blev bud efter ham fra hele Europa, men kong Frederik II overtalte ham til at blive i Danmark og skænkede ham lenet Hven som indtægtskilde, mod at han byggede et observatorium på øen og etablerede et forskningsprogram, der også omfattede alkymi og medicin. Tycho Brahe byggede renæssanceslottet Uranienborg med bibliotek, laboratorium, observatorium, udfoldelige pyramidetage og senere – i 1584 – det underjordiske observatorium Stjerneborg, hvor hans astronomiske sigteapparater og andre instrumenter ikke blev udsat for rystelser. En solformørkelse i 1560 havde vakt hans interesse for astronomi og førte til studier i udlandet, bl.a. i Rostock, hvor han efter sigende mistede noget af næsen i en duel med en anden studerende. Resten af sit liv dækkede han arret med en protese fremstillet af en næsten hudfarvet sølv-kobber-legering. Uoverensstemmelser med det danske hof tvang ham til i 1597 at forlade Danmark. Han blev kejserlig astronom for Rudolf II, som gav ham slottet Benatsky uden for Prag, hvor han ligger begravet. Intet besøg på Hven uden at ’fika’, så det gør vi i den frodige og skyggefulde have tilhørende Pumpans Café & Restaurant. Den er vegetarisk og økologisk, maler melet på egen stenkværn og har eget kafferisteri. Kaffen males, mens man venter. Den er udsøgt og serveres i smukke, blågrønne keramikkopper, og naturligvis er der kanelsnegle på kagefadet. Kirsten og Urban Claréus driver stedet på 24. sæson, og pudsigt nok er der også relationer til Aarhus, hvor Kirsten kommer fra. Her bor parret i vintersæsonen, fortæller Urban Cléreus. Hven er også kendt for sin whisky, så den må vi smage. Men takket være de små afstande er der tid til en lille afstikker vestpå til Kyrkbackan med Hvens anden havn, hvor lystsejlere og småbåde holder til. Højt over den knejser Sankt Ibbs middelalderkirke fra 1100-1200-tallet. Tycho Brahe havde egen bænk i kirken, og altertavlen er malet af hans hofmaler, Tobias Gemperlin. Kirken og kirkegården er stadig i brug. Herfra er der et godt kig hjem til Danmark. Tycho Brahes gamle forskningslokaler er i dag museum. Samtidig er kirken overfor blevet 'afkristnet' på svensk vis og indrettet ligeledes som museum.Fold sammenLæs mere På tilbagevejen cykler vi igennem Tuna By, hvor der er både spise- og overnatningsmuligheder, men vi fortsætter til vor aftale i Backafallsbyn på nordøstsiden, hvor vi også skal overnatte. Allerede på afstand ser vi et ret dominerende skilt med ’Spirit of Hven’– underforstået ’Heaven’? Tættere på indgangen har Lars Vilks’ noget bastante granitskulptur med ’Tycho’s Star’ på toppen fået plads. En af whiskyerne bærer samme navn.  Camilla Ericssons 45 minutters kyndige rundvisning i destilleriet slutter med prøvesmagning, som hos whiskyelskere får englene til at synge. De gyldne dråber hældes på karakteristiske, meget smukke nærmest trekantede flasker – en nydelse for øjet. Her kommer mange danskere for at smage på varerne, som også omfatter gin og vodka og kan købes i Danmark. Middagen i hotellets restaurant venter, og mætte både bogstaveligt og af indtryk finder vi vej til vore hytter. En lille spadseretur med udsigt til en smuk solnedgang slutter dagen. ",
        "metadata": {
            "source": "https://www.berlingske.dk/rejser/hven-den-lille-oe-med-de-store-oplevelser",
            "image_url": "https://berlingske.bmcdn.dk/media/cache/resolve/image_x_large/image/98/982165/21955261-01rej20040627-192838-5-0908jpg.jpeg",
            "publication_time": "Onsdag d. 05. september 2018, kl. 19.00",
            "author": null,
            "related_links": [],
            "attachments": []
        }
    }
}