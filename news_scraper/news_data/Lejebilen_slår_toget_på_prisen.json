{
    "version": "1.0",
    "document": {
        "id": 18910,
        "title": "Lejebilen slår toget på prisen",
        "content": "Det kræver lidt måske lidt logistik, men kan du få samlet tre andre personer, der også skal fra København til Århus eller omvendt, så er der penge at spare ved at leje en bil. Fire personer, der tager en weekend i Aarhus i en lejet bil fra København, kan slippe med en samlet pris på omkring 1.900 kroner, hvis de med bilen tager færgen fra Odden til Aarhus. Turen til Aarhus med DSB koster 2.464 kroner. Altså en besparelse på lige under 600 kroner i lejebilen. Det viser en udregning, hvor der er taget udgangspunkt i priser fra biludlejningsfirmaet Sixt og fra DSBs minigruppe-rabat. Det skriver metroXpress torsdag. Men selv om det som udgangspunkt er billigere at leje en bil, har DSB forskellige ordninger som WildCard, klapsædebillet og pensionistkort, der gør det billigere at tage toget for nogle af kunderne. - For folk, der ikke har de ordninger, kan man sige, at vi ikke er konkurrencedygtige, men jeg tror ikke, vi kommer til at tabe kunder på det, siger salgsdirektør i DSB Anne-Lise Bach Sørensen til metroXpress. Hun peger på, at de kunder, der vælger at tage en weekend i Jylland med DSB, går efter helhedsoplevelsen. - I toget kan man tillade sig at drikke en øl eller lidt vin, og man kan gå på toilettet. Det er en oplevelse, hvor man kan slappe af, siger Anne-Lise Bach Sørensen. INFOshop:Lej bilen og kør på ferie i ren luksus",
        "metadata": {
            "source": "https://www.berlingske.dk/samfund/lejebilen-slaar-toget-paa-prisen",
            "image_url": "https://berlingske.bmcdn.dk/media/cache/resolve/image_x_large/image/70/708043/4581795-.jpg",
            "publication_time": "Torsdag d. 13. oktober 2011, kl. 10.50",
            "author": null,
            "related_links": [],
            "attachments": []
        }
    }
}