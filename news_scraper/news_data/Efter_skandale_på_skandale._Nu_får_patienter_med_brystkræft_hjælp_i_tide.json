{
    "version": "1.0",
    "document": {
        "id": 5771,
        "title": "Efter skandale på skandale. Nu får patienter med brystkræft hjælp i tide",
        "content": "I årevis har der været store problemer i hovedstaden med hjælpen til kvinder med brystkræft, der har måttet vente alt for længe på de undersøgelser og behandlinger, der skal være med til at redde deres liv. Men det ser nu ud til at være et overstået kapitel. Ventetiden på operation ligger i øjeblikket helt nede på tre dage. Over en længere periode er langt de fleste patienter blevet behandlet rettidigt i forhold til tidsfristerne i den såkaldte kræftpakke, og selv i det ellers så udskældte screeningsprogram undersøges kvinder i hovedstaden nu inden for tidsfristerne i loven. Faktisk er kapaciteten så stor, at der nu er overskud til at begynde at hjælpe kvinder med brystkræft i andre egne af landet. Det fremgår af enredegørelsetil politikere i regionen. Redegørelsen modtages positivt i patientorganisationerne, der dog også vil holde øje med, at fremgangen er permanent. »Der er gode takter, og jeg håber, at man holder det høje, stabile niveau over længere tid. Blandt andet er det vigtigt, at kvinderne bliver undersøgt, som de skal, i screeningsprogrammet, fordi vi ved, at ventetider her kan betyde, at kvinder får opdaget deres kræftsygdom for sent,« siger formanden for Brystkræftforeningen, Anja Skjoldborg Hansen. Den positive udvikling kommer, efter at der i årevis har værethård kritikaf indsatsen på brystkræftområdet i hovedstaden, hvor der i kølvandet på coronaepidemien i 2020 og sygeplejerskestrejken i 2021 har manglet kapacitet og medarbejdere til at sikre patienterne de hurtige undersøgelser og behandlinger, der er optimale for at kunne helbrede dem. I perioder har det for eksempel blot været hver tredje eller hver fjerde patient, der er blevet behandlet rettidigt inden for tidsfristerne i forløbspakken for brystkræft. I flere år var der også titusinder af kvinder, der blev undersøgt for sent i screeningsprogrammet for kvinder mellem 50 og 69 år, hvor de lovfæstede regler siger, at der højst må gå to år og tre måneder mellem undersøgelserne. I perioder gik der imidlertid i gennemsnit to år og seks måneder mellem disse undersøgelser. Nogle kvinder har også været ude for, at der er gået helt op mod tre år, hvilket har fået store konsekvenser. 58 kvinderfra hovedstadsområdet har således fået udbetalt millioner i erstatning for alvorlige helbredsskader, de har pådraget sig som følge af de forsinkede undersøgelser. Anja Skjoldborg Hansen vil holde øje med, om de gode takter varer ved.Fold sammenLæs mereFoto: Søren Bidstrup. Men i dag er billedet et helt andet, fremgår det af en ny status på brystkræftområdet: I Brystkræftforeningen hæfter man sig dog også ved, at tallene for rettidig behandling stadig svinger en del fra måned til måned, og at det i sommerperioden 2024 kun var omkring halvdelen af kvinderne, der blev behandlet inden for tidsfristerne. Samtidig er håbet, at de gode takter kan fortsætte, når Region Hovedstaden om nogle år fusioneres med Region Sjælland, som også kæmper med at skaffe kapacitet nok. »Den styrkeposition, man har nået i Region Hovedstaden, skal meget gerne løfte hele den kommende storregion,« siger Anja Skjoldborg Hansen. Vi kommer til at holde det høje niveau, mener Christoffer Buster Reinhardt.Fold sammenLæs mereFoto: PR. Fremgangen kommer, efter at der er afsat penge og ekstra ressourcer til at løfte brystkræftbehandlingen. Brystkræftkirurgien er blevet samlet på Gentofte Hospital, og samtidig er der indført kunstig intelligens, så screeningsbilleder hurtigere kan blive gennemgået. Det er også lykkedes at skaffe flere medarbejdere, ligesom der er gennemført et generationsskifte blandt medarbejderne på brystkræftområdet i regionen. »Det er et problem, vi har kæmpet med i flere år, og som vi nu ser ud til at være kommet i mål med at løse. Vi har stabiliseret os på et højt, flot niveau, og det er jeg meget tilfreds med på patienternes vegne,« siger formanden for sundhedsudvalget i Region Hovedstaden Christoffer Buster Reinhardt (K). Han peger dog på, at der kan komme et dyk i tallene, så færre behandles rettidigt i de kommende sommermåneder, hvilket kædes sammen med, at flere patienter selv vælger at få udskudt deres behandling til efter ferien. »Men jeg forventer helt klart, at vi generelt kommer til at kunne holde os på det niveau, vi nu er kommet op på.« FAKTAKræftpakkeEt kræftpakkeforløb er et samlet tilrettelagt forløb af undersøgelser, behandling og opfølgning.Som udgangspunkt er undersøgelserne booket på forhånd, så patienterne kan undgå unødig ventetid og hurtigt får klar besked om, hvorvidt de har kræft eller ej. Hvis de har kræft, skal behandlingen igangsættes inden for få dage.Kræftpakker blev indført i 2008 og 2009 for at sikre de danske kræftpatienter langt hurtigere undersøgelser og behandling.Der er desuden særlige regler for maksimale ventetider i sundhedsloven for patienter, der lider af livstruende kræft eller hjertesygdom.Reglerne betyder, at en region skal sikre, at der tilbydes behandling på et andet dansk eller udenlandsk sygehus, hvis et hospital ikke kan overholde de fastsatte tidsfrister.I kræftpakkerne er der tale om servicemål, mens reglerne for maksimale ventetider er et lovkrav.FOLD UD Et kræftpakkeforløb er et samlet tilrettelagt forløb af undersøgelser, behandling og opfølgning. Som udgangspunkt er undersøgelserne booket på forhånd, så patienterne kan undgå unødig ventetid og hurtigt får klar besked om, hvorvidt de har kræft eller ej. Hvis de har kræft, skal behandlingen igangsættes inden for få dage. Kræftpakker blev indført i 2008 og 2009 for at sikre de danske kræftpatienter langt hurtigere undersøgelser og behandling. Der er desuden særlige regler for maksimale ventetider i sundhedsloven for patienter, der lider af livstruende kræft eller hjertesygdom. Reglerne betyder, at en region skal sikre, at der tilbydes behandling på et andet dansk eller udenlandsk sygehus, hvis et hospital ikke kan overholde de fastsatte tidsfrister. I kræftpakkerne er der tale om servicemål, mens reglerne for maksimale ventetider er et lovkrav.",
        "metadata": {
            "source": "https://www.berlingske.dk/indland/efter-skandale-paa-skandale-nu-faar-patienter-med-brystkraeft-hjaelp-i",
            "image_url": "https://berlingske.bmcdn.dk/media/cache/resolve/image_x_large_vertical/image/191/1915080/24938500-kvinder-i-hovedstaden-har-mttet-vente-alt-for-ln.jpg",
            "publication_time": "Fredag d. 25. april 2025, kl. 12.32",
            "author": "Flemming Steen Pedersen",
            "related_links": [],
            "attachments": []
        }
    }
}