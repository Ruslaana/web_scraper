{
    "version": "1.0",
    "document": {
        "id": 22053,
        "title": "Da klokken slog 12, trådte nye love i kraft. Se dem her",
        "content": "Det er ikke kun grå januarhimmel og en måske lidt tungere krop end vanligt, danskerne med årsskiftet er vågnet op til. I nat trådte en række nye love og regler i kraft. Et udvalg af dem – i alt 12 styk – kan du læse om her: Håndværkerfradraget er tilbage, efter det i 2022 blev sløjfet.Fold sammenLæs mereFoto: Signe Goldmann/Ritzau Scanpix (arkiv). Godt nyt til dig, der drømmer om at renovere din bolig. Med finansloven for 2025 vender det såkaldte håndværkerfradrag retur. Det betyder, at hver person i en husstand nu kan trække 8.600 kroner fra i skat om året for arbejdsløn. Fradraget, som ellers blev afskaffet i 2022, har i denne omgang fokus på grønne renoveringer i boligen. En flybillet vil i gennemsnit koste 70 kroner mere.Fold sammenLæs mereFoto: Mathias Svold (arkiv). Indfasningen af en ny flyafgift begynder i dag. Afgiften på flybilletter vil være forskellig, alt efter hvor langt man skal rejse væk. I år vil afgiften i gennemsnit være på 70 kroner per flybillet. Når afgiften i 2030 er fuldt indfaset, vil den være på 100 kroner. Statens indtægter fra afgiften forventes at blive på cirka 1,2 milliarder kroner i 2030. En del af pengene skal bruges på grøn omstilling i indenrigsluftfarten, mens en anden del skal bruges på at øge ældrechecken. Hvis ledige fortsat vil have udbetalt kontanthjælp, skal de som udgangspunkt yde en indsats 37 timer om ugen.Fold sammenLæs mereFoto: Sofie Mathiassen (arkiv). En ny 37-timers arbejdspligt i kontanthjælpssystemet træder i kraft i dag. Det betyder, at man som udgangspunkt skal gøre en indsats 37 timer om ugen, hvis man ikke lever op til to krav om tidligere beskæftigelse og ophold i Danmark. I første omgang omfatter arbejdspligten modtagere af selvforsørgelses- og hjemrejseydelse eller overgangsydelse – tidligere integrationsydelse. Fra 1. juli gælder det også kontanthjælpsmodtagere, som samtidig sættes ned til kontanthjælpens mindstebeløb. 300.000 folkepensionister får en større ældrecheck i år.Fold sammenLæs mereFoto: Thomas Lekfeldt (arkiv). Som nævnt skal nogle af pengene fra flyafgiften bruges på at øge ældrechecken. Konkret betyder det, at engangsbeløbet, som udbetales en gang om året, forhøjes med op til 5.000 kroner om året til folkepensionister med de laveste indtægter. Det betyder, at den maksimale ydelse er steget fra 19.900 kroner sidste år til 25.700 kroner i år. Pengene udbetales i slutningen af denne måned. De går til cirka 300.000 berettigede folkepensionister. Fra i dag må private ikke fjerne asbest.Fold sammenLæs mereFoto: Henning Bagger/Ritzau Scanpix (arkiv). Fra i dag må nedrivning af asbest kun udføres af autoriserede virksomheder. Det skal forhindre, at flere bliver syge af at blive udsat for materialet. Udover enkelte undtagelser er det kun Dannebrog, der fremover må hejses.Fold sammenLæs mereFoto: Niels Christian Vilmann/Ritzau Scanpix (arkiv). Det er nu forbudt at flage med udenlandske flag i Danmark – med få undtagelser. Finske, færøske, grønlandske, islandske, norske, svenske og tyske flag må fortsat vaje i flagstængerne. Det samme gælder flag, som repræsenterer internationale eller regionale sammenslutninger. I ekstraordinære situationer vil justitsministeren kunne lave undtagelser – som det for eksempel er sket med det ukrainske flag. De nye lokalplejehjem skal oprettes som aktieselskaber.Fold sammenLæs mereFoto: Thomas Lekfeldt (arkiv). Kommunerne får nu mulighed for at etablere såkaldte lokalplejehjem. De skal frisættes fra kommunens politikker og krav – og have samme frihedsgrader som private friplejehjem. Lokalplejehjemmene får mulighed for at tilbyde tilkøbsydelser – eksempelvis mere rengøring eller bad – til sine beboere. De nye plejehjem skal etableres som aktieselskaber og styres af professionelle bestyrelser bestående af repræsentanter fra lokalmiljøet og det lokale erhvervsliv. Det er regeringens intention, at vejafgiften fra 1. januar 2027 også skal gælde for lastbiler på 3,5 ton og derover.Fold sammenLæs mereFoto: Bo Amstrup/Ritzau Scanpix (arkiv). Fra i dag skal der betales vejafgift af lastbiler, efter hvor langt de kører i Danmark, og hvor meget CO₂ de udleder. Det gælder for lastbiler på 12 ton og opefter. Det er et bredt politisk flertal, som i starten af året besluttede at lave reglerne for børn af rugemødre om.Fold sammenLæs mereFoto: Mads Claus Rasmussen/Ritzau Scanpix (arkiv). Børn født af rugemødre i udlandet får nu hurtigere en juridisk tilknytning til begge deres forældre. Hidtil har det kun været barnets biologiske far, som automatisk har fået tildelt forældreskabet. Derudover ændres barselsloven, så forældre, som får børn via surrogataftaler, får ret til fravær og barselsdagpenge fra barnets fødsel. Det er et krav, at minimum en af forældrene er biologisk forælder. Dertil skal rugemoren skriftligt afsige sig sit forældreskab. En politisk aftale har fastlagt, at der skal ske en gennemsnitlig metanreduktion fra køers fordøjelse på otte procent fra 2025.Fold sammenLæs mereFoto: Søren Bidstrup (arkiv). Danske landmænd vil nu kunne få tilskud til fodertilsætningsstoffet Bovaer. Bovaer indeholder stoffet 3-NOP, som hæmmer de enzymer i køernes maver, der udleder metan. Stoffet blev godkendt til brug i EU i april 2022 på grundlag af en risikovurdering foretaget af Den Europæiske Fødevaresikkerhedsautoritet (EFSA). Men kritikere mener, at effekten på dyrenes velbefindende ikke er belyst tilstrækkeligt. Senere på året falder grænsen for salg af alkohol til de 16-17-årige.Fold sammenLæs mereFoto: Liselotte Sabroe/Ritzau Scanpix (arkiv). Fra i dag vil Sikkerhedsstyrelsen indstille til højere bøder i forbindelse med ulovligt salg af alkohol-, tobaks- og nikotinprodukter til mindreårige. 1. april falder grænsen for, hvor stærk alkohol 16-17-årige må købe, fra 16,5 procent til 6 procent. I nattelivszoner udpeget af politiet bliver det forbudt at sælge alkohol til personer under 18 år efter klokken 22. Tolkeordningen til køreprøver udgår.Fold sammenLæs mereFoto: Liselotte Sabroe/Ritzau Scanpix (arkiv). Det er ikke længere muligt at tage tolk med til teoretisk eller praktisk køreprøve. Fra nu af kan elever gå til køreprøve på dansk, engelsk, færøsk, grønlandsk eller tysk. Kilder: Ritzau, Færdselsstyrelsen, Beskæftigelsesministeriet, Fødevarestyrelsen, DR, Justitsministeriet, Altinget, Sikkerhedsstyrelsen, Motorstyrelsen, Social-, Bolig- og Ældreministeriet.",
        "metadata": {
            "source": "https://www.berlingske.dk/indland/da-klokken-slog-12-traadte-nye-love-i-kraft-se-dem-her",
            "image_url": "https://berlingske.bmcdn.dk/media/cache/resolve/image_x_large_vertical/image/187/1874153/24862107-danske-landmnd-kan-fra-i-dag-f-tilskud-til-at-mi.jpg",
            "publication_time": "Onsdag d. 01. januar 2025, kl. 13.30",
            "author": "Anne Baungaard",
            "related_links": [],
            "attachments": []
        }
    }
}