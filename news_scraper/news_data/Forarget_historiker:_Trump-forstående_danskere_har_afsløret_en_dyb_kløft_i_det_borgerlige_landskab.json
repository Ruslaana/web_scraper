{
    "version": "1.0",
    "document": {
        "id": 791,
        "title": "Forarget historiker: Trump-forstående danskere har afsløret en dyb kløft i det borgerlige landskab",
        "content": "Nogle få dage før Donald Trump blev indsat som præsident, faldt jeg over en overraskende nyhed:Elon Muskogandre af Donald Trumps støttermente, atwoke dagsordener bar en del af skyldenfor brandkatastrofen i Los Angeles. En kvindelig brandchef havde angivelig prioriteret progressive ønsker om at skabe mere mangfoldighed højere end hensynet til den offentlige sikkerhed. Men i fremtiden vil den slags ikke ske, forstår vi. For nu har Donald Trump erklæret krig mod woke. Jeg har i mange år selv været kritisk over for woke-fænomenet, som jeg i min bog »Liberalismens vildveje« (2021) beskrev som en af dem. Så jeg glæder mig for så vidt over, at wokeismen siges at være på retræte. Til gengæld er jeg bekymret over, hvad det måtte indebære. For som eksemplet med brandchefen viser, kan det betyde, at der i USA fremover vil blive grønt lys for alskens diskrimination og uhyrlige holdninger om kvinder og mindretal. »Min undren vendes til forargelse, når jeg ser Kasper Støvring (konservativ forfatter og debattør, red.) forsvare Trumps værdipolitik som 'konservativ'.« På billedet ses Kasper Støvring.Fold sammenLæs mereFoto: Thomas Lekfeldt. Wokeismen er herhjemme kun for alvor slået igennem på den yderste venstrefløj, og har aldrig nået den grad af institutionalisering, man finder i USA og Canada. Desuden syntes den på vej til at gå i sig selv, længe før valget af Trump. Derfor både undres jeg over, at prominente intellektuelle på højrefløjen nu finder hans budskab relevant for danskere. Og at de er blinde for, at der bag det ligger en tankegang, som er lige så totalitær som de værste udgaver af »woke«. Men min undren vendes til forargelse, når jeg serKasper Støvring(konservativ forfatter og debattør,red.) forsvare Trumps værdipolitik som »konservativ«. Og når jeg læserKristian Ditlev Jensen(sognepræst og forfatter,red.) skrive på Facebook, at den er »et solidt borgerligt alternativ til en lang række politikker, der har nedbrudt det amerikanske samfund«. Hvad i alverden får dem dog til at mene, at man kan kalde Trumps værdipolitik konservativ, blot fordi de er enige i hans kritik af wokeismen? Som om de forskellige dele af hans værdipolitik ikke hænger sammen og samlet set er dybt uborgerlige og samfundsnedbrydende. Lad mig blot nævne tre eksempler. Hvad får blandt andre Kristian Ditlev Jensen (biledet) til at mene, at man kan kalde Trumps værdipolitik konservativ, blot fordi de er enige i hans kritik af wokeismen? spørger Michael Böss.Fold sammenLæs mereFoto: Linda Kastrup. Trumps benådning af voldskriminelle kupmagere er udtryk for en mangel på borgerlig ordentlighed og respekt for retsstaten, som må støde enhver anstændig konservativ. Desuden er hans udmeldelse af USA af Parisaftalen udtryk for en foragt for videnskaben. En foragt, som matcher nøjagtigt, hvad man på woke-fløjen kan finde på at sige for at være politisk korrekt. Og endelig ligger hans plan om at negligere oprindelige folks rettigheder i Alaska for at slippe olie- og mineselskaber løs i jagten på fossile brændstoffer og miljøskadelige mineraler langt fra et konservativt syn på naturen og små folks rettigheder. Det sidste eksempel viser, at Trumps værdipolitik hænger tæt sammen med en udenrigspolitik, som er både lovløs, imperialistisk og antinational. Der går således en lige linje fra hans energi- og ressourcepolitik til hans ønske om at »kontrollere« Grønland og dermed grønlænderne. Den sidste uges indlæg fra stemmer på den danske højrefløj har altså afsløret en dyb kløft i det borgerlige landskab. På den ene side står liberalt-konservative, der hylder de værdier, der har været kendetegnende for den europæiske hovedstrøm: respekt for retsstaten, nationalstaten, internationale regler og aftaler, social harmoni og det enkeltes menneskes rettigheder og selvbestemmelse. Altså en blanding af liberale og konservative værdier. På den anden side står en gruppe, som har lagt den liberale tradition så langt bag sig, at de er ude af stand til at skelne mellem den borgerlige liberalisme og kulturliberalismen på den yderste venstrefløj. Lige som woke-fænomenet er denne pseudokonservatisme udtryk for en amerikansk kulturimport, vi ikke har brug for. Michael Böss er dr.phil., historiker, forfatter og lektor emeritus ved Aarhus Universitet ",
        "metadata": {
            "source": "https://www.berlingske.dk/synspunkter/forarget-historiker-trump-forstaaende-danskere-har-afsloeret-en-dyb",
            "image_url": "https://berlingske.bmcdn.dk/media/cache/resolve/image_x_large_vertical/image/188/1882863/24878428-file-photo-us-president-donald-trump-looks-on-a.jpg",
            "publication_time": "Tirsdag d. 28. januar 2025, kl. 15.29",
            "author": null,
            "related_links": [],
            "attachments": []
        }
    }
}