{
    "version": "1.0",
    "document": {
        "id": 19848,
        "title": "Elvis’ datter sendte sur e-mail til instruktør bag ny Presley-film: »Min far bliver udstillet som en krænker«",
        "content": "»Min far bliver udstillet som en krænker og som en manipulator,« står der i en e-mail adresseret til den Oscar-belønnede filminstruktør Sofia Coppola. Afsenderen er en stærkt utilfreds Lisa Marie Presley, der har læst manuskriptet til den film, Sofia Coppola har instrueret om hendes forældres forhold, Priscilla og Elvis Presley. Detskriver The Guardian. »Som hans datter kan jeg ikke læse dette og genkende noget som helst af min far i hans rolle. Jeg læser ikke dette og ser min mors syn på min far. Jeg læser dette og ser dit chokerende hævngerrige og misbilligende motiv, og jeg forstår ikke hvorfor?« skrev hun i september 2022, fire måneder inden hun gik bort. Først nu ser e-mailene dagens lys. Filmen hedder »Priscilla« og følger Priscilla Presleys liv med rockstjernen Elvis Presley, som mødte hinanden, da Priscilla var bare 14 år. Lisa Marie Presley (til venstre) med sin mor, Priscilla Presley (til højre). Lisa Marie Presley døde 54 år gammel.Fold sammenLæs mereFoto: Tim Sloan/AFP/Ritzau Scanpix. I filmen bliver stjernen ifølge anmeldere portrætteret som en»creepy groomer«. Men sådan husker Lisa Marie Presley ikke sin far, skriver hun i e-mailen. Og det mener hun heller ikke, at hendes mor gør. Lisa Marie Presleys bekymring i e-mailen er, at filmen ville belaste hende og morens forhold, da hun ville være nødt til at tage afstand til sin fars karakter i filmen. Hun skriver, at hendes mor ikke forstår »motivet« bag filmen, eller hvad den vil medføre. Selv har Priscilla Presley sagt til medier, at hun beundrer Sofia Coppolas arbejde og research, selvom hun synes, det var hårdt at se en film om sig selv og sin mand. Priscilla Presley er selv krediteret som producer på filmen. Instruktør Sofia Coppola har forholdt sig til Lisa Marie Presleys kritik af filmen. I en e-mail til The Guardian skriver hun, at hun »håber, at når man vil få et andet indtryk, når man ser filmen,« og at seerne vil forstå, at hun »har gjort sig meget umage for at ære Priscilla Presley, samtidig med at portrættere Elvis med sensitivitet og kompleksitet.« Filmen blev vist på filmfestivalen i Venedig, og den er indtil videre blevet modtaget positivt af filmanmeldere. »Priscilla« har international premiere i dag og dansk premiere den 23. november.",
        "metadata": {
            "source": "https://www.berlingske.dk/indland/elvis-datter-sendte-sur-e-mail-til-instruktoer-bag-ny-presley-film-min-far",
            "image_url": "https://berlingske.bmcdn.dk/media/cache/resolve/image_x_large_vertical/image/173/1732764/24564747-epa10840297-l-r-australian-actor-jacob-elordi-u.jpg",
            "publication_time": "Fredag d. 03. november 2023, kl. 16.37",
            "author": "Anna Sofie Laue",
            "related_links": [],
            "attachments": []
        }
    }
}