{
    "version": "1.0",
    "document": {
        "id": 16849,
        "title": "De store rober luftet",
        "content": "Torsdag var dagen før dagen, og derfor nærmest bugnede København af kronede hoveder fra hele Europa. En stor del af dem var samlet til festforestilling i Det Kongelige Teater. Aftenens hovedpersoner var naturligvis endnu en gang kronprins Frederik og Mary Donaldson, der ankom til teatret klokken 19.30. Mary Donaldson havde lagt de store - og flyvske hatte - på hylden og havde i stedet flot udslået hår med diadem. Den kommende kronprinsesse var klædt i lang rød silkekjole med slæb og en stor sløjfe bagpå. Hun bar, ligesom ved gallamiddagen på Christiansborg tirsdag aften, det såkaldte rubinsæt, der er en del af rigets kronjuveler. /ritzau/",
        "metadata": {
            "source": "https://www.berlingske.dk/samfund/de-store-rober-luftet",
            "image_url": "https://berlingske.bmcdn.dk/media/cache/resolve/image_x_large_vertical/image/96/964456/490684-de-store-rober-luftet--.jpg",
            "publication_time": "Torsdag d. 13. maj 2004, kl. 20.00",
            "author": null,
            "related_links": [],
            "attachments": []
        }
    }
}