{
    "version": "1.0",
    "document": {
        "id": 18564,
        "title": "Pato på vildspor",
        "content": "På »Music For Early Birds & Nighthawks« drejede han stemningsfulde, urbane tracks med inspiration fra hiphop, reggae, soul og rock. Amerikanske Everlast lød som et forbillede, mens det på »Ca. lige her« lyder som om, Pato har lyttet til Thomas Buttenschøn. Han synger i hvert fald på et dansk, der sjældent gør noget godt for hverken modersmålet eller sangene, som pendulerer uinspireret mellem rock og reggae. Én linje rammer dog rent, nemlig »Jeg er vist mest som de fleste«. Men den står desværre kun frem, fordi den kun er et alt for godt billede på Pato, efter man har hørt sig igennem hans åh så politiske korrekte, ret ulidelige »Fladt land« og de andre ærgerlige sange på »Ca. lige her«. Come on Pato, det kan du gøre meget bedre!",
        "metadata": {
            "source": "https://www.berlingske.dk/musikanmeldelser/pato-paa-vildspor",
            "image_url": "https://berlingske.bmcdn.dk/media/cache/resolve/image_x_large/image/67/675194/4920905-pato.jpg",
            "publication_time": "Tirsdag d. 28. februar 2012, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}