{
    "version": "1.0",
    "document": {
        "id": 15431,
        "title": "Danske Big Macs blandt verdens dyreste",
        "content": "The Economisthar i årevis indsamlet burgerpriser ud fra den betragtning, at McDonalds-burgerne er stort set ens over hele verden, og derfor er en god indikator for prisniveauet i de forskellige lande.  Big Mac-indexet hviler på antagelsen om, at valutaerne i det lange løb bør bevæge sig, så det koster det samme at købe identiske varer, uanset hvor i verden man køber dem.Læs også:Helsefanatikere: McDonalds er som en børnelokkerDet seneste Big Mac-index er netop offentliggjort og heraf fremgår det, at en Big Mac i Norge koster, hvad der svarer til 7,20 dollar mod 3,73 dollar i burgerens hjemland, USA. Det er den dyreste Big Mac i verden og betyder ifølge indeksets logik, at den norske krone er overvurderet med 93 procent i forhold til dollaren.  Herefter følger Sverige ( 76 pct.), Schweiz ( 66 pct.), Brasilien ( 31 pct.) og Danmark ( 31 pct.). Selv om den danske krone altså ifølge Big Mac-indekset er blandt verdens mest overvurderede, er det altså intet i forhold til vores skandinaviske naboer.Læs også:McDonalds betaler pludselig skatI den anden ende af skalaen finder man Ukraine (-51 pct.), Sri Lanka (-50 pct.), Hong Kong (-49 pct.) og Kina (-48 pct.). Kina bliver i øjeblikket anklaget for at undertrykke Yuan’en for at booste eksporten og årets Big Mac-indexs kan ses i samme lys. Der er dog ikke noget nyt i, at de asiatiske valutaer ligger i bunden af burgerindekset. Det har de gjort i årevis. Ifølge indekset er Brasilien et af de eneste lande med en overvurderet valuta. Efter en lang tradition for devalueringer fremstår Brasilien i dag som et land med en stabil økonomi og valuta. Og den forholdsvis nye møntfod ”real”, der netop skulle forhindre den galopperende inflation, har levet op til sit formål. ",
        "metadata": {
            "source": "https://www.berlingske.dk/virksomheder/danske-big-macs-blandt-verdens-dyreste",
            "image_url": "https://berlingske.bmcdn.dk/media/cache/resolve/image_x_large/image/33/331938/2882226-pix-bicmac-alm.jpg",
            "publication_time": "Fredag d. 30. juli 2010, kl. 10.19",
            "author": "Anders Heering",
            "related_links": [],
            "attachments": []
        }
    }
}