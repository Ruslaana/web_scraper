{
    "version": "1.0",
    "document": {
        "id": 19162,
        "title": "Tusindvis af nordmænd uden strøm på grund af uvejr",
        "content": "NORGE: Ingen personer er indtil videre kommet til skade som følge af det ekstreme vejr, men mange tage er blæst af huse, ligesom væltede træer spærrer veje. Mange færgeafgange er indstillet som følge af den kraftige blæst. Det er ifølge det norske meteorologiske institut Salten, Lofoten og Vesterålen, som vil få den kraftigste vind. Det kan give bølger på op mod 25 meters højde, og derfor er flere øboere blevet evakueret. Også Danmark mærker blæsevejret, og det har medført, at vindfølsomme køretøjer frarådes på både Storebæltsbroen og Øresundsbroen. BNB",
        "metadata": {
            "source": "https://www.berlingske.dk/internationalt/tusindvis-af-nordmaend-uden-stroem-paa-grund-af-uvejr",
            "image_url": "https://berlingske.bmcdn.dk/media/cache/resolve/image_x_large/image/72/727956/8274174-norway-weather-storm.jpg",
            "publication_time": "Lørdag d. 07. februar 2015, kl. 17.40",
            "author": null,
            "related_links": [],
            "attachments": []
        }
    }
}