{
    "version": "1.0",
    "document": {
        "id": 12183,
        "title": "SAS blander sig uden om mulig Cimber-strid",
        "content": "Sagen drejer sig om en ny overenskomst for piloterne i Cimber, og anden strejkevarsel kan muligvis være på vej fra Flyvebranchens Personale Union i denne uge, hvis ikke parterne nærmer sig hinanden. Første varsel blev sendt i uge 24. »Det er vigtigt for os, at vi har et stærkt regionalt netværk, og at det er dygtige europæiske partnere, som vi samarbejder med. Hvis vi ikke er i stand til i Danmark at konkurrere med resten af Europa, er det en meget negativ udvikling. Vi stiller nogle krav til vores underleverandører af de skal tilbyde overenskomst og konkurrencedygtige vilkår, og det er op til leverandørerne, hvordan de klarer at løse opgaven,« siger koncerndirektør Lars Sandahl Sørensen fra SAS tilCheck-in. Cimber blev overtaget af irske Cityjet tidligere på året og opererer 11 fly for SAS i Københavns Lufthavn, som led i en beslutning om at operationer med fly med færre end 100 passagerer skal klares af eksterne partnere.  ",
        "metadata": {
            "source": "https://www.berlingske.dk/virksomheder/sas-blander-sig-uden-om-mulig-cimber-strid",
            "image_url": "https://berlingske.bmcdn.dk/media/cache/resolve/image_x_large/image/16/161649/17678884-scandinavian.jpg",
            "publication_time": "Mandag d. 26. juni 2017, kl. 08.34",
            "author": null,
            "related_links": [],
            "attachments": []
        }
    }
}