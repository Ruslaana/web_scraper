{
    "version": "1.0",
    "document": {
        "id": 21270,
        "title": "Musikikon skal hyldes af Metallica og Guns N' Roses, men kæmper med helbredet: »Jeg har fucking mere metal i mig end hos en skrothandler«",
        "content": "Han har sniffet myrer for at bevise, at han var »den skøreste mand« på planeten. Han har bidt hovedet af en flagermus under en koncert. Og han har drukket og taget stoffer, så det nær slog ham ihjel. Og ja, så er han sammen med sine bandkolleger i Black Sabbath gudfar til en helt musikgenre og har forandret lyden af hård rock. Ozzy Osbourne er en af musikhistoriens mastodonter, og som en af meget få musikere er han medlem af Rock & Roll Hall of Fame hele to gange. Derfor planlægger en række af verdens allerstørste bands og musikere nu at hylde den aldrende rockkonge og kollegerne i Black Sabbath ved en stor stadionkoncert 5. juli i bandets hjemby, Birmingham. Koncerten har allerede fået den lidet ydmyge titelThe greatest day in the history of heavy metal, men ser man på lineuppet, forstår man bedre den titel. Blandt de deltagende bands er Metallica (med danske Lars Ulrich på trommer), Guns N’ Roses og Red Hot Chili Peppers. Black Sabbath skal efter planen også selv optræde ved hyldestkoncerten, hvilket i givet fald vil væreførste gang i 20 år, at bandets oprindelige besætning spiller sammen. Der er bare et væsentligt problem. En turbulent karriere og alvorlig sygdom har gjort det mere end tvivlsomt, om hovedmand og forsanger Ozzy Osbourne overhovedet vil være i stand til at stå på en scene: »Jeg har fucking mere metal i mig end hos en skrothandler,«som han udtrykte det i klassisk bramfri stil iet interview med The Guardianfor nylig, mens han prøvede at komme i tanke om, hvor mange operationer han egentlig har været igennem. Ozzy Osbourne var forsanger i Black Sabbath, da bandet havde sin storhedstid op gennem 1970erne. Black Sabbath regnes for at være pionerer inden for heavy metal. Ifølge Anders Bøtter, der er vært på heavy metal-podcasten »Sort søndag« på DR, kan Black Sabbaths indflydelse på moderne heavy metal nærmest ikke overvurderes. »Black Sabbath er heavy metal-verdenens svar på The Beatles, og så kan vi altid diskutere, hvem der er Ringo Starr, og hvem der er Paul McCartney,« konstaterer Anders Bøtter over for Berlingske. Ifølge Anders Bøtter var Ozzy Osbourne ikke nødvendigvis den store musikalske drivkraft i bandet, men alligevel var hans rolle i bandet at være en blanding af Paul McCartney og John Lennon. »Ozzy Osbourne er en showman, og han er vel nok den første heavy metal-stjerne, der også blev en rockstjerne, med alt, hvad det indebærer. Så han er jo vigtig som underholder, entertainer og som forretningsmand ikke mindst,« siger Anders Bøtter. Ozzy Osbourne har i tæt samarbejde med sin hustru og manager, Sharon Osbourne, formået at forblive aktuel hele sit liv, og han er gået fra at være heavy metal stjerne-til at være et kulturelt ikon. Han var hovedperson i et af de første reality shows af sin slags,»The Osbournes«, der blev sendt på MTV i starten af 2000erne – en serie, der skabte grobund for serier som »Keeping up with the Kardashians«. Reality-serien »The Osbournes« fulgte den efterhånden velkendte formel: Følg en spændende familie i dens hverdag. Den blev en af de mest sete tv-serier, med over fem millioner seere pr. afsnit i første sæson. Her lærte verden også for alvor Ozzy Osbournes hustru og manager, den bramfrie Sharon Osbourne (th.), at kende. Hun har sidenhen været dommer i den britiske udgave af X Factor.Fold sammenLæs mereFoto: Mario Anzuoni/Reuters/Ritzau Scanpix. Han har lagt navn til festivalenOzzfest, der blev en kæmpe økonomisk succes og et udstillingsvindue for hele heavy metal-genren. I nyere tid har man også kunnet høre ham på sangen »Take What You Want« sammen med to af tidens største rapstjerner – Travis Scott og Post Malone. Ossy Osbourne er ikke bare kendt for sin musikalske indflydelse, men også for sin hæmningsløse adfærd. På en sidenhen berygtet turné i 1984sniffede han på et hotel myrer sammen med bandet Mötley Crüe, og et par år tidligere under en anden koncert bed han hovedet af en flagermus – hvilket senere skulle vise sig at være enfejl, da han troede, at den var lavet af plastik. Det vilde rockstjerneliv blev på et tidspunkt for meget for de resterende medlemmer af Black Sabbath. Efter ti årblev han i 1979 smidt ud af bandet. Osbournes misbrug af både alkohol og stoffer var løbet af sporet, og mens Black Sabbath havde det svært musikalsk, havde Osbourne mere travlt med at feste end at dukke op i studiet.  På det tidspunkt regnede de fleste med, at Ozzy Osbourne aldrig ville komme tilbage på scenen. Men i denne periode mødte han sin manager, og senere hustru, Sharon Osbourne. Uden hende ville Ozzy Osbourneifølge ham selvhave været død som følge af det gennemgribende misbrug. I 1980 udgav han så sit debutalbum som soloartist, »Blizzard of Ozz«, et album der katapulterede Ozzy Osbourne ind i en solokarriere: »På grund af hans tilstand med stof- og alkoholmisbrug var alle jo sikre på, at han var færdig. Og så lavede han altså et soloalbum, der vil gå over historien som et af de vigtigste og bedste heavy metal solo debutalbums,« siger Anders Bøtter. De seneste år af rockpionerens liv har dog været slemt plaget af sygdom og eftervirkningerne af et hårdt rockliv. Årene siden 2019 har Ozzy Osbourne selv i interviewet iThe Guardianbeskrevet som »de værste i hans liv«. »Man vågner hver dag, og så er der noget nyt galt, og man tror aldrig, at det stopper.« Det er hustruen Sharon Osbourne, der har arrangeret afskedskoncerten, hvor overskuddet skal gå til velgørenhed, herunder organisationen Cure Parkinsons. En koncert, der med Ozzy Osbournes egne ord har »givet ham en grund til at stå op om morgenen.« Ozzy Osbourne har Parkinsons sygdom. I 2019 faldt han og slog ryggen, hvilket rev op i en ulykke fra 2003, hvor han kørte galt på en ATV og brækkede otte ribben, en ryghvirvel og et kraveben, hvorefter han lå i koma i otte dage. Siden 2019 har han været igennem fire rygoperationer, ligesom han har lidt af adskillige infektionssygdomme.Fold sammenLæs mereFoto: Ggre, Gigu Cltn/Backgrid/Ritzau Scanpix. For at blive klar til koncerten har Ozzy Osbourne en mand boende i huset, der hjælper ham med træning. Han løfter vægte, kører på motionscykel og har også en sangcoach, der træner med ham fire gange om ugen. Flere folk omkring Ozzy Osbourne har udtrykt deres nervøsitet over rockstjernens helbred, og om han bliver klar til koncerten. Guitarist i Black Sabbath Tony Iommi fortæller, at de nok bliver nødt til at finde på kreative løsninger på, hvordan de får Ozzy Osbourne på scenen: »Jeg tror, Ozzy kommer til at sidde på en eller anden slags trone, men jeg ved lige så lidt som alle andre,« siger Tony Iommi tilThe Guardian. Ozzy Osbourne har allerede sagt, at han ikke kommer til at spille et helt sæt, men han er målrettet frem mod afskedskoncerten: »Jeg skal nok være der, og jeg skal gøre mit bedste. Det er alt, hvad jeg kan gøre,« siger han.",
        "metadata": {
            "source": "https://www.berlingske.dk/kultur/musikikon-skal-hyldes-af-metallica-og-guns-n-roses-men-kaemper-med",
            "image_url": null,
            "publication_time": "Onsdag d. 07. maj 2025, kl. 21.32",
            "author": "Christoffer Løntoft Baun",
            "related_links": [],
            "attachments": []
        }
    }
}