{
    "version": "1.0",
    "document": {
        "id": 1709,
        "title": "Berlingske mener: I sidste ende må vi lukke de voldsplagede skoler",
        "content": "Vold og trusler. Aggressiv, højrøstet og respektløs adfærd. Tilråb som »luder«, »racist, »jeg slår dig ihjel« og »jeg har en kniv i tasken«. Det er alt sammen eksempler fra hverdagen på fem forskellige danske folkeskoler, som alle har en meget høj andel af elever med ikkevestlig baggrund. Meden lang række artiklerhar Berlingske i den seneste tid sat fokus på vold i skolen, og senest har vi kunnet fortælle, at en grundig gennemgang af myndighedsdata viser en ifølge eksperter»signifikant sammenhæng«mellem omfanget af vold og andelen af elever med ikkevestlig baggrund. Eksperterne tager dog det forbehold, at der kan være andre forklaringer på sammenhængen – såsom social baggrund. Vi ved, at 10-14-årige børn med ikkevestlig baggrund ervoldsomt overrepræsenteret i Ungdomskriminalitetsnævnets sager, men eftersom der ikke findes forskning, der direkte undersøger en mulig sammenhæng mellem andelen af elever med ikkevestlig baggrund og vold i skolen, skal eksperterne naturligvis være forsigtige med deres konklusioner.  Børn, forældre og lærere står dog med problemet her og nu, og forsigtigheden og den manglende forskning må derfor ikke afholde os andre fra at forholde os til det: Det må og skal ikke være sådan i Danmark, at børn er bange for at komme i skole og lærere er bange for at gå på arbejde. I første omgang bør vi lytte til lærer Maya Hvass Christensen, som har haft problemerne helt tæt inde på livet. Hun siger, at det ikke handler om at hælde flere penge i folkeskolen:»Det ville ikke nytte noget. Det er et helt andet sted, vi skal starte. Med mere viden om de her ting. Og være mere sikre på at være tro mod vores demokrati. Og tro på fællesskabet.« At være tro mod vores demokrati og fællesskabet handler i høj grad om klart at definere, hvad vi kan acceptere, og hvad vi ikke kan acceptere i vores skoler – og så være effektiv og konsekvent i afvisningen af det uacceptable. Det kræversynlig ledelse, et opgør med berøringsangsten og en tilbagevenden til læreren som autoritet. For hvis vi også lytter til det, som eksperterne lidt mere håndfast siger, så er autoritet, disciplin og respekt for lærerne »simpelthen væk« nogle steder,som forskningschef Andreas Rasch-Christensen udtrykte det her i avisen sidste år. Maya Hvass Christensen, tidligere lærer på Munkevængets Skole i Kolding, har oplevet vold og truende adfærd fra elever med anden etnisk baggrund end dansk. Hun opfordrer til, at vi tror mere på fællesskabet og vores demokrati – og hende bør vi lytte til, skriver Amalie Lyhne i denne leder.Fold sammenLæs mereFoto: Søren Lorenzen. Skolerne bør skabe tydeligere rammer og indføre langt mere disciplin. Det vil komme alle børn til gode: Både de danske børn og de ikkevestlige børn, både de problemskabende børn, som har brug for at få sat grænser for deres opførsel, og de øvrige børn, som har brug for et forudsigeligt og roligt skolemiljø. Sidste år strammede undervisningsminister Mattias Tesfaye (S) ordensbekendtgørelsen, og skolerne kan nu udskrive eftersidninger eller midlertidigt hjemsende elever flere end to gange pr. år. Det kan være fornuftigt at stramme yderligere, og det vil også være en god idé –som tidligere undervisningsminister Merete Riisager (LA) har foreslået– at give skolelederne mulighed for at ekskludere voldelige elever. Som reglerne er i dag, har skolelederen ansvaret for, at barnet kommer videre på en anden skole, og det gør eksklusion vanskeligt i praksis. Det bør i stedet være kommunen, der i sådan en situation bærer ansvaret for barnet. I sidste ende bør det være muligt simpelthen at lukke de skoler, hvor problemerne er blevet uoverkommelige. For folkeskolen er det vigtigste socialpolitiske instrument, vi har, og derfor skal den bare fungere. AMALIE LYHNE ",
        "metadata": {
            "source": "https://www.berlingske.dk/ledere/berlingske-mener-i-sidste-ende-maa-vi-lukke-de-voldsplagede-skoler",
            "image_url": null,
            "publication_time": "Søndag d. 16. marts 2025, kl. 09.12",
            "author": null,
            "related_links": [],
            "attachments": []
        }
    }
}