{
    "version": "1.0",
    "document": {
        "id": 9261,
        "title": "Kvinder i musikbranchen: Vi skal bruge mere viden om ligestilling og diskrimination",
        "content": "Dokumentaren »Sexisme i musikbranchen« på DR giver os et sagligt indblik i, hvor udbredt sexistisk kultur, magtmisbrug og strukturel diskrimination stadig er, denne gang med fokus på musikbranchen. På de sociale medier er der stor opbakning til de modige kvinder, der er stået frem. Mange er enige om behovet for forandringer, så kvinder ikke skal udsættes for grænseoverskridende adfærd på grund af deres køn. Lige så iøjnefaldende er de meget negative kommentarer samtaggressive angrebpå kvinder i forskellige artikler. Selv i et lødigt kulturprogram som4. divisionhører man en vært udtale, at musikbranchen »er et sted, hvor man skal kunne sælge musik, og hvordan gør man det? Det gør man med talent, men det gør man også med udseende, bryster og bar hud. Det er et vilkår, at de ikke forstår det, irriterer mig«. Skulle viljen til forandring bero på antallet af likes på kommentarer, der betvivler kvindernes vidnesbyrd og undskylder mændenes adfærd, har vi meget langt igen. Forforskningog tilgængeligedatagiver os et tydeligt indblik i problemernes omfang, og et grundlæggende opgør med den sexistiske kultur vil under alle omstændigheder kræve langt mere end velmenende likes på de sociale medier. For eksempel udbetaler Koda kunti procent af musikrettighedsmidler til kvinder. Kvinder bliverspillet mindre i radioenog er enminoritet på festivalprogrammer. Roskilde Festivalbryder dog dettefor første gang i 2024. Selvom piger lægger stærkt ud og udgøret overtal på landets musikskoler, falder de fra, efterhånden som de bliver ældre. Tal sammenholdt med kvindernes vidnesbyrd fortæller historien om et strukturelt problem, ikke »blot« om få brodne kar. Kvinder har altså faktuelt sværere vilkår i musikbranchen end mænd. Ligesom det er tilfældet i andre dele af den kreative branche. I vores branche, film-, tv- og mediebranchen, er flere stået frem og har afsløret magtmisbrug og diskrimination, blandt andet kvinderne i »MeToo: Sexisme bag skærmen« og initiativet »Stop Stilheden«. Senest har kampagnen »Et Større Billede« sat lys på adskillige former for diskrimination og manglende repræsentation i film- og tv-branchen. Det har resulteret i en vidtfavnende debat, som er et vigtigt første skridt til den kulturændring, der skal til. Igen taler tallene deres tydelige sprog: Inden for mediebranchen tjener en mandlig skuespiller i gennemsnit40 procent mere end en kvindelig skuespiller, 72 procent af kvindelige skuespillere med en anden etnisk minoritet end danskhar haft uønsket seksuel opmærksomhed. Kun hvert fjerde projekt, der søger støtte til en spillefilm,har en kvinde som instruktør eller manuskriptforfatter. Det indikerer, at det ikke kun er et spørgsmål om en problematisk kultur, men at hele branchens struktur har brug for gentænkning. Vidnesbyrd er vigtige, så tak til de modige kvinder, som stiller sig frem for at pege på et strukturelt og kulturelt problem, der holder nogle udenfor. Det er deres stemmer, der starter forandringen. Men det rejser selvfølgelig spørgsmålet, om resten af branchen vil gøre noget ved det? I vores branche foreslås en række bløde og ikke forpligtendeinitiativersåsom selvrapportering, HR- og biaskurser, mentorordninger, netværk, vidensdeling, transparente jobopslag, alternativ talentrekruttering, ovenikøbet indførelse af økonomiske incitamenter til at skabe ligestilling og mangfoldighed. Roskilde Festival 2024 blev en sjælden undtagelse fra reglen om, at musikfestivaler har en klar overvægt af mandlige kunstnere. Her optræder den amerikanske rapper Ice Spice.Fold sammenLæs mereFoto: Liv Latricia Habel. Alt sammen gode tiltag, men i WIFT (Women in Film & Television) savner vi, at de gode intentioner bliver konkrete og udmøntet i praktiske tiltag. Der mangler retning og forpligtelse. For når emnet ikke længere er trendy, og debatten dør ud, vil forandringen udeblive, hvis ikke man har sat sig klare mål og en konkret vision om, hvor man vil hen. Til trods for de få højlydterøster, der ønsker sig tilbage til de »gode« gamle dage, har de fleste i dag forstået, at et ordentligt arbejdsmiljø og en inkluderende kultur giver de bedste betingelser for kunstnerisk udfoldelse. Jo flere forskellige stemmer vi formår at rumme, jo bedre kunst. Sexisme, racisme og enhver anden diskrimination har lettere ved at opstå, hvis du er en minoritet, hvilket kvinder længe har været i disse brancher. Derfor er det vigtigt, at der er en rimelig kønsbalance og samfundsmæssig repræsentation i film, tv- og musikbranchen. Derfor er kontinuerlige data og kvalificerede analyser uundværlige. Først da kan vi kortlægge, hvor vi har været, hvor vi er nu, og hvor vi skal hen. Om vores tiltag virker, om vi gør fremskridt! Den slags data har vi ikke bare brug for, men også krav på. Lige nu skal tv- og filmbranchen ikke rapportere eller stå til regnskab for, hvordan de fordeler og bruger statsstøtte med dette for øje. Vi mangler ganske enkelt ensartet rapportering, værktøjer og forskningsbaseret viden og analyser. I WIFT arbejder vi for at etablere et videnscenter, hvor denne viden bliver samlet og formidlet. Til gavn for kunsten og publikum. WIFT Danmarks bestyrelse: Skuespiller & instruktør Sandra Yi Sencindiver, producer Malene Flindt Pedersen, skuespiller Laura Allen Müller, manusforfatter Pouline Middleton, instruktør & manusforfatter Darshika Karunahara, skuespiller Dorcas Joanna Hansen, skuespiller Şiir Tilif, filminstruktør Louise Detlefsen, skuespiller Lotte Andersen, skuespiller Ditte Maria le-Fevre, skuespiller og musiker Kat Stevie, producer Ane Saalbach, producer Line Hvidtfeldt og filminstruktør Edith Fabritius Tvede. ",
        "metadata": {
            "source": "https://www.berlingske.dk/kommentarer/kvinder-i-musikbranchen-vi-skal-bruge-mere-viden-om-ligestilling-og",
            "image_url": "https://berlingske.bmcdn.dk/media/cache/resolve/image_x_large/image/181/1815706/24749070-dr-dokumentaren-sexismen-i-musikbranchen-fr-ros.jpg",
            "publication_time": "Lørdag d. 13. juli 2024, kl. 14.54",
            "author": null,
            "related_links": [],
            "attachments": []
        }
    }
}