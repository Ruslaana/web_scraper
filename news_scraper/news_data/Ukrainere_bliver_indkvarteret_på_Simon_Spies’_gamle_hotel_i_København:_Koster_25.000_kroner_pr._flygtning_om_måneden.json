{
    "version": "1.0",
    "document": {
        "id": 10931,
        "title": "Ukrainere bliver indkvarteret på Simon Spies’ gamle hotel i København: Koster 25.000 kroner pr. flygtning om måneden",
        "content": "Engang hang rejsekongen Simon Spies ud i sin suite på Mercur Hotel og fik anlagt sin helt egentennisbanepå hotellet. I dag er gæsterne nogle helt andre, og de fortæller med deres ophold på det kendte hotel i København om såvelden aktuelle verdenssituationsom den lokale situation for en kommune, der nu er nødt til at leje hele hoteller for at hjælpe udlændinge på flugt. Således har Københavns Kommune fra årsskiftet været nødt til at leje ikke bare nogle af sengene, mensamtlige 180 senge, på Simon Spies’ gamle hotel for midlertidig at kunne huse nogle af de stadig flere flygtninge, der kommer til København og resten af landet fra Ukraine. Lejemålet af hele Mercur Hotel frem til 19. marts vidner ifølge fungerende beskæftigelses- og integrationsborgmester Louise Theilade Thomsen (V) om, hvor svært det er at finde de fornødne midlertidige boliger til de stadig flere flygtninge fra Ukraine. Boliger, som kommunerne er forpligtede til at stille til rådighed. »Det har været nødvendigt at leje et helt hotel. Det er en dyr løsning og en sidste udvej, men det er et udtryk for, at vi ikke har mere kommunal kapacitet,« siger hun i et skriftligt svar til Berlingske: »Det er dog en bunden opgave at indkvartere alle de fordrevne ukrainere, der kommer til København, så vi kan ikke bare lade være.« Overborgmester Lars Weiss (S) kalder hotelværelserne »en dårlig løsning«. »Det er ikke på nogen måde en god løsning at skulle starte en tilværelse i et nyt land på et hotelværelse. Det kommer ikke til at minde meget om en hverdag,« siger han. »Men det har været den løsning, der var.« Lejeaftalen med hotellet bliver omtalt i et svar fra Beskæftigelses- og Integrationsforvaltningen til den konservative børne- og ungdomsborgmester Jakob Næsager før jul. Svaret vidner om, hvordan Københavns Kommune ikke alene har svært ved at finde midlertidige boliger til ukrainske flygtninge, sådan som den er forpligtet til ifølge særloven for flygtninge og fordrevne fra Ukraine fra marts 2022. Det er også dyrt, fremgår det af en orientering til politikerne i Beskæftigelses- og Integrationsudvalget. Her fremgår, at: Københavns Kommune forventer, at de samlede kommunale udgifter »relateret til fordrevne fra Ukraine« kommer til at udgøre 310,2 millioner kroner i 2024. Ifølge Lars Weiss er der »ikke noget nyt i«, at kommunen er nødt til at indkvartere ukrainere på et hotel som Mercur. »Jo, det er Mercur Hotel, men vi har også tidligere lejet hotelværelser til flygtningene,« fortæller han. Louise Theilade Thomsen tilføjer, at kommunen arbejder på et nyt udbud af hotelkapacitet, når aftalen med Mercur Hotel udløber. Fungerende beskæftigelses- og integrationsborgmester i København, Louise Theilade Thomsen (V).Fold sammenLæs mereFoto: PR-foto: Københavns Kommune. Indtil videre frem til at særloven udløber i marts 2026. Men, tilføjer hun, »på den lange bane kan det ikke udelukkes, at vi får brug for mere hotelkapacitet«. Somomtalt iBerlingskeer derifølge kommunen »meget få billige boliger« i København, og derfor bliver mange ellers selvforsørgende ukrainere boende i de midlertidige indkvarteringer, der er stillet til rådighed af kommunen. Louise Theilade Thomsen beskriver, hvordan der kommer nye ukrainere til København hver eneste uge. »Vores prognoser siger lige nu, at vi kan ramme vores maksimale kapacitet i maj,« siger hun: »Vi gør alt, hvad vi kan, for at undgå det scenarie. Vi har ombygget plejehjem, vandrehjem og kontorbygninger. Vi har etableret pavillonbyer og lejer lejligheder af private udlejningsselskaber. Men vi er også nødt til at anvende hotelkapacitet.« Overborgmester Lars Weiss tilføjer, at ukrainerne »kommer på et tidspunkt, hvor hele det københavnske boligmarked i forvejen er presset«.  Lige knap 4.800 ukrainere er siden Ruslands invasion af Ukraine i 2022 blevet visiteret til bolig i København i forbindelse med særloven, og ifølge Beskæftigelses- og Integrationsforvaltningen er cirka 2.600 flygtninge og fordrevne fra Ukraine for øjeblikket midlertidigt indkvarteret i kommunen. »Vi bruger mange penge på indkvartering, og selvom vi kompenseres af staten, så dækker det slet ikke udgifterne i København,« siger Louise Theilade Thomsen om sidste års udgifter til ukrainerne på godt 310 millioner kroner: »Vi fik mindre end 100 millioner kroner af staten til opgaven. Det er jo penge, der skal tages fra andre områder.« ",
        "metadata": {
            "source": "https://www.berlingske.dk/metropol/ukrainere-bliver-indkvarteret-paa-simon-spies-gamle-hotel-i-koebenhavn",
            "image_url": "https://berlingske.bmcdn.dk/media/cache/resolve/image_x_large/image/187/1877216/24867885-hotel-mercur-ligger-p-vester-farimagsgade-ved-ves.jpg",
            "publication_time": "Mandag d. 13. januar 2025, kl. 06.17",
            "author": "Jens Ejsing",
            "related_links": [],
            "attachments": []
        }
    }
}