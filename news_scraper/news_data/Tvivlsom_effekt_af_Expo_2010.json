{
    "version": "1.0",
    "document": {
        "id": 14722,
        "title": "Tvivlsom effekt af Expo 2010",
        "content": "70 millioner besøgende på Expoen som helhed og langt over fem millioner unikke besøgende alene på den danske pavillon. Den Lille Havfrue har gjort det igen - fascineret og begejstret, sat Danmark på verdenskortet og denne gang endda lokket millioner af kinesere indendørs i den danske pavillon i Shanghai. Kritikken fra Copenhagen Fur møder delvis forståelse hos Dansk Industri: Han giver Torben Nielsen helt ret i, at det var en fejl, at danske brands slet ikke blev vist frem på pavillonen: Andre virksomheder ser dog Expoen som en kæmpe succes. Det gælder blandt andet Grundfos, der også var medsponsor på den danske pavillon: Men de høje besøgstal er ikke nødvendigvis lig med øgede salgstal for danske virksomheder i Kina i den kommende tid. Det vurderer erhvervsfolk og brandingeksperter over for Berlingske Business efter, at Expoen er lukket og havfruen har påbegyndt sin hjemrejse. »Der er ingen tvivl om, at vi har været glade for at deltage, og at besøgstallet er dybt imponerende. Men overordnet set tvivler jeg på, at vi har fået det ud af udstillingen, vi kunne have fået. I modsætning til de flest andre pavilloner i Shanghai valgte den danske at være fuldstændig ikkekommerciel. Vi har derfor fået markedsført Danmark, men ikke de mange danske brands, der ellers appellerer til kineserne. Men hvad er værdien af det? Jeg mener, at tankegangen bag udstillingen var lidt forældet,« siger Torben Nielsen, direktør i Copenhagen Fur, der var medsponsor på pavillonen. Copenhagen Fur sælger 70-80 procent af de skind, der bliver fremstillet i Danmark, til Kina, og står alene for omkring en tredjedel af den danske eksport til landet. Torben Nielsen opfordrer til, at man en anden gang fokuserer meget mere på at markedsføre danske brands på en verdensudstilling: »Man kan spørge sig selv, hvordan kineserne har opfattet såvel bycyklerne som havfruen på Expoen. Cykler har lav status i Kina. Havfruen har vakt begejstring, men sælger hun flere danske varer? Vores mange fantastiske danske brands kunne have sagt meget mere om Danmark, og det er ærgerligt, at vi ikke fik det med i Shanghai. Det blev lidt for altmodisch, som det var nu.« Svært målbart »Det er jo utroligt svært at måle, hvilken kommerciel effekt en Expo har. Det er nok meget forskelligt fra selskab til selskab, om man kan bruge den store interesse for den danske pavillon til noget. Pavillonen har givet os en indirekte branding, og det har vel langt hen ad vejen også været meningen. I hvert fald må man sige, at besøgstallet har været en fantastisk succes,« siger Hans Peter Slente, markedschef i DI.  Også den internationale brandingekspert Martin Roll, der globalt rådgiver virksomheder om branding, advarer mod, at man bare tror, at man kan veksle de mange besøgende på Expoen til øget samhandel mellem Danmark og Kina: »Expoen kan blive et startskud til at skabe et større marked for danske produkter i Kina. Men også til at skabe mere interesse blandt kineserne for Danmark - både som turister og som investeringsområde. Men det kræver, at vi følger op på Expoen. Vi må ikke forvente, at den kan stå alene. Der skal flere fremstød til, der skal oprettes flere flyruter direkte mellem Kina og Danmark, og vi skal droppe vores berøringsangst for Asien,« siger Martin Roll. Brug Lego »Det kan være en utrolig stor synergi mellem forskellige brands og et land. Se bare på Samsung og Korea eller Singapore Airlines og Singapore. Man kan altså bruge et brands kvaliteter til at fortælle om et land. Eller omvendt. Her har Danmark fortsat noget at lære. Vi har en fantastisk goodwill i et produkt som f.eks. Lego, der jo siger meget om den danske tilgang til kreativitet, skoleuddannelse og opdragelse. Det kunne man godt have gjort endnu mere ud af på Expoen - altså råbt lidt højere op om de danske brands.« Stor succes »Expoen gav os først og fremmest mulighed for at vise, hvad Danmark står for over for en masse kinesiske kunder. Det skaber fantastisk gode relationer. Kineserne gider ikke købe danske produkter, hvis ikke de ved, hvad Danmark står for. Og det er netop det, Expoen har været med til at skabe en forståelse for. Så vi er meget tilfredse med vores sponsorat,« siger Kim Nøhr Skibsted, kommunikationschef i Grundfos.",
        "metadata": {
            "source": "https://www.berlingske.dk/oekonomi/tvivlsom-effekt-af-expo-2010",
            "image_url": "https://berlingske.bmcdn.dk/media/cache/resolve/image_x_large/image/40/407043/3242441-expo.jpg",
            "publication_time": "Mandag d. 01. november 2010, kl. 05.01",
            "author": "Søren Springborg",
            "related_links": [],
            "attachments": []
        }
    }
}