{
    "version": "1.0",
    "document": {
        "id": 6959,
        "title": "Danske retsmedicinere skal løse gåden om polsk nationaltragedie",
        "content": "I krypten under slotskirken til det tidligere Wawel-slot i den sydpolske by Krakow var statsobducent Peter Mygind Leth for nogle måneder siden med tilat løfte to lig op fra deres grave. Nærmere bestemt den tidligere præsident Lech Kaczynski og hans kone Maria Kaczynski, som i 2010 omkom i enflykatastrofeved den russiske by Smolensk. Peter Mygind Leth og hans kollega Peter Juel Thiis Knudsen er en del af et internationalt hold af retsmedicinere, som i øjeblikket arbejder med at grave samtlige 83 ofre for katastrofen op fra deres grave og genobducere dem for at sikre, at de rigtige ofre er begravet i de rigtige kister. FAKTAFlyulykken i SmolenskDen 10. april 2010 var et polsk regeringsfly med flere af landet spidser på vej til en mindehøjtidelighed forKatyn-massakren, der 70 år tidligere kostede mere end 21.000 polske reserveofficerer livet, utvivlsom efter ordre fra Josef Stalin.Halvanden kilometer før landingsbanen i den russiske by Smolensk styrtede flyet ned i tæt tåge. Samtlige 96 personer ombord omkom deriblandt den daværende polske præsident og hans kone.Flyulykken førte til polsk landesorg og adskillige konspirationsteorier om, hvad der forårsagede ulykken.En polsk havarikommission slog i 2011 fast, atde polske piloters sløsen med sikkerheden var hovedårsag til ulykken. Svigtende udstyr og vildledende kommunikation fra russisk side bidrog til ulykken.Flyvraget befinder sig fortsat i Rusland, selvom Polen gentagende gange har krævet det udleveret for at kunne afslutte de endelige polske rapporter om ulykken.Konspirationsteorier om ulykken går blandt på, at Rusland i samarbejde med Polens daværende premiereminister og nuværende EU-præsident, Donald Tusk, skulle have spredt kunstig tåge for at sørge for, at flyet styrtede ned.FOLD UD Den 10. april 2010 var et polsk regeringsfly med flere af landet spidser på vej til en mindehøjtidelighed forKatyn-massakren, der 70 år tidligere kostede mere end 21.000 polske reserveofficerer livet, utvivlsom efter ordre fra Josef Stalin. Halvanden kilometer før landingsbanen i den russiske by Smolensk styrtede flyet ned i tæt tåge. Samtlige 96 personer ombord omkom deriblandt den daværende polske præsident og hans kone. Flyulykken førte til polsk landesorg og adskillige konspirationsteorier om, hvad der forårsagede ulykken. En polsk havarikommission slog i 2011 fast, atde polske piloters sløsen med sikkerheden var hovedårsag til ulykken. Svigtende udstyr og vildledende kommunikation fra russisk side bidrog til ulykken. Flyvraget befinder sig fortsat i Rusland, selvom Polen gentagende gange har krævet det udleveret for at kunne afslutte de endelige polske rapporter om ulykken. Konspirationsteorier om ulykken går blandt på, at Rusland i samarbejde med Polens daværende premiereminister og nuværende EU-præsident, Donald Tusk, skulle have spredt kunstig tåge for at sørge for, at flyet styrtede ned. Efter regeringsflyet i 2010 styrtede ned i tæt tåge i Rusland har retsmedicinske undersøgelser nemlig vist, at mindst seks af ofrene var blevet fejlidentificeret. »De fejlidentificerede lig tyder på, at der er behov for at genundersøge ofrene. Man har simpelthen besluttet sig for at starte forfra begyndende med præsidenten,« siger retsmediciner Peter Mygind Leth, der indtil videre har været i Polen to gange i forbindelse med arbejdet. Seks år efter den polske præsident Lech Kaczynski og hans hustru blev begravet i slotskirken under Wawel-slot i det sydlige Polen, har danske retsmedicinere været med til at genobducere ligene for at sikre, at det nu var præsidentparret, der omkom under en flyulykke i 2010.Fold sammenLæs mereFoto: JACEK BEDNARCZYK. Efter ulykken blev ofrene sendt til obduktion i Moskva, uden at der var polske retsmedicinere til stede. I den forbindelse har Lech Kaczynskis tvillingebror og formand for regeringspartiet, Jaroslaw Kaczynski, fremsat anklager mod embedsmænd og sikkerhedsfolk for pligtforsømmelser i forbindelse med ulykken, og han er også en af hovedmændene bag de igangværende undersøgelser.  Foruden de to danske retsmedicinere deltager retsmedicinere fra Østrig, Portugal og Schweiz også som observatører i arbejdet, der forventes at være færdigt i 2018. »Det er jo en følsom sag, og grunden til, at man vil have internationale observatører med, er formentligt, fordi man gerne vil have nogle uvildige undersøgere med, som ikke kan blive beskyldt for at have aktier i sagen,« siger Peter Mygind Leth. Han har tidligere været med til at identificere civile ofre i Kosowo i 1999 og efter tsunamien i Thailand i 2004. Og selvom ligene i dette tilfælde har været begravet i seks år, forsikrer han, at det fortsat er muligt at lave en præcis identifikationsundersøgelse.  Mens undersøgelserne står på, har alle implicerede læger og retsmedicinere tavshedspligt. De må hverken fortælle, hvad de finder, eller hvilke metoder de bruger. De polske myndigheder understreger, at genobduktionerne skal identificere ligene rigtigt, men fortæller også, at man blandt andet vil undersøge ligene for eksplosiver, for at finde ud af, om der rent faktisk var tale om en ulykke, eller om flyet bevidst blev sprængt i luften. Efterforskningen ledes af Polens forsvarsminister, Antoni Macierewicz, som er kendt som én af landets største konspirationsteoretikere. Tidligere har han blandt andet luftet tanken om, at Rusland i samarbejde med Polens daværende premiereminister og nuværende EU-præsident Donald Tusk skulle have spredt kunstig tåge for at sørge for, at flyet styrtede.  Peter Mygind Leth understreger dog, at han og hans kollega Peter Thiis Knudsen ikke har noget med efterforskningsdelen at gøre. Peter Mygind Leth har flere gange tidligere arbejdet sammen med den polske professor Krzysztof Wozniak, som leder det retsmedicinske arbejde i Krakow, og det er også derigennem, at de to danske retsmedicinere er kommet med på opgaven. »Heldigvis er det sådan, at man som retsmediciner altid optræder som fuldstændig nøgtern, neutral dokumentarist. Vi har også mulighed for at sige fra, hvis vi er uenige i konklusionerne. Men i øvrigt har jeg meget stor tillid til min kollega, som absolut ikke lader sig påvirke af noget som helst,« siger han.  Genobducering og identificering af de begravede lig er imidlertid også i sig selv genstand for stor offentlig debat i Polen. 200 familiemedlemmer til 17 af de omkomne har klaget til myndighederne over, at deres kære skal graves op og undersøges igen, og to tredjedele af befolkningen medgiver ifølge polske medier, at de er imod at grave ofrene op, når familierne er imod.",
        "metadata": {
            "source": "https://www.berlingske.dk/samfund/danske-retsmedicinere-skal-loese-gaaden-om-polsk-nationaltragedie",
            "image_url": "https://berlingske.bmcdn.dk/media/cache/resolve/image_x_large/image/4/49672/16088782-poland-russia-accident-air-diplomacy-files.jpg",
            "publication_time": "Fredag d. 20. januar 2017, kl. 18.10",
            "author": "Astrid Ildor",
            "related_links": [],
            "attachments": []
        }
    }
}