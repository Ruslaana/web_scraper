{
    "version": "1.0",
    "document": {
        "id": 5855,
        "title": "Noma taber sag efter årelang nabostrid – hegn »begrænser adgangen« for offentligheden",
        "content": "I en lang årrække har Michelin-restauranten Noma og dens naboer befundet sig i en intens nabokrig. Konflikten drejer sig om, hvorvidt stien, der går igennem den verdensberømte restaurant Nomas matrikel, skal være offentligt tilgængelig eller ej. Nu er der faldet afgørelse i sagen. Planklagnævnet har afvist Nomas anke af Københavns Kommune afgørelse om, at restauranten ikke må spærre for offentlig adgang til stien.Det skriver Magasinet KBH. I november 2023 havde Noma anket København Kommunes dom, der konkluderede, at Noma skulle fjerne det reb, som restauranten havde trukket for stien. Restauranten mente dog ikke, at et rebet over stien havde en hegnsfunktion. Planklagenævnet er dog uenig, da rebene »har til formål at forhindre eller begrænse adgangen«, skriver de ifølge Magasinet KBH som begrundelse for afgørelsen.  I årevis har Noma har spærret stien med krukker, med store biler, skilte og reb. I sommer blandede teknik- og miljøborgmester på Københavns Rådhus Line Barfod (EL) sig i debatten, da hun tilBerlingskesagde: »Stop med det, overhold reglerne, det skal alle andre i den her by også. Det er hamrende irriterende og mangel på respekt for lov og regler, at Noma bliver ved med at stille ting frem.« Tilbage i maj 2024 talte Berlingske med Niels Bjerrum (S), som har været med til at stille forslaget om, at man vil pålægge embedsværket at se nærmere på sagen og give politikerne indblik i mulighederne for at skabe en fri passage for Stadsgraven. Niels Bjerrum (s) fra borgerrepræsentationen i København ses her ved p-pladsen foran Noma. Han viser de mange forhindringer, der af Noma bliver opsat på en offentlig sti bag restauranten, så folk ikke kan gå på den.Fold sammenLæs mereFoto: Niels Ahlmann Olesen/Berlingske. Dengang fortalte han til Berlingske, at København skal være en by for alle. »Man kan ikke bare tage sagen i egen hånd og privatisere noget, hvor vi har bestemmelser om, at der skal være fri og offentlig adgang. Det gælder her, det gælder langs havnefronten og alle mulige andre steder i byen.« Da Berlingske ved samme lejlighed bad Noma om en kommentar til sagen, svarede restauranten: »Noma ønsker ikke at kommentere sagen i offentligheden.«",
        "metadata": {
            "source": "https://www.berlingske.dk/metropol/noma-taber-sag-efter-aarelang-nabostrid-hegn-begraenser-adgangen-for",
            "image_url": "https://berlingske.bmcdn.dk/media/cache/resolve/image_x_large_vertical/image/187/1879595/24872249-potteplanter-har-vre-en-af-de-mange-forhindringer.jpg",
            "publication_time": "Fredag d. 17. januar 2025, kl. 13.00",
            "author": "Malthe Håkonssen",
            "related_links": [],
            "attachments": []
        }
    }
}