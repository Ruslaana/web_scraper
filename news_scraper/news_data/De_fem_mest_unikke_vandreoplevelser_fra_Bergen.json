{
    "version": "1.0",
    "document": {
        "id": 6319,
        "title": "De fem mest unikke vandreoplevelser fra Bergen",
        "content": "Mellem de to mest besøgte fjeldtoppe Ulriken og Fløyen i Bergen ligger vandreruten, der går under navnet Vidden. En tur, der aldrig skuffer, og som tager omkring seks timer i et roligt tempo. En nylig populær måde at afprøve vandreruten er ved at gå om natten. Man starter nemlig bagest i byen og går så lige ud mod fjorden, hvor man kan spejde ud over havet, byen og fjeldene i takt med, at solen kaster sine første gyldne stråler på byen. Tager man den sidste kabelbane op til toppen, passer rutens længde med, at man mod slutningen kan nyde synet af en neonfarvet solopgang. Nordmændenes bedste tip til denne tur er at medbringe en stor madpakke, så man kan grille pølser eller snobrød på en af rutens mange anlagte bålsteder, mens man nyder solopgangen. Tager man ruten om sommeren, hvilket anbefales, får man endda også solnedgangen med i samme omgang. Selv de danske lange lyse nætter kan ikke hamle op med Bergens midnatssol, der er et imponerende og overvældende syn. Så på Vidden får du to bjergtoppe, solned- og opgang, en rolig rute og en uforglemmelig nat. Start med at gå til Ulriken, der ligger midt i byen. Herfra kan man enten tage kabelbane op til toppen, eller gå op på lidt under en time. Udsigt over Bergen fra toppen af Fløyen.Fold sammenLæs mereFoto: Oddleiv Apneseth/Bergen Reiselivslag/visitBergen.com. Lysende Bergen set fra toppen af Ulriken.Fold sammenLæs mereFoto: Espen Haagensen/Bergen Reiselivslag/visitBergen.com. Bergen er kendt for de syv fjelde, der omkranser byen. Gullfjellet tager dig med sine 987 meter tættere på himlen end noget andet sted omkring Bergen. Navnet skuffer ikke, Gullfjellets landskab er særligt lysebrunt og mosagtigt, og når solen falder på fjeldets overflade, ja, så glimter det næsten som guld. Gullfjellstoppen giver en spektakulær udsigt, der mod vest giver overblik over de imponerende fjorde, der omringer byen. På en skyfri dag, kan man mod øst se Folgefonna, Norges tredjestørste gletsjer, der lægger sig som en tyk iskappe over de brogede klippesider. Gullfjellet er en tur for de mere eventyrlystne. Vejen til toppen er stejl, og man må ind i mellem vandre gennem en del tæt skovområde. Er man glad for at blive rusket igennem, mens man vandrer, er det også her, at man virkelig mærker vinden suse gennem fleecetrøjen. Det gør dog kun oplevelsen mere spændende at begive sig gennem fjeldets utroligt varierede natur, der byder på brogede klipper, små damme og større søer. Turen op og ned tager fire-fem timer, ligger 30 minutters bilkørsel fra Bergen centrum eller 40-45 minutters bustur. Det er ikke svært at forstå, hvordan Gullfjellet har fået sit navn.Fold sammenLæs mereFoto: Thomas Rasmus Skaug/Visitnorway.com. FAKTAFakta: Sådan kommer du af stedEn biltur tager omkring ni timer fra Sønderjylland og 12 timer fra København. Har du ikke så meget tid, tager en flyvetur en time og 15 minutter. Du flyver direkte med SAS og Norwegian for ca. 1.000 kr.Det kan anbefales at leje en bil, hvilket gør det nemt at køre til de omkringliggende bjergfødder, hvor vandringerne kan begynde. Dog er det let at tage busser rundt fra Bergens Busstajson i centrum, der har afgange flere gange i timen.Lej et privat hjem i byen, hvis du ønsker at opleve den autentiske charme fra de norske træhuse, der pynter hele byen. Ellers kan Klosterhagen Hotell anbefales, der ligger centralt og har fantastisk udsigt til både fjord og fjelde.FOLD UD En biltur tager omkring ni timer fra Sønderjylland og 12 timer fra København. Har du ikke så meget tid, tager en flyvetur en time og 15 minutter. Du flyver direkte med SAS og Norwegian for ca. 1.000 kr. Det kan anbefales at leje en bil, hvilket gør det nemt at køre til de omkringliggende bjergfødder, hvor vandringerne kan begynde. Dog er det let at tage busser rundt fra Bergens Busstajson i centrum, der har afgange flere gange i timen. Lej et privat hjem i byen, hvis du ønsker at opleve den autentiske charme fra de norske træhuse, der pynter hele byen. Ellers kan Klosterhagen Hotell anbefales, der ligger centralt og har fantastisk udsigt til både fjord og fjelde. Længere ude i Hordaland finder man et plateau af tre store gletsjere, der tilsammen har fået navnet Folgefonna. Trænger man til at skifte de sædvanlige grønne ruter ud med masser af is, er Folgefonna stedet at afprøve en atypisk vandrerute med sin 400 meter tykke is. Har du ikke det rigtige udstyr og pikkesko til at hakke dig gennem isen, er der et stort udbud af mindre avancerede isvandringer, hvor det er muligt at krydse over gletsjeren på en tre timers tur. Her forundres man af synet af den tykke is, der næsten løber ud mod klippeafsatserne som smeltet stearin og danner frosne isfald ned mod dalene. På denne isvandring støder man også på et rigt dyreliv, hvor både hjorte, mår og fugle så usædvanlige, at man sjældent finder dem andre steder i Europa, viser sig. Den imponerende gletsjer er omringet af en nationalpark, så en dagstur hertil byder også på gode muligheder for at hoppe i nogle af parkens bjergsøer og udforske nogle af de små botaniske oaser, der blomstrer op midt i mellem is og klippe. Så for at opleve en frossen vandretur er det bare at hoppe på en bus fra centrum og komme en time væk fra byen. Juni-september er de bedste måneder til isvandring. Vandring over 400 meter tyk gletsjer på Folgefonna.Fold sammenLæs mereFoto: Thomas T. Kleiven/Visitnorway.com. Selv om de fleste rejser til Norge netop for at opleve de dramatiske fjelde, dybe dale og imponerende sne- og islandskaber, skal man ikke tro, at man går glip af noget ved at spendere en af sine feriedage på en skovtur. Kanandaskogen i Bergen er som at træde ind i et lille magisk parallelunivers, der ligger klos op og ned ad byen. Alligevel føles det, som om man er timer væk fra storybliv og menneskemylder, mens man vandrer rundt i den tætte skov, der får en til at glemme tid og sted. En tur rundt i skoven tager omkring fire timer og er ikke særlig krævende, da der ikke stejle fjeldsider. Det gælder bare om at nyde skovens overraskende landskab. Her viser naturen sig nemlig fra en ny side, hver gang man drejer om et hjørne. Det er næsten ufatteligt, hvordan man befinder sig i samme terræn, når det kan ændre sig fra tårnhøje nåletræer, til kæmpestore vandfald, til enorme søer omringet af hvidt sand. Det er ren forkælelse af både krop og sjæl og en sjælden stimuli for øjnene, der er svær at finde i de danske skove. Solnedgang over byen på natvandring langs Vidden.Fold sammenLæs mereFoto: Tomasz Furmanek/Visitnorway.com. Hold en pause og spis frokost ved en bjergsø.Fold sammenLæs mereFoto: Thomas Rasmus Skaug/Visitnorway.com. Et af hele Norges mest imponerende vandreområder er Aurland-området. Det er her, man får følelsen af at være med i »Game of Thrones« eller »Ringenes Herre«. Det er her, man vitterligt kan miste pusten et par sekunder, når man står og kigger ud over det enorme, dramatiske landskab. I Aurland skal man være lidt mere udholdende, toppen måler over 1.400 meter, og vejen derop er stejl. Så her skal tage en del pauser, hvis ikke kondien er i top. Turen tager omkring fem timer i et roligt tempo, så det kan bestemt anbefales at tage den med ro, stoppe op og tage udsigten ind. Hele landskabet i Aurland er på UNESCOs verdensarvsliste, og selv om det er et mindre kendt område at vandre i end nogle af de helt store attraktioner i Norge, så føles det, som om at man står ved verdens ende, når man fra halvanden kilometers højde ser ud over horisonten og ned på den brede fjord. Bilen er den letteste måde at komme hertil på, da de gode vandreruter ligger halvanden time fra byen. Dog er det bestemt den ekstra køretur værd. Det er landskaber som dette, der bekræfter en i, at man ikke behøver at rejse til New Zealand eller Canada for at opleve exceptionel natur, man aldrig glemmer. Føl dig som en del af »Game of Thrones« i Aurland fjeldområde.Fold sammenLæs mereFoto: Robin Strand/Bergen Reiselivslag/visitBergen.com.",
        "metadata": {
            "source": "https://www.berlingske.dk/rejser/de-fem-mest-unikke-vandreoplevelser-fra-bergen",
            "image_url": "https://berlingske.bmcdn.dk/media/cache/resolve/image_x_large/image/116/1166576/22938641-.jpg",
            "publication_time": "Lørdag d. 15. juni 2019, kl. 17.00",
            "author": null,
            "related_links": [],
            "attachments": []
        }
    }
}