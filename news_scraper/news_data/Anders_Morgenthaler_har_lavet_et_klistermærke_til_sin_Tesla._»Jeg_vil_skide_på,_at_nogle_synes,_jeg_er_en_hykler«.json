{
    "version": "1.0",
    "document": {
        "id": 13873,
        "title": "Anders Morgenthaler har lavet et klistermærke til sin Tesla. »Jeg vil skide på, at nogle synes, jeg er en hykler«",
        "content": "Han sætter sit klistermærke præcis, hvor det passer ham. Anders Morgenthaler er klar i mælet. »Jeg vil skide på, at nogle synes, jeg er en hykler.« Forfatteren, tegneren, filminstruktøren og den erklærede klimaaktivist Anders Morgenthaler er en af dem, der nu højlydt tager afstand fra Elon Musk, efter at milliardæren er trådt ind i amerikansk politik. Og det har konsekvenser for Tesla. Morgenthaler har kørt Tesla i 15 år og elsker det. I sidste uge satte han et klistermærke med sloganetElon Sucksi produktion.Han har fået trykt 1700 klistermærker og solgt tæt på 400. Dermed skriver han sig ind i en global tendens, hvor folk, der kører i Tesla, sætter et klistermærke bag på bilen med eksempelvis ordlyden»I bought this before Elon went Crazy«.Det er en sag,Berlingske tidligerehar beskrevet. Morgenthaler kalder sig selv »en afthe original fanboysaf Elon Musk. »Jeg har virkelig købt ind på Elon Musks grønne vision i forhold til elektrificeringen af bilparken. Alt, der har med Tesla at gøre, har i min bog været den fuldstændig rigtige måde at få verden til at skifte bæredygtigt på. Og Elon Musk har personligt været et af mine meget store forbilleder,« fortæller Anders Morgenthaler. Men det var dengang. Noget har ændret sig de senere år. Særligt under corona sker der ifølge Anders Morgenthaler noget med Elon Musk. Da han køber Twitter og omdanner det til X, knækker filmen for den danske »fanboy« »Der går hanall inpåthe dark side ogbruger sin magt ekstremt ubehageligt. Forleden kom der en udmelding om, at han vil skære ned påpublic service og på planned parenthood, der blandt andet er støtte til abortklinikker. Det vil afskære millioner af kvinder fra muligheden for abort. Det er for mig en så grænseoverskridende måde at være i verden på,« siger Anders Morgenthaler.  A post shared by Anders Morgenthaler (@anders_morgenthaler) Og det er Elon Musks handlinger, der har fået ham til at reagere. Men det er mod personen Elon Musk og ikke bilen Tesla. Men kan du så ikke bare sælge Teslaen? »Jeg har ikke noget mod min Tesla-bil. Jeg elsker faktisk min Tesla-bil,« siger han. »Sælger jeg, kan jeg sidde og klappe mig selv på skulderen over, hvor moralsk god jeg er. Jeg kan ikke købe en ny elbil, så jeg skal købe en brugt elbil, og de er ikke lige så gode som en Tesla. Jeg har behov for at tage afstand fra Elon, fordi han er en lort, men ikke fra min bil. Det kan man så synes er hyklerisk eller ej.« Anders Morgenthaler er blandt andet blevet kaldt hyklerisk i enklumme i Berlingske. Hvad siger du til dem, der mener, du er hyklerisk? »Jeg forstår ikke, hvorfor de mener, jeg er hyklerisk. Det kommer lidt bag på mig, hvorfor folk har så meget modstand mod det her klistermærke. Hvorfor er de så rasende? Både på venstrefløjen og på højrefløjen.« I virkeligheden har han da også en plan med klistermærket. Ideen er at sælge 1700 klistermærker. Gør han det, og sætter folk dem på deres Tesla, så anslår han, at han når 3,5 % af den samlede Tesla-ejerkreds i Danmark. Han påpeger, at forskning viser, at ikkevoldelige oprør har en effekt, når de når 3,5 procent af befolkningen. Det mener han også bør gøre sig gældende med et brand. Når han har solgt de 1700 klistermærker, lukker han webshoppen. »Så er min mission lykkes, så har jeg lavet den kampagne, jeg vil.« Selv forstår han ikke, at et lille klistermærke kan få så mange folk op i det røde felt. »Mange mænd synes jeg er en soyboy (nedsættende udtryk om en mand, der vurderes at mangle maskuline træk,red.) og en svagpisser. Og så er der en hel midtergruppe, der bare synes, at jeg er en idiot og en klovn,« siger han. Mener du det helt alvorligt som et oprør, eller er det ment som en gimmick? »Det er 100 procent ment som et oprør. Et humoristisk oprør. Det er gået fra at være et stunt, en gimmick, til mig, der siger: »Hey, hvis der virkelig er så mange, der har det som mig, sålet's go all in«. Jeg vil skide på, at nogle synes, jeg er en hykler.« For Morgenthaler er det også et oprør mod Trump. Elon Musk og Trump har indledt et tæt samarbejde, ogMusk spiller en nøglerolle i Trumps kommende regering. »Det at lave et klistermærke er for mig en måde at sige, jamen, hvis du associerer dig med Trump og den fascistiske måde at være i verden på, som jeg mener, det 100 procent er, så vil jeg tage afstand fra det,« siger han. Selvom han tager klimaet og Musk alvorligt, er han alligevel ikke alt for selvhøjtidelig om sit nye påfund. Han kalder selv klistermærket for »100 procent latterligt«. »Det er verdens rigeste mand, jeg forsøger attake downmed et klistermærke. Det kan jo ikke blive mere latterligt,« griner han. Anders Morgenthalerer, 51 år og er stor klimaforkæmper.Fold sammenLæs mereFoto: Rune Øe. »Men det, som man bare skal huske på, det er, at rigtig, rigtig mange ting i verden er forandret ved at gøre latterlige ting. Den lille sol med »Atomkraft? – nej tak«, det er et af de mest effektive symboler i verden. Det prægede en hel generation,« siger han. Derfor tror Anders Morgenhaler på, at hvis debatten bliver ved med at køre, og klistermærkernes budskaber fortsat bliver spredt over hele verden, så vil det have en effekt. Det er sjovt for alvor. »Når det et vist niveau, så begynder Tesla nok at holde øje med det her og sige »godt, hvad fanden gør vi lige,« siger han. Nu håber Anders Morgenthaler bare, at hans Tesla har tænkt sig at opdatere – trods hans aktivisme mod dens opfinder.",
        "metadata": {
            "source": "https://www.berlingske.dk/kultur/anders-morgenthaler-har-lavet-et-klistermaerke-til-sin-tesla-jeg-vil-skide",
            "image_url": "https://berlingske.bmcdn.dk/media/cache/resolve/image_x_large/image/186/1860594/24837774-skriftestolen-med-anders-morgenthaler-vi-stiller-e.jpg",
            "publication_time": "Søndag d. 24. november 2024, kl. 08.13",
            "author": "Stine Hansen",
            "related_links": [],
            "attachments": []
        }
    }
}