{
    "version": "1.0",
    "document": {
        "id": 16414,
        "title": "Verdensomspændende IT-firma på vej til Næstved",
        "content": "Verdensfirmaet Sutherland Global Services har planer om at etablere en afdeling i Næstved. I første omgang med 50 medarbejdere, men den langsigtede strategi er, at Næstved-afdelingen skal udvikles og dække Danmark, Norge og Sverige, skriver Sjællandske Borgmester Henning Jensen (S) glæder sig over udsigten til IT-arbejdspladser i Næstved. Han har haft møde med to repræsentanter fra Sutherland Global Service, der har hovedsæde i Bombay. Firmaet har afdelinger er i 12 lande og beskæftiger 32.000 medarbejdere.  - Det er en meget spændende henvendelse. Jeg har haft møde med to direktører fra Indien. Og det er mit indtryk, at de var meget tilfredse med besøget i Næstved, siger Henning Jensen til Sjællandske. Sutherland Global Services har brug for omkring 1.000 kvadratmeter kontorlokaler, hvor der kan indrettes en slags service-center for firmaets nordiske kunder. Opgaven er at yde back-up til virksomheder i Nordeuropa, og i den digitale verden betyder geografiske grænser mindre.",
        "metadata": {
            "source": "https://www.berlingske.dk/virksomheder/verdensomspaendende-it-firma-paa-vej-til-naestved",
            "image_url": "https://berlingske.bmcdn.dk/media/cache/resolve/image_x_large/image/36/369609/3284847-computere.jpg",
            "publication_time": "Torsdag d. 11. november 2010, kl. 06.28",
            "author": "Søren Dietrichsen",
            "related_links": [],
            "attachments": []
        }
    }
}