{
    "version": "1.0",
    "document": {
        "id": 5210,
        "title": "Institut for Menneskerettigheder: Der er omfattende problemer med seksuel chikane i Forsvaret – det skal løses nu",
        "content": "»Vi passer på Danmark,« siger Forsvaret i en ny brandingkampagne. Men passer Forsvaret tilstrækkeligt på kvinderne? Det spørgsmål bliver kun mere relevant, når mænd og kvinder fremover skal aftjene værnepligt på lige vilkår. Kvinder går fra at have værneret til værnepligt. Fra 2026 bliver unge kvinder derfor pålagt også at møde op til Forsvarets Dag, de skal potentielt aftjene værnepligt, og de kan ikke som i dag afbryde værnepligten undervejs. Inden den ligestillede værnepligt bliver rullet ud, er der behov for at sætte alle sejl til for at få løst de omfattende problemer, der er med seksuel chikane på Forsvarsministeriets område. Seksuel chikane rammer både mænd og kvinder, der har valgt Forsvaret som arbejdsplads. Men chikanen går værst ud over kvinder og finder særligt sted i Hæren, der uddanner langt de fleste danske værnepligtige. Den seneste undersøgelse fra Forsvarsministeriets Personalestyrelseviste, at43 procent af de kvindelige ansatte i Hæreninden for det seneste år er blevet udsat for uønsket seksuel opmærksomhed eller chikane. For mænd var tallet ni procent. Forsvaret er selvsagt ikke en helt almindelig arbejdsplads, og værnepligtige har ikke normale arbejdsvilkår. Når staten pålægger borgerne at aftjene værnepligt, påtager staten sig samtidig et stort ansvar. Værnepligtige kan ikke – modsat alle andre i samfundet – opsige deres kontrakt, så der påhviler Forsvaret og Beredskabsstyrelsen et særligt ansvar for at sikre et chikanefrit miljø. Når problemerne øjensynligt er større i dele af Forsvaret end på mange andre arbejdspladser, understreger det behovet for at sætte ind her. På Institut for Menneskerettigheder anbefaler vi, at Forsvaret løser problemerne på tre niveauer: Når kvinder er med til at passe på Danmark som værnepligtige, er det afgørende, at Forsvaret og Beredskabsstyrelsen passer på kvinderne ved at sikre et chikanefrit miljø for alle. Kun på den måde bliver der i realiteten lige arbejdsvilkår for værnepligtige kvinder og mænd. Rasmus Brygger er ligebehandlingschef på Institut for Menneskerettigheder  ",
        "metadata": {
            "source": "https://www.berlingske.dk/kommentarer/institut-for-menneskerettigheder-der-er-omfattende-problemer-med",
            "image_url": "https://berlingske.bmcdn.dk/media/cache/resolve/image_x_large_vertical/image/179/1796005/24705912-soldater-fra-trnregimentet-i-aalborg-ses-her-ved.jpg",
            "publication_time": "Torsdag d. 16. maj 2024, kl. 23.55",
            "author": null,
            "related_links": [],
            "attachments": []
        }
    }
}