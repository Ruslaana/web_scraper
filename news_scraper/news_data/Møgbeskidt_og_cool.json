{
    "version": "1.0",
    "document": {
        "id": 19375,
        "title": "Møgbeskidt og cool",
        "content": "Det lykkes fint for Jamie Hince og Alison Mosshart – førstnævnte en mere end habil lydarkitekt, sidstnævnte en af de mest cool personer bag en alternativ rockmikrofon. De spiller alle instrumenter selv, hvad enten arrangementerne er helt rå som i »Damned If She Do« eller forslåede som i »The Last Goodbye«. Over en fuld plade er The Kills ikke helt deroppe, hvor de fantastiske White Stripes huserede, men indimellem er de såre tæt på, bl.a. i det dramatiske åbningsnummer »Future Starts Now« og den efterfølgende, slæbende »Satellite«, der spilles i hus af en fremragende, ørehængende melodi. I det hele taget har melodisiden fået mere opmærksomhed end på gruppens seneste to udspil, og det er ganske klædeligt, især fordi det på ingen måde er sket på bekostning af den nerve, der fra dag ét har været kimen i The Kills’ udtryk.",
        "metadata": {
            "source": "https://www.berlingske.dk/musikanmeldelser/moegbeskidt-og-cool",
            "image_url": "https://berlingske.bmcdn.dk/media/cache/resolve/image_x_large/image/75/752742/3969398-kills.jpg",
            "publication_time": "Mandag d. 04. april 2011, kl. 22.30",
            "author": "Thomas Søie Hansen",
            "related_links": [],
            "attachments": []
        }
    }
}