{
    "version": "1.0",
    "document": {
        "id": 6111,
        "title": "Elendige tal for Tesla: Produktionen falder i Kina, og salgstal bløder i Europa",
        "content": "Strømmen er for alvor gået af Tesla. Produktionen af færdige biler på fabrikkerne i Kina falder for syvende måned i træk, samtidig med at der kommer stadigt flere europæiske katastrofetal over salget. I april leverede Teslas fabrik i Shanghai i Kina seks procent færre færdige biler end for et år siden, nemlig 58.459 Model 3 sedan og Model Y sport, viser friske tal fra brancheorganisationen China Passenger Car Association (CPCA). Det er syvende måned i træk, at produktionen er faldet. Det kan ikke ses af tallene, hvor mange af bilerne der sælges i Kina, som er verdens største bilmarked, og i udlandet, men i april voksede det samlede salg af elbiler og hybridbiler (med både el- og benzinmotor) i Kina med 42 procent til 1,14 millioner styk. Teslakæmper samtidig med et voldsomt faldende salg globalt, særlig på grund afTesla-topchef og -storejer Elon Musks deltagelse i amerikansk politik i et nært samarbejde med præsident Donald Trump. Det har skabt forbrugerboykot verden over og har mange stederført til hærværk mod Tesla-biler, både hos privatpersoner og hos forhandlere, samtidig med at der har været demonstrationer uden for mange Tesla-salgssteder. I januar-marts varTeslas globale salg det laveste i tre år, selvom elbilsalget stiger og stiger i de vigtigste lande. En ny udgave af Teslas Model Y har ikke hjulpet Tesla. Salget er kun fortsat nedad. I Europa er tilbagegangen meget voldsom. Der er kæmpe fald i Teslas salg i otte af de ti lande, hvor elbiler sælger bedst. I Frankrig og Tyskland, som er de største eurolande, gik Teslas salg i april tilbage med henholdsvis 59,4 og 46 procent. I Frankrig blev der således kun indregistreret 863 nye Tesla-biler. Tyskland er det største elbilmarked i Europa. Et tredje stort marked, Spanien, gik 36 procent tilbage for Tesla i april, Portugal faldt med 33 procent, hvilket er mere end i de tidligere måneder, mens der i Storbritannien blev solgt 59 procent færre Tesla-biler – nemlig kun 512 styk – end for et år siden. Det danske Tesla-salg er dykket med hele 67,2 procenti april, overgået af Holland, hvor tilbagegangen er på 73,8 procent. Svenskerne er dog dem, der mest markant har lagt afstand til Tesla. I Sverige faldt Teslas salg i april med hele 80,7 procent sammenlignet med sidste år. Svenskerne købte blot 203 Tesla-biler. Så lave tal er ikke set siden oktober 2022. I verdens elbilland nummer 1, Norge, lykkedes det godt nok Tesla at fastholde positionen som bedstsælgende bil med Model Y, men ifølge Opplysningsrådet for Veitrafikken (OFV) lå Teslas markedsandel ved indgangen til maj på 11 procent, hvor den for et år siden var på 18 procent. »Tesla er ikke i nærheden af niveauet, som vi har været vant til, man kan ikke lade som noget andet. Det kan være et tegn på, at mange nu oplever, at andre mærker er lige så interessante og har lige så meget at tilbyde i omtrent samme prissegment,« siger direktør Øyvind Solberg Thorsen. Kun i Italien kan Tesla smile. Her voksede salget i april med 11,8 procent til 446 biler, viser tal fra det italienske transportministerium. Men også uden for Europa lider Tesla. I Australien solgte Tesla blot 500 biler i april, 76 procent færre end for et år siden, og i Kina selv er Teslas udfordringer betydelige. Her harkinesiske bilmærker med BYD i frontgodt fat i forbrugerne. BYD, som i 2024 overhalede Tesla og nu er verdens største elbilproducent, havde i april sin bedste salgsmåned nogensinde. BYD har sat sig som mål at levere 5,5 millioner elbiler i 2025. Teslas aktiekurs er faldet med 42 procent, siden den i midten af december satte hidtidig rekord. Dengang troede mange investorer, atElon Musks nære samarbejdemed USAs kommende præsident ville hjælpe Tesla. Det er ikke sket. ",
        "metadata": {
            "source": "https://www.berlingske.dk/virksomheder/elendige-tal-for-tesla-produktionen-falder-i-kina-og-salgstal-bloeder",
            "image_url": "https://berlingske.bmcdn.dk/media/cache/resolve/image_x_large/image/191/1919338/24946796-der-ruller-frre-og-frre-frdige-teslaer-ud-fra-f.jpg",
            "publication_time": "Torsdag d. 08. maj 2025, kl. 10.57",
            "author": "Thomas Breinstrup",
            "related_links": [],
            "attachments": []
        }
    }
}