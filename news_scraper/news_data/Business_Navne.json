{
    "version": "1.0",
    "document": {
        "id": 14211,
        "title": "Business Navne",
        "content": "Novo A/SBjarne Graven Larsen tiltræder 1. maj som CFO i Novo A/S. Han vil få til opgave at sikre og fortsætte den langsigtede værdivækst. Han har tidligere været CEO for FIH Erhvervsbank, fondsdirektør i ATP og Executive Vice President i Realkredit Danmark A/S. Han har også arbejdet som specialkonsulent i Danmarks Nationalbank og er fuldmægtig fra finansministeriet. HOFOR A/SBjarne Korshøj, 57 år, tiltræder 4. maj som teknisk direktør i HOFOR, Hovedstadsområdets Forsyningsselskab. Han kommer fra en stilling som Vice President for termisk energiproduktion i COWI, og har bestridt en række direktørstillinger i Vattenfall-koncernen, hvor han frem til 2012 var adm. direktør for Vattenfall A/S Danmark. Han er uddannet civilingeniør fra DTU og har en HD i organisation. DK Company A/SHans Maasbøl, 45 år, er tiltrådt som CEO for InWear, Part Two, Soaked in Luxury og Companys kæden i DK Company A/S. Han har tidligere været international salgschef for modebrandet Selected under Bestseller og kommer fra en stilling hos Royal Copenhagen A/S, hvor han har været ansvarlig for salg i Europa. COWIJasper Kyndig er tiltrådt som regionsdirektør for region Midtjylland og kontoret i Aarhus hos COWI. Han har været i COWI siden 2003, henholdsvis som projektchef og senere afdelingschef. Han er uddannet civilingeniør og har en MBA fra Edinburgh Business School. OperateKezia Museth er ansat som chefdesigner hos Operate. Hun kommer fra en stilling som Senior Art Director i Advice A/S. LagkagehusetJesper Friis er tiltrådt som adm. direktør i bagerbutikskæden Lagkagehuset. Han skal hjælpe med opbygningen af virksomheden i udlandet. Han har tidligere arbejdet for Danish Crown og Carlsberg og har i den forbindelse været udstationeret i flere europæiske lande. Han har stor erfaring med opbygningen af salgsorganisationer på consumer-området. MediaComUlrik Falkner Thagesen er udnævnt som CEO for MediaCom i Norden. Her vil han få ansvaret for alle MediaCom aktiviteter i Danmark, Sverige, Norge og Finland. Han har været ansat i bureauet siden 2006. Intego A/SBjarne Bøge Søndergaard er tiltrådt som afdelingsleder for Intego A/S’ projektafdeling, hvor han primært vil have fokus på vækst og udvikling i hele landet. Han kommer han fra en stilling som projektchef hos Royal Greenland. ",
        "metadata": {
            "source": "https://www.berlingske.dk/karriere/business-navne",
            "image_url": "https://berlingske.bmcdn.dk/media/cache/resolve/image_x_large/image/23/234313/8670732-bjarne-graven.jpg",
            "publication_time": "Lørdag d. 25. april 2015, kl. 20.30",
            "author": null,
            "related_links": [],
            "attachments": []
        }
    }
}