{
    "version": "1.0",
    "document": {
        "id": 14724,
        "title": "Kæmpe apparat skal håndhæve Trumps straftold – og her ender regningen",
        "content": "Der nærmer sig nu at være fuldt blus underen global handelskrig. Det sætter et kæmpe apparat i gang, som skal sikre, at straftolden faktisk afregnes. Donald Trumps lange liste over ekstratold på varer, der føres ind i USA fra andre lande, vil gøre alle disse varer dyrere at sælge i USA. Formelt skal importøren afregne tolden, men vil så forsøge at presse sin leverandør til at sætte prisen ned – men analytikere og økonomer regner med, at det i udtalt grad bliver de amerikanske forbrugere, der får regningen. Toldsatser er en skat, der lægges på importerede varer. Som med alle skatter ender pengene i statskassen hos det land, der opkræver tolden. Told har længe været anvendt til at beskytte et lands egne virksomheder, forditold gør udenlandske varer dyrere. Dermed kan man håbe, at forbrugerne vælger at købe de lokale varer i stedet. I USA er det finansministeriet, der er ansvarlig for hele lovgivningen bag toldsatser, og det er her, at toldpengene ender. I 2024 udgjorde indtægterne fra told i USA mindre end tre procent af det samlede budget, og Det Hvide Hus' handelsrådgiver, Peter Navarro, har ifølge nyhedsbureauet Bloomberg sagt, at Donald Trumps straftold vil skaffe 700 milliarder dollar (4.800 milliarder kroner) ind årligt – mere end ni gange så meget som hidtil. Det svarer til 21 procent af al import af varer i 2024. Det er dog de amerikanske told- og grænsemyndigheder (Customs and Border Protection), der skal sikre, at tolden faktisk betales. Det skal de holde øje med i omkring 330 havne i USA tillige med de veje og jernbaner, som krydser ind i landet fra Canada i nord og Mexico i syd, som er de eneste to lande, som USA deler landegrænser med. Også i alle lufthavne kontrolleres al fragt, der kommer ind i USA. Alle varer, som krydser grænserne, får tildelt en talkode efter et internationalt system – det harmoniserede system for beskrivelse og kodning af varer. Toldsatserne kan så målrettes bestemte varegrupper eller helt bestemte produkter. Det kan man se påEUs 99 sider lange og detaljerede listeover, præcis hvilke amerikanske varer der vil bliveramt af straftold i Europa, så snart EU måtte beslutte sig for det. Den omfatter bestemte former for kød, bestemte udskæringer af fjerkræ, bestemte former for frugt, grøntsager, alkohol, tyggegummi, cowboybukser, whisky, håndtasker, dameundertøj, sneplove og motorcykler. I USA skal alle toldpapirer granskes, varerne kontrolleres, og der skal afregnes told ved ankomsten til USA. Det er den, der importerer varerne, der betaler, og altså ikke eksportøren, sådan som Donald Trump har hævdet. I sidste ende sender importøren det meste af eller hele regningen videre til forbrugerne og virksomhederne, der køber varen i USA. Nogle varer og komponenter kan dog krydse grænsen mange gange – som en bil, hvor komponenter transporteres rundt mellem Canada, Mexico og USA, inden den sælges i USA. Her bliver der noget at holde styr på for tolderne. Også guld, som sendes til for eksempel Indien for at blive anvendt til fremstilling af øreringe, der siden skal sælges i USA, blive ramt af straftolden. Bestemte varer er dog helt undtagetden amerikanske told. Det gælder blandt andet medicinalprodukter. Medicinpriserne er allerede markant høje i USA, så yderligere prisstigninger kan for alvor føre til utilfredshed og i værste fald til, at folk ikke har råd til at købe den nødvendige medicin, fordi tilskudsmulighederne til medicin er begrænsede i forhold til herhjemme. USAs regering satser på, at de høje toldsatser vilfå flere virksomheder til at flytte produktionen til USAfor dermed at undgå straftolden. Det vil være med til at skabe og opretholde arbejdspladser i USA. Høje toldsatser vil dog også få virksomheder til at søge mod andre markeder end USA og sælge deres varer dér. Det har blandt andet Kina gjort, siden Donald Trump i sin tidligere præsidentperiode lagde straftold på kinesiske varer. Dengang i 2018 kom omkring 20 procent af alle importvarer i USA fra Kina. I 2023 var det nede på 14 procent. FAKTAHer er overblikket over de amerikanske straftoldsatserDonald Trump lagde for med 1. februar at lægge 25 procents straftold på alle varer fra Canada og Mexico og ti procent på alle varer fra Kina.12. marts trådte 25 procents straftold på stål og aluminium i kraft for at beskytte den amerikanske bilindustri.3. april trådte en straftold på 25 procent på importerede biler i kraft.5. april indføres en ti procents »grundtold« på al import til USA – dog undtages Canada og Mexico, som allerede er separat ramte. En række lande vil ikke blive yderligere ramt. Disse er Storbritannien, Tyrkiet, Singapore, Brasilien, Colombia, Argentina, El Salvador, De Forenede Arabiske Emirater, Saudi-Arabien, Australien og New Zealand.9. april rammes så omkring 60 lande af individuel straftold. Varer fra EU pålægges 20 procent, fra Kina 54 procent, fra Vietnam 46 procent, fra Thailand 36 procent, fra Japan 24 procent, fra Cambodia 49 procent, fra Sydafrika 30 procent, fra Taiwan 32 procent.Th.FOLD UD Donald Trump lagde for med 1. februar at lægge 25 procents straftold på alle varer fra Canada og Mexico og ti procent på alle varer fra Kina. 12. marts trådte 25 procents straftold på stål og aluminium i kraft for at beskytte den amerikanske bilindustri. 3. april trådte en straftold på 25 procent på importerede biler i kraft. 5. april indføres en ti procents »grundtold« på al import til USA – dog undtages Canada og Mexico, som allerede er separat ramte. En række lande vil ikke blive yderligere ramt. Disse er Storbritannien, Tyrkiet, Singapore, Brasilien, Colombia, Argentina, El Salvador, De Forenede Arabiske Emirater, Saudi-Arabien, Australien og New Zealand. 9. april rammes så omkring 60 lande af individuel straftold. Varer fra EU pålægges 20 procent, fra Kina 54 procent, fra Vietnam 46 procent, fra Thailand 36 procent, fra Japan 24 procent, fra Cambodia 49 procent, fra Sydafrika 30 procent, fra Taiwan 32 procent.Th.  ",
        "metadata": {
            "source": "https://www.berlingske.dk/virksomheder/kaempe-apparat-skal-haandhaeve-trumps-straftold-og-her-ender",
            "image_url": "https://berlingske.bmcdn.dk/media/cache/resolve/image_x_large/image/190/1907530/24924171-to-toldere-kontrollerer-indholdet-af-en-lastbil-i.jpg",
            "publication_time": "Torsdag d. 03. april 2025, kl. 13.30",
            "author": "Thomas Breinstrup",
            "related_links": [],
            "attachments": []
        }
    }
}