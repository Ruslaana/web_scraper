{
    "version": "1.0",
    "document": {
        "id": 8512,
        "title": "Berlingske mener: Ingen bad om et forandret Danmark. Men det kom",
        "content": "Da Berlingskes journalist Annelise Bistrup sammen med daværende borgmester Per Madsen tog på reportagetur i Ishøj i sommeren 1976, var der lidt mere end otte procent udlændinge bosat i kommunen. Det fik borgmesterentil at konstatere, at »det er ved at være for mange«. I dag, knap 50 år senere, er Ishøj tæt på som den første danske kommune at passere den historiske grænse, hvor mere end halvdelen af kommunens indbyggere har udenlandsk oprindelse. Det er anledningen til, at Berlingskes Christian Foldager i denne weekendfølger i fodsporene på Annelise Bistrupog er draget til Ishøj igen for at mærke, hvad den demografiske revolution forårsaget af ikke mindst asylindvandring fra lande i Mellemøsten og Nordafrika betyder for livet i vestegnskommunen i 2025. Berlingske tog på reportage til Ishøj i 1970erne, da udlændingedebatten blev indledt. Nu er vi årtier senere vendt tilbage sammen med Pia Kjærsgaard (DF) og Frederik Vad (S) for at gøre status på, hvordan indvandringen har forandret kommunen.Fold sammenLæs mereFoto: Asger Ladefoged. Som en Ishøj-borger siger til Foldager: »Før havde vi en slagter og alt muligt andet. Nu er der ikke ret meget dansk tilbage.« Men fortællingen om Ishøj er andet og mere end historien om en kommune, hvor mange indvandrere, ofte af muslimsk oprindelse, har bosat sig. Den er også et koncentrat af en udvikling, der har forandret store dele af hele det danske samfund siden 1970erne. I dag er der omkring950.000 indvandrere og efterkommere i Danmark. Omkring 600.000 af dem kommer fra ikkevestlige lande, herunder de altovervejende muslimske MENAPT-lande, hvorfra tilstrømningen til Danmark er næsten fordoblet i de seneste seks år, selv om der er strammet markant op på adgangen til asylindvandring. I stedet rejser mange hertilsom udenlandsk arbejdskraft. Danmark er en lille, åben økonomi, der ikke kan lukke sig hermetisk om sig selv. Alligevel er udviklingen dramatisk. Den har betydet, at befolkningsrige områder især omkring nogle af landets store byer reelt er omdannet til muslimske parallelsamfund, hvor traditionelle danske kulturelle normer er under pres eller udfaset. Det er en demografisk omkalfatring af det danske samfund, som – fraset den katastrofaleudlændingelov fra 1983, der i en periode reelt åbnede for mere eller mindre fri asylindvandring til Danmark – ikke er udløst af nogen aktiv politisk beslutning om, at Danmark skal forandres på den måde, det er sket. Ingen politikere med magt i dette land har stillet sig frem foran befolkningen og udtrykt det ønskværdige i, at hver tiende borger i 2025 bør være indvandrer eller efterkommer fra ikkevestlige og ofte muslimske lande. Eller at andelen løbende bør vokse, som det fortsat er tilfældet. År efter år. Ishøj er på vej til at blive den første kommune i Danmark, hvor et mindretal af indbyggerne har dansk oprindelse.Fold sammenLæs mereFoto: Asger Ladefoged. Men det er sket, som Ishøj er et symptom på. Ligesom Ishøj viser, at det trods utallige politiske indgreb over især de seneste 25 år ikke er lykkedes at få den sværest integrerbare indvandring til Danmark under kontrol. Resultatet af dette politiske svigt ser vi hver eneste dag i form af social kontrol og fundamentalistisk ekstremisme i parallelsamfundene. Kriminalitetsstatistikker, der for nogle grupper af indvandrere og efterkommere blinker højrødt. Klanfamilier med kolossal magt i visse boligområder. Vold i skoler med mange indvandrerbørn. Parallelle, religiøse magtstrukturer uden for det danske samfunds rækkevidde. Markante offentlige udgifter til indvandrere på passiv forsørgelse. Mange indvandrere passer deres liv og arbejde uden at ligge det danske samfund til last. Tak til dem. Men de strukturelle forandringer af Danmark og de udfordringer,det politiske svigtdagligt giver, har ingen krævet. Det er på høje tid, man politisk finder redskaberne til at få styr på, hvilket Danmark man ønsker i fremtiden. TOM JENSEN ",
        "metadata": {
            "source": "https://www.berlingske.dk/ledere/berlingske-mener-ingen-bad-om-et-forandret-danmark-men-det-kom",
            "image_url": null,
            "publication_time": "Lørdag d. 17. maj 2025, kl. 17.59",
            "author": null,
            "related_links": [],
            "attachments": []
        }
    }
}