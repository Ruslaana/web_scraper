{
    "version": "1.0",
    "document": {
        "id": 17501,
        "title": "FC Vestsjælland rykker ned efter nederlag til Esbjerg",
        "content": "Det var vind eller forsvind for FC Vestjælland. Og det blev sidstnævnte for Michael Hansens tropper, der i en direkte duel om nedrykning tabte 2-1 i Esbjerg og dermed ikke længere kan nå vestjyderne, der er syv point over stregen og med kun en kamp tilbage. FC Vestsjælland kom ellers foran og førte frem til pausen. Græske Apostolos Vellios bragte gæsterne foran på et mål tæt under mål, efter at flere af Esbjergs spillere var for passive.  Esbjerg kom anderledes tændte ud til anden halvleg, og der var kun spillet et par minutter, da Mohammed Fellah med en flot stikning fandt den hollandske angriber Mick van Buren, som kunne bringe balance i regnskabet. Udeholdet satsede alt i slutminutterne, og det kostede endnu et mål, som Mick van Buren også scorede. Dermed er FC Vestjælland syv point efter Esbjerg inden sidste runde, og vestsjællænderne rykker derfor ned i 1.division sammen med Silkeborg IF. De to hold bliver afløst af Viborg FF og AGF, der allerede har sikret oprykningen til Superligaen. ",
        "metadata": {
            "source": "https://www.berlingske.dk/sport/fc-vestsjaelland-rykker-ned-efter-nederlag-til-esbjerg",
            "image_url": "https://berlingske.bmcdn.dk/media/cache/resolve/image_x_large/image/48/484175/9111413-bt.jpeg",
            "publication_time": "Søndag d. 31. maj 2015, kl. 18.12",
            "author": null,
            "related_links": [],
            "attachments": []
        }
    }
}