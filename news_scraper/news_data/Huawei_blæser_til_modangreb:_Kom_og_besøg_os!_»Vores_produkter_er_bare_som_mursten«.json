{
    "version": "1.0",
    "document": {
        "id": 4358,
        "title": "Huawei blæser til modangreb: Kom og besøg os! »Vores produkter er bare som mursten«",
        "content": "»Kom og besøg os, og se med jeres egne øjne, at der ikke er noget at komme efter.« Det er dybest set den kinesiske IT-gigant Huaweis nye motto. Efter anklager om mulig spionage og den verserende sag om anholdelsen af Huaweis økonomikoncernchef i Canada kaster virksomhedern sig nu ud i charmeoffensiv. På Davos-mødet tirsdag inviterede bestyrelsesformand for Huawei, Liang Hu,bekymrede lande til at besøge virksomhedens laboratorier. Stort set samtidigt åbnede IT-giganten for første gang sit laboratorium for cybersikkerhed i Shenzhen for tyske journalister, mens et nyt sikkerhedslaboratorium lige er åbnet i Bonn. Grundlæggeren af Huawei, Ren Zhengfei, skrev for nyligt en e-mail til de ansatte, hvor han advarede mod, at virksomheden går nogle »bitre dage« i møde. For at redde stormen af har grundlæggeren for første gang siden 2016 givet en række interviews til udenlandske medier. Det er Ren Zhengfeis datter, virksomhedens koncernfinansdirektør, Meng Wanzhou, der p.t. er anholdt i Canada.Fold sammenLæs mereFoto: Bobby Yip / Reuters / scanpix. At den megen debat om Huawei for alvor er begyndt at gøre ondt på IT-giganten, fremgik med al tydelighed af en nylig intern e-mail til medarbejderne fra stifteren Ren Zhengfei. Her skriver han ifølge avisen Die Welt, at virksomheden i de kommende år må forberede sigpå »bitre dage.« som kan føre til fyringer. Det kan nemlig få store konsekvenser, hvis de europæiske lande vælger samme fremgangsmåde som USA, Australien og New Zealand, der har udelukket Huawei fra at deltage i opbygningen af den næste generation af 5G-mobilnet.Alene tyskernes investering i 5G vurderes til at være i omegnen af 70 mia euro, og nu genovervejer tyskerne Huaweis deltagelse i det udbud.  Le géant chinois des télécommunications Huawei est devenu un habitué d’attaques en tout genre ces derniers mois. Le fondateur et PDG de#Huawei, Ren Zhengfei, s'est adressé en exclusivité à la Télévision centrale de Chine.pic.twitter.com/A9FJJX3v5N For at imødegå den megen kritik om risiko for kinesisk overvågning brød Rem Zhengfei  i sidste uge for første gang siden 2016 tavsheden og gav flere interviews til udenlandske medier. Tirsdag fulgte Huawei så trop ved at invitere tyske journalister indenfor i det globale hovedkvarter i Shenzhen. Ud over interview med Huaweis topfolk fik de adgang til virksomhedens »cyber security lab«, laboratoriet for varmeisolering og grundforskningscenteret for algoritmer.  Over for de tyske journalister fra blandt andet Handelsblatterkender koncernchefen Eric Xu, at virksomheden har »åbnet sig for sent. Vi må indrømme, at det var en fejl,«. Huawei har netop oprettet et »cybersikkerhedslab« i Bonn, lige ved siden af den føderale styrelse for sikkerhed og informationsteknologi. (BSI). Her kan tyske myndigheder og operatører som tyske Telekom ifølge Huawei få lov at gennemse den kildekode, der driver den kinesiske hardware. Samtidig udgør virksomhedens hardware kun en lille brik i de tyske mobilnet,betoner Huaweis chef i Tyskland, Dennis Zuo. »Huaweis produkter er som mursten, som bliver bygget efter en bestemt standard. Man kan simpelthen ikke sige, at hele husets sikkerhed afhænger af disse teglsten,« siger han.  ⁦@laserspexzu Besuch in der Huawei-Zentrale - ein Stück über das wahrscheinlich berüchtigtste Unternehmen der Welt: „Wollen Sie wirklich das Ende von Huawei?“https://t.co/zr6zFEmKtp#FAZeditionvia ⁦@faznet⁩ ⁦@Finsterbusch⁩ ⁦@thiemoheeg⁩ Koncernchefen afviser også beskyldningen om, at en kinesisk cybersikkerhedslov tvinger kinesiske virksomheder til at samarbejde med landets efterretningstjenester. Forpligtelsen gælder ifølge ham kun på Kinas territorium; ikke når Huawei opererer i udlandet: »Vi ville ikke gøre noget, som vil skade andre lande og andre individer«, forsikrer Eric Xu. Huaweis globale hovedkvarter ligger i Shenzhen i Guangdong-provinsen. Tirsdag fik tyske journalister blandt andet adgang til »sikkerhedslaboratoriet«.Fold sammenLæs mereFoto: STAFF / Reuters / scanpix. Kinesisk charmeoffensiv eller ej, så er Europa i dag reelt i en situation, hvor der ikke er nogle lette løsninger. Det skyldes, at kontinentet ikke selv råder over den mest avancerede digitale infrastruktur. Derfor risikerer de europæiske lande i de kommende år at blive klemt i det teknologiske våbenkapløb mellem Kina og USA, siger cybersikkerhedsekspert Solange Ghernaouti. Hun er leder af den schweiziske Cybersecurity Advisory and Research Group. »Europa mestrer ikke længere det elektroniske marked. Europa er ikke førende inden for hardware-infrastruktur. Derfor må vi nu vælge mellem to lande, der kæmper om kontrol med netværksstrukturen og dermed muligheden for overvågning,« siger Solange Ghernaouti til Berlingske. Det kommende 5G-netværk er særligt afgørende, fordi det bliver grundlag for den næste bølge af digitalisering af arbejdslivet og dagligdagen fra biler og gadgets til køkkenudstyr og elpærer. Derfor hjælper det ikke meget, at Huawei lover at slå dørene op for besøg. Det er så godt som umuligt at holde øje med alle bagdøre i den avancerede hardware, mener hun. »Derfor er taler vi ikke bare om et teknologisk problem for Europa. Det er et geopolitisk problem på nationalt og internationalt niveau,« siger Solange Ghernaouti.",
        "metadata": {
            "source": "https://www.berlingske.dk/internationalt/huawei-blaeser-til-modangreb-kom-og-besoeg-os-vores-produkter-er",
            "image_url": "https://berlingske.bmcdn.dk/media/cache/resolve/image_x_large/image/110/1109217/22602147-china-politics.jpg",
            "publication_time": "Torsdag d. 24. januar 2019, kl. 08.05",
            "author": "Lykke Friis",
            "related_links": [],
            "attachments": []
        }
    }
}