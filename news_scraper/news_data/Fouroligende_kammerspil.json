{
    "version": "1.0",
    "document": {
        "id": 19501,
        "title": "Fouroligende kammerspil",
        "content": "Forfatteren skriver da også blændende og bizarre ungdomsromaner. Denne gang skaber han et spektakulært og levende drama i den mest trøsteløst kedelige betonbyggeri-ramme. Jeg-fortælleren Jef i «Mødre er farlige med kniv« har aldrig mødt sin far. Moren stikker ham en plade i stedet for sandheden om faren. Hun fortæller, at hun har dræbt faren med kniv og fremviser en 'blodplet' på stuens tæppe. Det skulle hun aldrig have gjort! Historien er et foruroligende kammerspil med få velvalgte personer. Foruden mor og søn, er der Jefs multihandikappede storesøster, morens kæreste, og Jefs ven Süleyman. Historien vinkles dybt originalt og fortællestemmen præges af Jefs frustrationer, sorgfuld, studs og med en skæv, underspillet humor.",
        "metadata": {
            "source": "https://www.berlingske.dk/boganmeldelser/fouroligende-kammerspil",
            "image_url": "https://berlingske.bmcdn.dk/media/cache/resolve/image_x_large/image/78/782422/3800900-modre-er-farlige-med-kniv.jpg",
            "publication_time": "Fredag d. 11. februar 2011, kl. 09.01",
            "author": null,
            "related_links": [],
            "attachments": []
        }
    }
}