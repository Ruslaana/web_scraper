{
    "version": "1.0",
    "document": {
        "id": 8846,
        "title": "Kong Charles har »svært ved at sidde stille«, når han hører denne sang: Her er hans absolutte favoritter",
        "content": "Hvad foretrækker den 76-årige britiske konge, når han skal have en svingom med dronning Camilla? Svaret vil måske overraske mange. Den ofte tweedklædte kong Charles har en forkærlighed for popstjerner som Kylie Minogue og Beyoncé.  pic.twitter.com/QtuhyAyRqLBringing together much-loved artists from across the Commonwealth, The King has shared a selection of songs which have brought him joy in ‘The King’s Music Room’ to mark Commonwealth Day 2025. Et af Kylie Minogues hit går endda så grundigt i bentøjet på ham, at han har »svært ved at sidde stille«, som han siger. Det fortæller han til Apple Music, som han har udgiveten personlig playlistesammen med. Den er fyldt med musikalske numre, der – som han selv beskriver det – bringer glæde og gode minder med sig. Og playlisten er mildest talt spækket med alle slags numre og kunstnere. Playlisten udgør nemlig et mix af genrer med alt fra reggae til afrobeats og opera fra de sidste 100 år. »Gennem mit liv har musik haft en stor betydning for mig,« lyder det fra kongen, der introducerer den royale playliste i en video: »Jeg ved, at det også er tilfældet for mange andre.« Playlisten, som er udgivet for at markere den årligeCommonwealth Daysamler 17 sange fra kunstnere, der enten er direkte forbundet til det britiske Commonwealth – der består af i alt 56 lande – eller blot har personlig betydning for Kongen. Og intet sangvalg lader til at være op til tilfældighederne. Det kommer blandt andet til udtryk, da kongen præsenterer den australske popstjerne Kylie Minogue på listen. Den australske popstjerne Kylie Minogue har ud over ved dronning Elizabeths diamantjubilæum også optrådt ved hendes 90- og 92-års fødselsdag. Hun har altså mødt den britiske kongefamilie ad flere omgange.Fold sammenLæs mereFoto: Carl Court/AFP/Ritzau Scanpix. Ud over at være fra et af de største Commonwealth-lande, optrådte Kylie Minogue i 2012 ved dronning Elizabethsdiamantjubilæum, der markerede dronningens 60 år på tronen. »Kylie er ambassadør for min velgørenhedsrepræsentation, »Kings Trust««, siger forklarer kong Charles og fortsætter: »Sangen er ‘The Loco-Motion’. Det her er musik, der kalder på, at man danser. Sangen har den her smitsomme energi, som gør, at jeg har utrolig svært ved at sidde stille.« En lignende introduktion får den amerikanske popstjerne Beyoncé, da kongen præsenterer hendes kæmpehit »Crazy in Love«, som han også har udvalgt på sin personlige playliste. Beyoncé har ligeledes optrådt ved et af kongens velgørenhedsevents i 2003: »Jeg ville gerne inkludere et ikonisk musikalsk øjeblik fra de utallige events, der har støttet mit velgørenhedsarbejde for unge mennesker gennem alle disse år. « Ud over selve musikken deler kongen også en personlig anekdote til hvert nummer. De handler primært om personlige møder med musikstjernerne, blandt andre reggaeikonet Bob Marley. »Jeg kan huske, da han kom til London for at optræde, da jeg var meget yngre, og mødte ham ved et arrangement. Han havde en vidunderlig, smittende energi, men også dyb oprigtighed og dybe bekymringer for sit samfund,« lyder det blandt andet, da han præsenterer den jamaicanske sanger Bob Marley med sangen »Could You Be Loved«. Kong Charles, da han fortsat var prins, med sin hustru Camilla, ved reggae-sangeren Bob Marleys hjem i Kingston, Jamaica. Kongen har under flere officielle besøg i Jamaica besøgt den afdøde sangers hjem, der i dag fungerer som et museum.Fold sammenLæs mereFoto: Arthur Edwards/AP/Ritzau Scanpix. Også Grace Jones, en anden stor jamaicansk sangerinde, har sneget sig ind på listen. Det samme har den nigerianske sanger Davido og den Sydafrikanske kunstner Miriam Makeba med sangen »The Click Song,« der synges i Xhosa, det afrikanske sprog, der bedre er kendt som »klik-sproget«. Et enkelt operanummer med en særlig betydning har sneget sig ind på listen. »E Te Iwi E« af dame Kiri Te Kanawa fra New Zealand, deroptrådte med selvsamme sangtil kong Charles og prinsesse Dianas bryllup i 1981. Det er ikke første gang, at et statsoverhoved offentliggør en personlig musikplayliste. Barack Obama har siden 2015årligt udgivetsin såkaldte »sommer-playliste«, som han selv har kurateret. Listen har, ligesom kong Charles, ofte været et stort miks af gamle klassikere samt nyere og mere moderne numre på tværs af genrer. Kong Frederik udgavligeledes en personlig playliste på Spotify i 2017, da han fortsat var kronprins. Playlisten blev offentliggjort i forbindelse med hans bogudgivelse og indeholdt 150 sange fra 1968 til 2017. Det er dog første gang, at en monark fra det britiske kongehus deler ud af personlige præferencer inden for den musikalske verden. Kongens officielle playliste er et projekt, der er sat i verden af kongehuset som en anderledes tilgang til Commonwealth Day, hvor kongefamilien samles til gudstjeneste i Westminster Abbey. Den kan høres påApple Music. FAKTAHer er de 17 sange valgt af den britiske monark:Bob Marley & The Wailers – »Could You Be Loved«Millie Small – »My Boy Lollipop«Kylie Minogue – »The Loco-Motion«Al Bowlly – »The Very Thought of You«Grace Jones – »La Vie En Rose«RAYE – »Love Me Again«Daddy Lumba – »Mpempem Do Me«Davido – »KANTE« (feat. Fave)Miriam Makeba – »The Click Song«Jools Holland & Ruby Turner – »My Country Man«Anoushka Shankar – »Indian Summer«Siti Nurhaliza – »Anta Permana«Dame Kiri Te Kanawa – »E Te Iwi E (Call to the People)«Michael Bublé – »Haven’t Met You Yet«Arrow – »Hot Hot Hot«Beyoncé – »Crazy in Love« (feat. Jay-Z)Diana Ross – »Upside Down«FOLD UD",
        "metadata": {
            "source": "https://www.berlingske.dk/kultur/kong-charles-har-svaert-ved-at-sidde-stille-naar-han-hoerer-denne-sang-her",
            "image_url": null,
            "publication_time": "Mandag d. 10. marts 2025, kl. 18.17",
            "author": "Ines Kajkus",
            "related_links": [],
            "attachments": []
        }
    }
}