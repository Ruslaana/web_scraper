{
    "version": "1.0",
    "document": {
        "id": 22288,
        "title": "Vil undgå »blodbad«: Sydkoreas præsident anholdt",
        "content": "Flere end3000 betjenteindtog tidligt onsdag morgen området omkring præsidentboligen i Sydkoreas hovedstad, Seoul. Iført kampuniform trængte de igennem kæder af demonstranter og sikkerhedsvagter, indtil de nåede de sit mål: Præsident Yoon Suk-yeol. I flere uger har Sydkoreas myndigheder forsøgt at anholde præsidenten og stille ham for en rigsret. Det sker, efter han den 3. december indførte en militær undtagelsestilstand for at redde sit politiske liv – og sin korruptionsanklagede kones ry og rygte. Sydkorea, der tidligere har haft et autokratisk styre, blev kastet ud i en dyb krise. Demokratiet var i fare. Den totale katastrofe blev afværget af modige politikere, der trodsede bevæbnede soldater og genindtog landets parlament. Her nedstemte de præsidentens ordre – og på mirakuløs vis valgte Yoon Suk-yeol at lytte. Men det efterfølgende opgør med præsidenten har kastet landet ud i et politisk kaos, hvis lige aldrig før er set. For han er ikke gået frivilligt. Nok har hans eget parti, PPP, undsagt præsident Yoon, der selv har undskyldt for sine handlinger. Men PPP har ikke villet samarbejde med oppositionen, og det samme kan siges om Yoon. Nok har han fået frataget muligheden for at udøve sin magt, mens et flertal i landets parlament har stemt for en rigsret, der skal undersøge præsidenten. Men Yoon har stædigt nægtet at lade sig anholde og har i stedet kaldt rigsretssagen »ulovlig«. Det har nu ændret sig, for måske blev presset for stort for Yoon. Store menneskemængder har i ugevis protesteret foran præsidentboligen. Yoons støtter har forsøgt at forhindre en anholdelse. Hans modstandere har heppet på politiet. Her trænger politiet igennem masserne onsdag morgen.Fold sammenLæs mereFoto: Yonhap News Agency/Reuters/Ritzau Scanpix. For da Yoon så det enorme antal betjente nærme sig hans bolig, besluttede han sig for at lade sig anholde for at »undgå blodsudgydelser,«lød det i en udtalelse onsdag. Han har dog ikke givet op. Nok skal han for en rigsret, men han kalder den fortsat ulovlig, og hans advokater gør alt, de kan, for at modarbejde den. Et opgør venter altså stadig forude, og Yoons støtter er ikke færdige med at gå på gaden – hvor de blandt andet harbedt Donald Trump om hjælp. Indtil nu har præsidentens sikkerhedsfolk i bogstaveligste forstand blokeret for landets øvrige myndigheder,i et forsøg på at beskytte Yoon. Politi har ligget i håndgemæng med præsidentens vagter, og det har eroderet tilliden til systemet. Det vil nu høre op. Opgøret kommer til at foregå i mere normale rammer, og i landets domstole. Ikke på gaden. Dermed vender en vis form for normalitet tilbage til Sydkorea, og det har landet brug for. Den langstrakte politiske krise har skabt etustabiltaktiemarked, øgetantalletaf arbejdsløse og presset landetsvaluta. Samtidig har modstanderne i Nordkorea testet talrige missiler, mens Sydkoreas nærmeste allierede, USA, har set sig nødsaget til gentagne gange at erklære sin standhaftige støtte landet. Også Kina har blandet sig oghar advaret sine borgerei landet mod politiske uroligheder. Politifolk fjerner her pigtrådshegn omkring præsidentboligen tidligt onsdag morgen, da de skal anholde præsidenten.Fold sammenLæs mereFoto: Yonhap News Agency/Reuters/Ritzau Scanpix. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/vil-undgaa-blodbad-sydkoreas-praesident-anholdt",
            "image_url": null,
            "publication_time": "Onsdag d. 15. januar 2025, kl. 04.07",
            "author": "Alexander Sjöberg",
            "related_links": [],
            "attachments": []
        }
    }
}