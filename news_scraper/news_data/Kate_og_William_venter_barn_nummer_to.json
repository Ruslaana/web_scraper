{
    "version": "1.0",
    "document": {
        "id": 13917,
        "title": "Kate og William venter barn nummer to",
        "content": "STORBRITANNIEN: Hertugen og hertuginden af Cambridge, William og Cathrine, venter deres andet barn, oplyser parrets hof, Clarence House, ifølge BBC. »Deres Kongelige Højheder Hertugen og Hertuginden af Cambridge er meget glade for at meddele, at Hertuginden af Cambridge venter deres andet barn,« lyder det i erklæringen.   BBC oplyser, at hertuginden lider af morgenkvalme,hvilket hun også gjorde i forbindelse med sin første graviditet, og derfor er hun under lægebehandling. Der er ikke oplysninger om, hvornår hertuginden er sat til at føde.  Premierminister David Cameron glæder sig over nyheden om den royale familieforøgelse, som han på Twitter kalder glædelig. Parrets første barn, prins George Alexander Louis, kom til verden i juli sidste år. BNB ",
        "metadata": {
            "source": "https://www.berlingske.dk/internationalt/kate-og-william-venter-barn-nummer-to",
            "image_url": "https://berlingske.bmcdn.dk/media/cache/resolve/image_x_large/image/38/383245/7641518-britain-royalsbaby.jpg",
            "publication_time": "Mandag d. 08. september 2014, kl. 11.55",
            "author": null,
            "related_links": [],
            "attachments": []
        }
    }
}