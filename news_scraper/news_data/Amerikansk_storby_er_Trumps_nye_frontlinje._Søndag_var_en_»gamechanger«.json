{
    "version": "1.0",
    "document": {
        "id": 532,
        "title": "Amerikansk storby er Trumps nye frontlinje. Søndag var en »gamechanger«",
        "content": "Det var ikke så meget en aktion som en decideret immigrationsrazzia, som søndag udspillede sig i Chicago. Den amerikanske storby er med sine anslåede 400.000 illegale immigranter blevetudråbt som arnestedfor Donald Trumps varslede massedeportationer. Søndag blev der skruet helt op for styrken. Og dér, på frontlinjen af præsidentens offensiv, dukkede pludselig et kendt ansigt op. Tv-psykologen Dr. Phil, kendt fra det mangeårige talkshow af samme navn, fulgte søndag føderale betjente og agenter rundt i Chicago, hvorfra han livestreamede begivenhederne til sine mange følgere på sociale medier. Blandt andet var han i hælene på den nyudnævnte chef for USAs grænsemyndigheder – den såkaldte grænsetsar – Tom Homan. I et videoklip delt på X ses Dr. Phil i samtale med det, han hævder er en dømt sexforbryder fra Thailand. Der er tale om en målrettet operation, lyder det fra tv-værten: »De rydder ikke hele nabolag, som folk forsøger at antyde.«  Weekendens masseanholdelser sker som et led i en gennemgribende indsats mod illegale immigranter. Såkaldtesanctuary cities– byer, der som Chicago har nægtet at udlevere immigranter til føderale myndigheder – vil være de første mål. Formålet er at »imødegå en landsdækkende nødsituation, opstået som følge af fire års fejlslagen immigrationspolitik«, lyder det i en pressemeddelelse fra USAs fungerende vicejustitsminister, Emil Bove, Trumps tidligere forsvarsadvokat, som var i Chicago for at overvære aktionen. Offensiven kommer, efter atThe Washington Posthar beskrevet, at den nyindsatte præsident var »skuffet« over sidste uges indsats. Immigrationspolitiet ICE skal være blevet beordret til at hæve antallet af daglige anholdelser fra et par hundrede til op mod 1.500. Hver ICE-betjent skal anholde 75 personer om dagen, skriver avisen, der har talt med fire unavngivne personer med kendskab til sagen. Søndag melder ICE om i alt 956 anholdelser og 554 tilbageholdelser på landsplan.  #Immigration#ICEEROpic.twitter.com/ee4zKKD6aT Søndag var en »god dag«, sagde grænsetsar Tom Homantil CNN. Grænsetsaren kalder det, der skete i Chicago, for en »gamechanger«. Det var nemlig ikke kun immigrationspolitiet, men en række føderale myndigheder, der trådte sammen. Det gælder blandt andet forbundspolitiet FBI og det føderale narkopoliti DEA. »Præsident Trump har sat hele regeringen ind på dette. I dag havde vi alle retshåndhævende myndigheder til at fokusere på offentlig sikkerhed og nationale sikkerhedstrusler i Chicago.« Det var ikke kun Chicago, der søndag lagde asfalt til Trumps nye tiltag. Flere såkaldte immigrationsaktioner fandt søndag sted tværs over hele USA,skriver CNN. I en forstad til storbyen Atlanta blev 53-årige Walter Valladares fra Honduras anholdt, siger familiemedlemmer til den amerikanske tv-station. Ud over en bøde for at have kørt bil uden kørekort var hans straffeattest angiveligt pletfri. I en anden forstad til samme by blev en mand anholdt, mens han var i kirke. I Colorado er 50 immigranter blevet tilbageholdt under en narkorazzia målrettet mod venezuelanske bandemedlemmer. I Los Angeles gennemførte USAs DEA »målrettede operationer« over hele byen. Det samme gjorde sig gældende i Austin i Texas.  Matthew Allen, Special Agent in Charge, DEA LA Field Div: The DEA, along with@TheJusticeDept, is assisting@DHSgovand other federal law enforcement partners w their immigration enforcement efforts. Today, our agents conducted enhanced targeted operations throughout L.A.@DEAHQpic.twitter.com/iGw6u1WaO7 Allerede i dagene op til, at Trump 20. januar blev indsat som præsident, varslede Tom Homan masseanholdelser. »Vi kommer til at sige til ICE, at de skal håndhæve immigrationsloven uden nogen forbehold,« sagde han til Fox News to dage inden indsættelsesceremonien. »De skal først koncentrere sig om de værste – om dem, der truer den offentlige sikkerhed – men ingen kan vide sig sikker.« I første omgang, siger Homan søndag, fokuserer myndighederne på kriminelle udlændinge. Senere vil der komme et punkt, hvor fokusset skifter til flygtninge. »Mit mål er at anholde så mange trusler mod den offentlige sikkerhed og nationale sikkerhed som muligt,« siger han til CNN. Fra Chicagos demokratiske borgmester, Brandon Johnson, lyder det, at storbyens egen politistyrke ikke var involveret. »Det er vigtigt, at alle kender deres forfatningsmæssige rettigheder,« skriver han i et opslag på X.  We’ve received reports of ICE enforcement activity in Chicago today. Please know that Chicago police were not involved. My team and I are working closely with City officials. It's important that everyone understands their rights. You can access the Know Your Rights resource guide…pic.twitter.com/SfAL7JXKlB ",
        "metadata": {
            "source": "https://www.berlingske.dk/internationalt/amerikansk-storby-er-trumps-nye-frontlinje-soendag-var-en",
            "image_url": null,
            "publication_time": "Mandag d. 27. januar 2025, kl. 13.36",
            "author": "Anne Baungaard",
            "related_links": [],
            "attachments": []
        }
    }
}