{
    "version": "1.0",
    "document": {
        "id": 5596,
        "title": "Business-overblik: Klar til en god handel? Pris på luksusvare falder markant",
        "content": "Godmorgen, rigtigt godt nytår og velkommen til årets første, hurtige Business-overblik, her hvor dagen nu er blevet ni minutter længere. I dag runder vi blandt andet: Men vi begynder med et kik i luksusverdenen. God læselyst, og følg med dagen igennem påBerlingske Business! Klar til at gøre en god handel? Prisen på luksusvare er faldet markant Det er måske nu, at man skal slå til, hvis man gerne vil erhverve sig et luksusur fra mærker som Rolex, Patek Philipe eller Audemars Piguet. Et prisindeks viser nemlig, at priserne på brugte luksusure ligger på det laveste niveau i to år. Detskriver det norske finansmedie E24ifølge Finans. Priserne på luksusure er således faldet med 37 procent, siden priserne toppede i marts 2022. Det viser tal fra WatchCharts, der har holdt øje med udviklingen for 60 luksusure fra ti populære mærker. Ifølge Boston Consulting Group har luksusure ellers klaret sig godt sammenlignet med traditionelle investeringsmuligheder i perioden. Men en stigende frygt for en recession kan måske forklare, hvorfor forbrugerne afholder sig fra at købe dyre ure. Det skriver Business Insider ifølge Finans. 1. Måske vil det lysne for bioteksektoren i 2024 Efter to år med problemer kan bioteksektoren gå lysere tider i møde. Det vurderer to venturecheferover for Børsen. Ifølge mediet er værdierne i sektoren faldet markant, siden de nåede et højdepunkt i 2021. Men nu er forhåbningen, at »bundet er nået«. Det siger Henrijette Richter, der er ledende partner i den franske venturefond Sofinnova Partners. 2. Multinationale selskaber rammes nu af global skat Store multinationale selskaber blev fra i går af underlagt en global minimumskat, som samlet set vil give en række lande en ekstra årlig indtægt på 220 milliarder dollar. Detskriver Financial Times. Skatten er et resultat af en aftale, som blev indgået af 140 lande for næsten tre år siden. Aftalen skal lukke »smuthuller« i skattesystemet for multinationale selskaber. 3. Bitcoin når højeste værdi i 21 måneder For første gang siden april 2022 er den største og bedst kendte af kryptovalutaerne, bitcoin, nu oppe i en værdi på over 45.000 dollar (303.500 kroner),skriver nyhedsbureauet Reuters. Det sker i forventning om, at det amerikanske finanstilsyn snart godkender ansøgninger fra flere store, amerikanske banker om at gøre det muligt at købe sig ind i kryptovaluta gennem fonde, således at man ikke selv ejer kryptovalutaen og dermed påtager sig den store usikkerhed, hvor kursen er svinget op og ned. Der er dog langt til rekordkursen på 69.000 dollar fra november 2021.   1. Finanskvinde har sat sig i direktørstolen i bankernes vagthund – hun er kun lidt bekymret Louise Mogensen, der er tidligere direktør i Nykredit-ejeren Forenet Kredit, har i september sat sig i spidsen for Finanstilsynet. Og der er nok at tage fat på, fortæller hun i sit allerførste interview som tilsynsdirektør. Senest har tilsynet bedt bankerne rette ind i diskussionen om de lave indlånsrenter.Læs historien her. 2. Solceller kan give dig gratis elbilkørsel – men der er en faldgrube Solceller kan ganske gratis fylde din elbils batterier op, når først anlægget er købt. Men der er udfordringer, blandt andet på grund af komplicerede regler. Se regneeksempler på kombinationen af elbil og solceller.Læs historien her. Kunstig intelligens spreder sig som en steppebrand i 2024 Kniber det med at følge med i, hvad der foregår, så vær med her, hvor Berlingskes faste eksperthold af teknologiske spåmænd giver det hurtige overblik over, hvad 2024 vil bringe.Læs historien her. Se årets mest læste artikler på Berlingske Business Aktier – indeks og udvikling i procent USA – lukkekurser fredag: Asien – indeks tirsdag kl. 7.05: Tak, fordi du læste med! Venlig hilsenThomas Breinstrup, Business-journalistJonas Ingvardsen, Business-journalist",
        "metadata": {
            "source": "https://www.berlingske.dk/business/business-overblik-klar-til-en-god-handel-pris-paa-luksusvare-falder",
            "image_url": "https://berlingske.bmcdn.dk/media/cache/resolve/image_x_large/image/175/1750062/24604998-prisen-p-et-luksusur-som-her-patek-philipe-har-ik.jpg",
            "publication_time": "Tirsdag d. 02. januar 2024, kl. 07.15",
            "author": "Thomas Breinstrup",
            "related_links": [],
            "attachments": []
        }
    }
}