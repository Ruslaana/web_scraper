{
    "version": "1.0",
    "document": {
        "id": 9794,
        "title": "Tuborg Julebryg flyder stadig - men ikke Jacobsens juleøl",
        "content": "Hos Tuborg er man sikker på ikke at løbe tør for Tuborg Julebryg i år, selv om det ellers plejer næsten at være en tradition. Det skyldes, at Carlsbergs bryggeri i Fredericia er begyndt at brygge julebryggen som i gamle dage, hvor Tuborg filtrerede tre forskellige råølstyper i forskelligt forhold tilsat lakrids og humle. Det skal sikre, at der er Tuborg Julebryg helt frem til 29. december, hvor Tuborg lancerer \"snerydning\" på landets barer.  Derimod er Jacobsens juleøl - Jacobsen Julebock og Jacobsen Golden Naked Christmas Ale - udsolgt. »Danskerne er igen begyndt drikke juleøl til julemenuen, både Julebocken og Golden Naked Christmas Ale er skræddersyet til den danske julemad. Derfor har vi igen i år øget produktionen, men det er gået endnu hurtigere med salget end sidste år. Helt præcis 84 bryg af Golden Naked Christmas Ale og 35 bryg af Julebocken,« siger brygmester Morten Ibsen. Ikke kun Tuborgs Julebryg kan fås stadigvæk, men også gourmetøllen Semper Ardens Christmas Ale er på lager.  Derimod er Carlsberg Julemumme, som brygges for Kongens Bryghus også udsolgt, men kan stadig kan fås i butikkerne ",
        "metadata": {
            "source": "https://www.berlingske.dk/virksomheder/tuborg-julebryg-flyder-stadig-men-ikke-jacobsens-juleoel",
            "image_url": "https://berlingske.bmcdn.dk/media/cache/resolve/image_x_large/image/10/102535/15715280-tuborg.jpg",
            "publication_time": "Fredag d. 09. december 2016, kl. 14.44",
            "author": null,
            "related_links": [],
            "attachments": []
        }
    }
}