{
    "version": "1.0",
    "document": {
        "id": 15836,
        "title": "Krydstogtpassagerer overfaldet på Bahamas",
        "content": "Der var flere europæere blandt den gruppe på 18 krydstogtpassagerer, der sidste weekend blev overfaldet af to geværbevæbnede mænd tæt påNassau. Læs også:Kyssende par faldt overbord Overfaldet skete under en guidet tur til en øko-park, og den lokale guide blev bundet, mens en kvindelig turist blev slået i hovedet med en geværgolbe. Herefter stjal røverne penge, kameraer, mobiltelefoner og pas. Sidste måned blev en gruppe på 11 ved højlys dag røvet af pistolmænd på toppen af the Queens Staircase, den store attraktion vedNassau. Det har fået både Royal Caribbien og Disney til at opgive konkrete udflugter påBahamas, indtil politiet har fået kontrol over situationen. \"En ferie skal være fyldt med sjov og afslapning, og bestemt ikke indeholde risikoen for vold og røveri,\" siger en talskvinde for Royal Caribbien. Et farvel til turisterne ville være en katastrofe forBahamasøkonomi, og politimyndighederne har lovet at indsætte mere informeret politi, især hvor turisterne kommer, og gøre en større indsats for at stoppe de kriminelle. Bahamashar hidtil været kendt som et sikkert sted for turister, men i år er der begået 77 mord, som er et rekordstort antal. Turistmyndighederne lover at arbejde tæt sammen med politiet for at sikre turiststederne. Med to millioner besøgende erBahamaset af de mest populære steder at besøge for krydstogter, der udgår fraFlorida.",
        "metadata": {
            "source": "https://www.berlingske.dk/rejser/krydstogtpassagerer-overfaldet-paa-bahamas",
            "image_url": "https://berlingske.bmcdn.dk/media/cache/resolve/image_x_large/image/32/324979/6865790-rejseliv-imported-photo.jpeg",
            "publication_time": "Onsdag d. 02. december 2009, kl. 05.08",
            "author": "Leif Poulsen",
            "related_links": [],
            "attachments": []
        }
    }
}