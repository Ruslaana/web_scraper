{
    "version": "1.0",
    "document": {
        "id": 18883,
        "title": "Den lange rejse",
        "content": "I hvert fald er den universitære jargon tøjlet, og der er kun 200 noter til godt 200 sider. Det befrugtende i fremstillingen af, hvordan tog og jernbanedrift er blevet et motiv i kunsten, er mødet mellem to fra hver deres verden - oprindeligt. En lektor i kunsthistorie og en lektor i teknologihistorie. Det sætter malernes fascination af fart og tempo, men også udlængsel, rejsens melankoli og stedernes mening ind i en konkret historisk sammenhæng. Billedeksemplerne er vidt forskellige, men befinder sig i sagens natur ofte inden for den figurative tradition, hvor analyserne navnlig bliver vedkommende, når de bevæger sig ind i en diskussion af indholdet.",
        "metadata": {
            "source": "https://www.berlingske.dk/boganmeldelser/den-lange-rejse-0",
            "image_url": "https://berlingske.bmcdn.dk/media/cache/resolve/image_x_large/image/70/704496/4614930-den-lange-rejse.jpg",
            "publication_time": "Torsdag d. 20. oktober 2011, kl. 22.30",
            "author": null,
            "related_links": [],
            "attachments": []
        }
    }
}