{
    "version": "1.0",
    "document": {
        "id": 7696,
        "title": "5 stjerner: Theis Ørntofts nye roman er en svimlende suveræn og særegen slægtsroman",
        "content": "To digtsamlinger og en anmelderrost roman (Solar, 2018) harTheis Ørntofti bagagen. Med »Jordisk« har han denne gang skrevet en suveræn og særegen familiekrønike, der tidsmæssigt løber fra 1967 og frem til 2036. Det særegne ligger i konstruktionen. Bogen er inddelt i fem ferme miniromaner. Det suveræne findes i Ørntofts prosa, der konstant bobler over af smittende fortælleglæde, når det kommer til at stille knivskarpt på de familiemedlemmer, der portrætteres i romanen. »Jordisk« indledes med »Børnenes bog«. Vi følger tre søskende i nutidens Danmark. Alle børn har set dagens lys grundet forholdet mellem danske Alice og amerikanske Nick i slutningen af 1980erne. Efter dette får vi en miniroman om deres morfar, Ernst. Her vi er tilbage i Silkeborg i 1967. På de efterfølgende sider bliver der serveret henholdsvis »Nicks Bog«, »Julias Bog« og slutteligt »Alices Bog«. De tre børn, Rhea, Joel og Miriam, er bestemt ikke udprægede familiemennesker, da vi bliver introduceret em for første gang. Storesøster Rhea lever et stille liv i et kollektiv på Møn, Joel er en livstræt gymnasielærer i København, og lillesøster Miriam er en coach, som blandt andet hjælper mænd med porno- eller videospilsafhængighed på nettet. Langsomt, men med sikker pen løfter Ørntoft for deres familiekonstruktion: Far Nick forlod børnene og rejste tilbage til USA, da de var små. Mor Alice befinder sig stadig hjemme i Danmark. Kun Miriam har sporadisk kontakt med faren. Joel og Rhea har vendt ham ryggen. Man mærker tydeligt en brændende livsformende ild. En slags evig vrede over farens svigt. Men hvorfor skred Nick? Det kommer der en forklaring på senere, da jeg som læser går ombord i »Nicks Bog«, men den skal naturligvis ikke afsløres her. Theis Ørntofts roman »Jordisk« er en original og tankevækkende familiekrønike, der udover at tegne nogle levende og særdeles nærværende portrætter af forskellige skæbner også tager fat på, hvordan vi som levende væsener bliver formet af vores sociale relationer men så sandelig også om, hvordan den menneskelige evolution gennem tidernes morgen har været dybt afhængig af at mestre og tæmme naturen.&nbsp;&nbsp;&nbsp;&nbsp;&nbsp;&nbsp;Fold sammenLæs mereFoto: Gyldendal. Fælles for de ovennævnte fem miniromaner er dog, at de alle tegner et svimlende og overbevisende portræt af hvert enkelt familiemedlem. Ørntoft svinger konstant mellem den konkrete virkelighed, de agerer i, og så i et sammensurium af eksistentielt tankemylder på individniveau. Fortid og nutid (og lidt fremtidsangst i ny og næ) blandes på en virkelig blæret facon, og med en uhørt grad af uforudsigelighed og til tider ganske humoristisk. Her er det eksempelvis mor Alice, der i kort øjeblik spekulerer på fænomenet »TV-Avisen«: »Hvorfor havde nogen vedtaget, at sport var af en sådan vigtighed at det fortjente sin egen sektion i nyhederne? Hvorfor ikke ti minutters kultur? I hvilken verden var håndbold og banecykling vigtigere end billedkunst, musik og litteratur?« Livet er besværligt, synes at være et mantra for både morfar Ernst i 1967 og for Nicks fjerde barn, Julia, som i år 2036 er på vej i en rumraket for at besøge en nyanlagt koloni på Månen(!). Ja, det fremstår som en lysende rød tråd gennem Ørntofts 600 sider lange roman: at livet bestemt ikke er nogen nem leg, men at mennesket heldigvis og ofte er et væsen, der konstant er parat til at slås med besværet. Besværet kan komme i mange former: skilsmisse, sygdom, bristede drømme eller noget helt jordnært som eksempelvis Alices indædte kamp mod, at en gruppe kapitalstærke mænd, der planlægger et naturødelæggende boligprojekt i et fredet istidslandskab nær Silkeborg. Kampgejsten kan ingen tage fra hende. På den vis er bogen alt andet end en traurig dommedagsprofeti. Snarere er det et fællestræk for familiens medlemmer, at de klør på – også lige efter, at en tung kæp er blevet stukket ind i deres livshjul. Når Ørntoft træder op på den store klinge i sin prosa bliver »Jordisk« også skrevet i en optik, der indsigtsfuldt beskæftiger sig med menneskehedens evolutions- og kulturhistorie og faktisk helt tilbage til universets oprindelse. Evolutionen har siden formet os og givet os en krop. Naturen har formet os. Mennesket har senere hen formet naturen og forsøgt at tæmme dens iboende vildskab. På godt og ondt. Og selv om alle røde lamper blinker for de personer, der lever og ånder så nærværende i denne mesterlige roman, så byder »Jordisk« på et glødende håb, som næres af egenskaber som omsorg, tilgivelse og kærlighed. Til os selv. Og til hinanden. JordiskForfatter:Theis Ørntoft.Sider:600.Pris:299,95.Forlag:Gyldendal.",
        "metadata": {
            "source": "https://www.berlingske.dk/litteratur/5-stjerner-theis-oerntofts-nye-roman-er-en-svimlende-suveraen-og",
            "image_url": null,
            "publication_time": "Fredag d. 11. august 2023, kl. 19.45",
            "author": null,
            "related_links": [],
            "attachments": []
        }
    }
}