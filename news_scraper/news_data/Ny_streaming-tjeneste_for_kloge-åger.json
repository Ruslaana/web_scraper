{
    "version": "1.0",
    "document": {
        "id": 8680,
        "title": "Ny streaming-tjeneste for kloge-åger",
        "content": "»En skatkiste for passionerede kloge-åger«. Sådan præsenteresden nye streamingtjeneste, Docma, som nu er blevet lanceret i Norden, og som tilbyder streaming af  internationale dokumentarprogrammer til danskerne. Og samtidig giver mulighed for at dykke ned i programmermes emne i forskellige relevante artikler, fortæller Lars Gudbrandsson, der er chef hos Bonniers Publication, som står bag Docma. »Vi henvender os til videbegærlige mænd og kvinder, der gerne vil oplyses og følge dokumentarprogrammerne til dørs med mere viden. Hvis man for eksempel ser dokumentarudsendelsen »Hitlers Stealthfighter« - om forsøgene med at udvikle en særlig flytype under Anden Verdenskrig, kan man bagefter læse baggrundsartikler om emnet - det særlige brændstof, flyet baserede sig på og så videre,« forklarer Lars Gudbrandsson.  Bonniers udgiver i forvejen magasinerne »Illustreret Videnskab« og »Historie«, og det er redaktionerne herfra, der leverer artiklerne. Gudbrandsson betegner også Docma som en ny platform for den sammt type stof, man bringer i magasinerne. Streaming-tjenester er i vækst i disse år, og i forvejen leverer både Netflix og HBO en lang række dokumentarprogrammer, ligesom Discovery-kanalernesD-playudbyder programmer fra Discovery og National Geographic. Til forskel fra dem er indholdet på Docma indskrænket til 30 programmer, hvor der hver uge kommer et nyt til, mens det ældste forsvinder. »Problemet med streaming-tjenester er jo, at man sætter sig ned med en skål popcorn, men når at tømme skålen, inden man overhovedet får valgt noget. På Docma har vi udvalgt de bedste programmer for folk,« lyder det fra Lars Gudbrandsson, om kanalen, der i første omgang kun har udenlandske dokumentarer på plakaten. Abonnementet koster 59 kroner om måneden, men hvis man er klog nok, kan man ved at svare på fem vidensspørgsmål quizze sig til en billig introduktionsmåned, lyderDocmas åbnings-fif.  ",
        "metadata": {
            "source": "https://www.berlingske.dk/kultur/ny-streaming-tjeneste-for-kloge-aager",
            "image_url": "https://berlingske.bmcdn.dk/media/cache/resolve/image_x_large/image/7/79262/19501894-krdj-usa-space.jpg",
            "publication_time": "Torsdag d. 21. december 2017, kl. 15.00",
            "author": "Ivar Carstensen",
            "related_links": [],
            "attachments": []
        }
    }
}