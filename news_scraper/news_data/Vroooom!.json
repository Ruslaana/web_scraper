{
    "version": "1.0",
    "document": {
        "id": 14864,
        "title": "Vroooom!",
        "content": "På trods af, at stjernen Jason Statham er faldet fra i svinget, og nu er blevet erstattet af den monokromt surmulende Ed Skrein er »The Transporter Refueled« ikke mindre dum end de tre tidligere film i Transporter-franchisen.  Det handler om hurtige biler og hurtigere damer, og der er skam en rudimentær historie, der omhandler fire prostituteredes hævnopgør med en russisk mafiaboss med rullende rrrrr’er i alle sine stavelser. De fire blondiner rekrutterer »The Transporter« og hans Audi, en bil der i sig selv har omkring en tredjedel af filmens scener. Selv luksusbil-entusiaster vil mene, at det er i overkanten. Det ville være forfærdeligt kedeligt, men man må lade filmen, at dens slagsmålsscener er nydeligt koreograferede, og besidder en humor der eller er fraværende i filmen.Kristian Lindberg  Hvad: »The Transporter Refueled«. Hvem: Instruktør: Camille Delamarre. Hvor: Biografer over hele landet.",
        "metadata": {
            "source": "https://www.berlingske.dk/filmanmeldelser/vroooom",
            "image_url": "https://berlingske.bmcdn.dk/media/cache/resolve/image_x_large/image/26/265317/10648961-thetransporterjpg.jpeg",
            "publication_time": "Onsdag d. 16. september 2015, kl. 22.30",
            "author": "Kristian Lindberg",
            "related_links": [],
            "attachments": []
        }
    }
}