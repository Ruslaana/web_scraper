{
    "version": "1.0",
    "document": {
        "id": 6007,
        "title": "Vejene er fyldt med kratere – her er dine rettigheder",
        "content": "Ugevis med frostgrader og salt har efterladt det danske vejnet gennemhullet. Og hvis du bor i københavnsområdet, skal du ikke nødvendigvis regne med, at udbedringen er lige på trapperne. Til gengæld kan der for bilister være en erstatning at hente, hvis bilen tager skade af at være kørt i et hul. Det skriver bilejernes interesseorganisation, FDM,på sin hjemmeside. Flere forudsætninger skal dog være opfyldt: Hvis du vil søge erstatning, skal du rejse erstatningskrav over for ejeren af vejen – den ansvarlige kommune eller Vejdirektoratet. I København lader lappearbejdet flere steder vente på sig. Københavns Kommune er nemligløbet ind i flere udfordringer. For det første er asfalt simpelthen en mangelvare i hovedstaden. »Det skal nemlig hentes i Køge, da to lokale fabrikker p.t. er lukket,« lyder det i et opslag på Facebook. For det andet har nylagt asfalt svært ved at tørre i tidens våde vejr. »Vi er på opgaven, men kør efter forholdene, når du begiver dig ud på vejene,« skriver Københavns Kommune. I København kan du indberette et hul viaKøbenhavns Kommunes hjemmesideeller appen Giv et praj. ",
        "metadata": {
            "source": "https://www.berlingske.dk/indland/vejene-er-fyldt-med-kratere-her-er-dine-rettigheder",
            "image_url": null,
            "publication_time": "Tirsdag d. 30. januar 2024, kl. 11.33",
            "author": "Anne Baungaard",
            "related_links": [],
            "attachments": []
        }
    }
}