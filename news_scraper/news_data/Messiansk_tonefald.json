{
    "version": "1.0",
    "document": {
        "id": 19159,
        "title": "Messiansk tonefald",
        "content": "Klimakonsortiet er et såkaldt partnerskab mellem staten og nogle erhvervsinteresser, der navnlig er interesserede i at udvide deres direkte pipeline til statskassen. Som Sylvestersen rigtigt skrev, er opgaven at skabe de nye grønne jobs, som alle efterspørger. Klimakonsortiet blev etableret under miljørusen forud for COP15 og har hurtigt udviklet sig til en succes som jobskabelsesinstrument, idet Konsortiet beskæftiger en direktør, en souschef, en kommunika­tionsrådgiver, en konsulent, to projektmedarbejdere og tre studentermedhjælpere. Som bekendt forsvinder de såkaldt grønne arbejdspladser til udlandet med rivende hast. Derfor noterer Groft sagt med glæde, at vi altså også kan oprette nogle herhjemme. På det område vi er bedst til: administration.",
        "metadata": {
            "source": "https://www.berlingske.dk/groft-sagt/messiansk-tonefald",
            "image_url": "https://berlingske.bmcdn.dk/media/cache/resolve/image_x_large/image/10/100655/3847569-claes-kastholm-hansen.jpg",
            "publication_time": "Onsdag d. 22. juni 2011, kl. 22.30",
            "author": null,
            "related_links": [],
            "attachments": []
        }
    }
}