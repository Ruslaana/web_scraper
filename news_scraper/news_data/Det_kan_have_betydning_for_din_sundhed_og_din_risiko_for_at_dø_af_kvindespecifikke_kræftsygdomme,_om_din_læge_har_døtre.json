{
    "version": "1.0",
    "document": {
        "id": 2399,
        "title": "Det kan have betydning for din sundhed og din risiko for at dø af kvindespecifikke kræftsygdomme, om din læge har døtre",
        "content": "Du er kvinde. Du har en mandlig læge. Her kommer de barske realiteter: Det kan have betydning for din sundhed og din risiko for at dø af kvindespecifikke kræftsygdomme, om din læge har døtre. Ja, det lyder som en dårlig spøg. Mendansk-canadisk forskninghar vist, at mandlige læger med døtre oftere henviser kvindelige patienter til specialister, og de reagerer hurtigere på ændringer i kvindespecifikke medicinske retningslinjer. Samtidig er detpåvist, at knap halvdelen af kvinder oplever ikke at blive taget seriøst af deres praktiserende læge. Det samme gælder under en tredjedel af de adspurgte mænd. Det er helt urimeligt. Ligesom det er helt urimeligt, at kvinder opdrages til at tie og bide smerter i sig, forsmerter er et naturligt vilkår i kvindelivet. Alle bør trygt kunne gå til lægen og forvente at blive behandlet ens uanset køn. Højere risiko for sygdom og død Danmarkmangler i den grad forskningi kvinders sundhed og kvindespecifikke sygdomme. Kvinder er især underrepræsenteret i studier om hjertesygdomme og kredsløb, hvor det ellers er bredt anerkendt, at både symptomer og risikofaktorer er anderledes kønnene imellem. Samtidig ved vi, atder ikke er prestige iat forske i kvindespecifikke sygdomme, og at det kan være meget vanskeligt at få forskningsmidler dertil. På verdensplan bruges kunfire procent af de samlede sundhedsforskningsmidlerpå kvindesygdomme og kvinders sundhed. Det er et alvorligt problem. For det gør det vanskeligere at stille en korrekt diagnose på andre køn. Kvindelige patienter risikerer at få dårligere diagnostik og behandling – og i sidste ende alvorlig sygdom og død. Ny tværpolitisk alliance for kvinders sundhed skal sætte fokus på kvindesygdomme. Alliancen består af Anne Sophie Callesen (RV), Monika Rubin (M), Camilla Fabricius (S) og Marianne Lynghøj (V).Fold sammenLæs mereFoto: Nicoline Kjems-Krognos. Mænds kroppe er standarden Kvindesygdomme og forskning i kvinders sundhed har altid været underprioriteret.Historisk har argumentet været, at kvindekroppens svingende hormonniveauer, menstruationscyklus og en risiko for graviditet er til besvær for forskningen. Kvinders krop passer ganske enkelt ikke ind i den etablerede standard. I praksis betyder det, at risikofaktorer, symptomer og bivirkninger i kvindekroppen udelades i processen. Det har alvorlige konsekvenser, fastslår enrapport fra World Economic Forum og McKinsey Health Institute. Eksempelvis har kvinder syv gange større sandsynlighed for at få fejldiagnosticeret en hjertesygdom og blive udskrevet under et hjerteanfald. En god og klog investering I KVINFO bifalder vi det politiske fokus på den kønsbetingede ulighed i sundhedsforskningen og de afledte konsekvenser. Det kræver dog langt mere end velvilje. Hvis vi skal sikre varig ligestilling i sundhed, må regeringen og Folketinget investere i området. For Danmark vil det være en god, klog og nødvendig investering. Kvinder tilbringer25 procent mere tid med dårlig helbredstilstandend mænd. Halvdelen af den sygdomsbyrde ligger i kvinders arbejdsdygtige alder. Det handler altså også om sygedage, nedsat arbejdsevne og spildt potentiale. Ifølge Dansk Erhverv og McKinsey kanDanmarks BNP vokse med 30 milliarder årligtved en mere generel ligestilling af forskningen i kvinders og mænds sundhed. Vi har alle et ansvar Som Danmarks videncenter for køn og ligestilling arbejder vi i KVINFO målrettet med viden og konkrete løsningsforslag til at fremme kvinders sundhed og ligestilling i sundhed. Det er der unægteligt behov for, for vi har alle en vigtig opgave foran os. Hvis politikerne vil sikre langvarig forandring, kalder det på et stort analysearbejde. Der er brug for både kortlægning, analyse og formidling af de barrierer, mekanismer og forventninger til køn, som blandt andet gør, at kvinders sundhed og smerter ikke tages alvorligt. Samtidig er det vigtigt, at politikerne arbejder målrettet med lovgivning og retningslinjer, så kvinders sundhed bliver en integreret og ligeværdig del af sundhedsområdet. Ligestilling sikres ikke i kortsigtede løsninger, men med stærkt samarbejde og fælles ansvar. Henriette Laursen er direktør i KVINFO ",
        "metadata": {
            "source": "https://www.berlingske.dk/kommentarer/det-kan-have-betydning-for-din-sundhed-og-din-risiko-for-at-doe-af",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917223/24942469-kvinfos-direktr-henriette-laursen.jpg",
            "publication_time": "Lørdag d. 03. maj 2025, kl. 18.57",
            "author": null,
            "related_links": [],
            "attachments": []
        }
    }
}