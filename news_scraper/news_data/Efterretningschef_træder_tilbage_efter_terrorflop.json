{
    "version": "1.0",
    "document": {
        "id": 20232,
        "title": "Efterretningschef træder tilbage efter terrorflop",
        "content": "Den øverste chef for USA's efterretningstjenester, Dennis Blair, træder tilbage fredag. Det rapporterer tv-stationen ABC. Dennis Blair er chef for National Intelligence, som koordinerer USA's 16 efterretningstjenester. Blair mødtes torsdag med præsident Barack Obama i Det Hvide Hus, hvor han tilbød at træde tilbage. Ifølge ABC accepterer Obama hans fratræden. Obama havde \"alvorlige samtaler med Blair\" og skal allerede have talt med mulige efterfølgere på posten, ifølge ABC. Blairs afgang kommer, efter at de amerikanske efterretningstjenester har haft en rigtig dårlig periode. Mange tvivler på effektiviteten af tjenesternes arbejde, efter at ingen af dem opdagede et mislykket attentat mod et amerikansk fly juledag, et skyderi i Fort Hood og et mislykket forsøg på en bombeaktion på Times Square i New York for kort tid siden. /ritzau/AFP",
        "metadata": {
            "source": "https://www.berlingske.dk/internationalt/efterretningschef-traeder-tilbage-efter-terrorflop",
            "image_url": "https://berlingske.bmcdn.dk/media/cache/resolve/image_x_large/image/86/864150/2587123-security-blair.jpg",
            "publication_time": "Fredag d. 21. maj 2010, kl. 08.06",
            "author": null,
            "related_links": [],
            "attachments": []
        }
    }
}