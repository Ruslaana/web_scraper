{
    "version": "1.0",
    "document": {
        "id": 18800,
        "title": "Flere forbryderiske skæbner",
        "content": "Fortællingerne var kendetegnet ved et prunkløst sprog og en afbalanceret fremstilling af forbrydelse og sagsforløb. Nu får vi også opfølgeren, »Skyld« hedder den, og også denne gang har Anneli Høier oversat. Samlingen består af 15 ligeså mesterligt fortalte historier, som »Forbrydelser« udgjorde. Massevoldtægt, makabre billeder af lig i et baggagerum, hustrumishandlere, narkomaner - vi kommer vidt omkring i forbrydelsernes dunkle verden, og man lades ikke uberørt af én eneste af historierne. Det er stærkt gjort, for fortællingerne udfolder sig uden overfladisk action eller anden effektjageri. Nøgtern saglighed klarer opgaven.",
        "metadata": {
            "source": "https://www.berlingske.dk/boganmeldelser/flere-forbryderiske-skaebner",
            "image_url": "https://berlingske.bmcdn.dk/media/cache/resolve/image_x_large/image/69/696694/4713503-skyld.jpg",
            "publication_time": "Torsdag d. 01. december 2011, kl. 22.30",
            "author": null,
            "related_links": [],
            "attachments": []
        }
    }
}