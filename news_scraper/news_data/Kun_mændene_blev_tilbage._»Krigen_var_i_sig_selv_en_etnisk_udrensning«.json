{
    "version": "1.0",
    "document": {
        "id": 7255,
        "title": "Kun mændene blev tilbage. »Krigen var i sig selv en etnisk udrensning«",
        "content": "Den første nat sov 35-årige Margarita Poghosyan og hendes tre børn i kælderen. Udenfor regnede klyngebomberne ned over Stepanakert, hovedstaden i Nagorno-Karabakh, og familiens liv var med ét slag ved at blive forandret for altid. »Et eller andet sted i underbevidstheden vidste jeg godt, at det kunne komme til krig en dag. Men jeg havde ikke drømt om, at det pludselig ville være nu,« siger Margarita Poghosyan over telefonen. »Jeg vågnede bare til lyden af krig og forstod først ikke, hvad der skete. Jeg troede, det haglede. Så løb vi af sted mod kælderen og lod alting være tilbage. Alle i vores gård gjorde det samme.« En 73-årig beboer leder efter sine ejendele i resterne af sit hus i Stepanakert, hovedstaden i Nagorno-Karabakh.Fold sammenLæs mereFoto: Aris Messinis/AFP/Ritzau Scanpix. Næste dag satte de sig ind i bilen og kørte til Armenien. Kun hendes mand blev tilbage. »Vi har ikke noget hjem, ikke noget som helst. Vi mistede alt på nærmest et enkelt døgn,« siger Margarita Poghosyan Efter seks ugers kampe er krigen i Nagorno-Karabakh slut for nu, men omkring 100.000 armeniere er flygtet fra deres hjem. Det er to tredjedele af hele udbryderrepublikkens befolkning. Sådan så kortet over Nagorno-Karabakh ud før krigen:  Nu har Aserbajdsjan erobret halvdelen af Nagorno-Karabakh og får dertil de fleste besatte områder tilbage:  This strikes me as the most likely lines of control in Karabakh following last night's deal. Armenian/Artsakh forces will remain in control of blue-lined area (w/Russian presence). Everything else will be lost.pic.twitter.com/6eUoQFUlMg I de områder, som nu er erobret af Aserbajdsjan, er så godt som alle armeniere flygtet. »Krigen har i sig selv været en etnisk udrensning,« siger Dmitrij Trenin, direktør for tænketanken Carnegie Moskva, til mediet Fontanka. »Ligesom krigen i 1992-94,« tilføjer han med henvisning til den sidste store krig om Nagorno-Karabakh, hvor armenierne vandt, og aserbajdsjanerne flygtede. FAKTAKonflikten om Nagorno-KarabakhDen aktuelle konflikt om Nagorno-Karabakh løber tilbage til 1988 og er dermed den længstvarende konflikt i Europa i dag.75 procent af regionens indbyggere var armeniere, men de hørte under den aserbajdsjanske sovjetrepublik. Det begyndte i 1988 som en politisk kampagne for i stedet at slutte regionen til den armenske sovjetrepublik, men i takt med at Sovjetunionen brød sammen, kom det til åben krig mellem de nu selvstændige stater Armenien og Aserbajdsjan.Da parterne endelig indgik en våbenhvile i 1994, havde 20.000 mennesker mistet livet, en million mennesker var fordrevet fra deres hjem, og de armenske styrker havde ikke bare fået kontrol med Nagorno-Karabakh, men også med de omkringliggende aserbajdsjanske regioner – over en syvendedel af Aserbajdsjan.Siden har oliestaten Aserbajdsjan skruet gevaldigt op for militærudgifterne. Men Armenien har på sin side kunnet købe billige våben gennem en militæralliance med Rusland – og har hidtil nydt godt af at skulle forsvare et højereliggende område.FOLD UD Den aktuelle konflikt om Nagorno-Karabakh løber tilbage til 1988 og er dermed den længstvarende konflikt i Europa i dag. 75 procent af regionens indbyggere var armeniere, men de hørte under den aserbajdsjanske sovjetrepublik. Det begyndte i 1988 som en politisk kampagne for i stedet at slutte regionen til den armenske sovjetrepublik, men i takt med at Sovjetunionen brød sammen, kom det til åben krig mellem de nu selvstændige stater Armenien og Aserbajdsjan. Da parterne endelig indgik en våbenhvile i 1994, havde 20.000 mennesker mistet livet, en million mennesker var fordrevet fra deres hjem, og de armenske styrker havde ikke bare fået kontrol med Nagorno-Karabakh, men også med de omkringliggende aserbajdsjanske regioner – over en syvendedel af Aserbajdsjan. Siden har oliestaten Aserbajdsjan skruet gevaldigt op for militærudgifterne. Men Armenien har på sin side kunnet købe billige våben gennem en militæralliance med Rusland – og har hidtil nydt godt af at skulle forsvare et højereliggende område. Mindst 1.300 armenske soldater er blevet dræbt, og flere hundrede er forsvundet. Dertil kommer 50 dræbte civile og 160 sårede. En del landsbyboere er forsvundet sporløst ogfrygtes dræbt. I den nyligt indgåede våbenhvile erklærer parterne sig enige i, at alle flygtninge – både armeniere og aserbajdsjanere – skal have mulighed for at vende hjem. Men det skal ske med hjælp af FNs Højkommissær for Flygtninge, som tilsyneladende først læste om aftalen i pressen. Ogeksperter sår tvivl om, hvorvidt de blot 2.000 russiske fredsbevarende soldater i regionen vil kunne garantere de hjemvendte armenieres sikkerhed. »Måske er det en del af kalkulen, at det bliverså skrækkeligt et sted at leve, så de fleste flygtede armeniere ikke har lyst til vende tilbage,« siger Laurence Broers, der er Kaukasus-direktør for den London-baserede fredsskabende organisation Conciliation Resources, til The Guardian. Margarita Poghosyan er født og opvokset i Stepanakert. Det samme er hendes forældre. Før krigen arbejdede hun for en statslig fond, hvor hun hjalp små og mellemstore virksomheder med at få deres varer ud på markedet. Hun elsker Artsakh, som armenierne kalder den ikkeanerkendte udbryderrepublik, og hun har aldrig haft lyst til at bo andre steder. »Ikke engang i Armenien,« siger hun. Nu bor de hos nogle slægtninge i Jerevan, hovedstaden i Armenien. Men de kan ikke blive der. Der er ikke plads til dem. Hendes drenge på to år og fire et halvt forstår ikke så meget. Men hendes niårige datter nægter at gå i den lokale skole. Hun vil kun have sin gamle lærerinde. Hun savner sit værelse og vil hjem og sove i sin egen seng, fortæller Margarita Poghosyan. »Hvis de kan garantere vores sikkerhed, kører vi af sted med det samme. Men vi kan aldrig stole på vores nye naboer,« siger hun om aserbajdsjanerne, der stoppede deres offensiv blot få kilometer uden for Stepanakert. Hendes mand blev der, til krigen sluttede. Men i går var han en af dem, der slap uskadt ud. »Du har sikkert set, hvad de har gjort med vores soldater og fredelige civile under krigen,« siger hun med henvisning til dehenrettelsesvideoer, der tilsyneladende afslører krigsforbrydelseri Nagorno-Karabakh. »Og de har ødelagt vores mindesmærker, vores khachkar,« de flere hundrede år gamle armenske stentavler med kors, påstår hun.  Dadivank is a millennium-old Armenian monastery, one of the most magnificent in Karabakh - but it is officially located in Kelbajar region, which is to be handed over to Azerbaijan on Sunday. So many people came to see it for perhaps the last time. En tør hoste bliver ved med at afbryde Margarita Poghosyan i hendes talestrøm. Det er bare en forkølelse, forsikrer hun. Ethastigt voksende udbrud af coronaviruser ellers noget af det, der nu truer de mange tusinde flygtninge, der er presset sammen i midlertidige boliger og på hoteller, advarer organisationen International Crisis Group i en kommentar. »Deres behov for hjælp vil blot vokse, i takt med at det kolde vejr tager til,« advarer organisationen. Som flere andre iagttagere kommer International Crisis Group også med anden kraftig advarsel tilregionens nye stormagter, Tyrkiet og Rusland: En våbenhvile, der alt for ensidigt tilgodeser aserbajdsjanere og efterlader armenierne fulde af had, kan aldrig blive til varig fred. »Det vil blot spejle den virkelighed, som aserbajdsjanerne har levet i de sidste tre årtier,« lyder advarslen, »og plante frøene til den næste konflikt.« Stemningen er elendig blandt de mange flygtningefamilier i Jerevan, fortæller Margarita Poghosyan. Ingen har lige nu kræfter til at lægge planer for fremtiden. Hun sukker dybt til spørgsmålet, om der bliver krig igen. »Ingen kan svare på, hvad der skal ske nu. Vi er bare blevet ofret.«",
        "metadata": {
            "source": "https://www.berlingske.dk/globalt/kun-maendene-blev-tilbage-krigen-var-i-sig-selv-en-etnisk-udrensning",
            "image_url": null,
            "publication_time": "Lørdag d. 14. november 2020, kl. 19.17",
            "author": "Emil Rottbøll",
            "related_links": [],
            "attachments": []
        }
    }
}