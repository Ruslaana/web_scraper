{
    "version": "1.0",
    "document": {
        "id": 19906,
        "title": "Studerende vil ikke til lommen",
        "content": "- Vi er helt enige i, at videregående uddannelse skal være et satsningsområde, for det er jo viden, vi skal leve af i Danmark i det lange løb. Sådan siger Christian Vang Madsen, der er formand for Polyteknisk Forening, som repræsenterer 5.500 ingeniørstuderende på DTU. Men her hører enigheden med de rektorer, derforeslår brugerbetaling for en universitetsuddannelseogså op.  - Men forbedret forskning og undervisning må betales gennem skattesystemet, som vi alle bidrager til. Jeg har svært at se, at vi som studerende skulle modtage regningen efter det arbejde, vi gør i løbet uddannelsesårene, siger Christian Vang. Flere vil blive skræmt væk Han mener også, at brugerbetaling vil medføre et lavere uddannelsesniveau generelt: - Hvad hjælper det, at 10% får en bedre uddannelse, hvis 20% af en årgang bliver skræmt væk fra at studere på grund af brugerbetalingen?, siger Christian Vang, som også gætter på, at flere studerende vil søge betalingsuniversiteter i udlandet, hvis der også skal betales ved danske læreanstalter. Penge tæller og ikke evner Fra FADL – foreningen af danske lægestuderende – lyder lignende budskaber: - Vi er enormt imod brugerbetaling, siger FADLs landsformand Sara Schødt Nielsen. - Det er alt for meget for studerende, som i forvejen ikke har for mange penge, at skulle betale til en lang, seksårig uddannelse. I givet fald vil det blive de elever, som har pengene snarere end dem med evnerne, der kommer til at gennemføre studiet, siger Sara Schødt. Skaber A- og B-læger Heller ikke tanken om at lave et par enkelte superuniversiteter med brugerbetaling tiltaler FADL-formanden: - Så ville der i fremtiden blive tale om A- og B-læger, og det er vi imod – der skal ikke være forskel på læger, \"siger Sara Schødt, som dog ikke er imod mere forskning: - Det er fint med mere forskning, men så må det finansieres gennem øget sponsorering fra det private erhvervsliv. Jeg tror ikke på, at studerende gider at forske i ét år, hvis de selv skal betale for det, siger Sara Schødt. Køb adgang:Tjek her karaktergennemsnit på 331 studier",
        "metadata": {
            "source": "https://www.berlingske.dk/samfund/studerende-vil-ikke-til-lommen",
            "image_url": "https://berlingske.bmcdn.dk/media/cache/resolve/image_x_large/image/83/831148/3086112-matematik-camp.jpg",
            "publication_time": "Onsdag d. 22. september 2010, kl. 11.55",
            "author": null,
            "related_links": [],
            "attachments": []
        }
    }
}