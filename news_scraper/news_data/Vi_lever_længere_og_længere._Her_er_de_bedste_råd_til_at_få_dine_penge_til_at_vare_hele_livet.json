{
    "version": "1.0",
    "document": {
        "id": 21495,
        "title": "Vi lever længere og længere. Her er de bedste råd til at få dine penge til at vare hele livet",
        "content": "Vi danskere lever længere og længere. Er du bange for, hvorvidt din formue og dine penge kan holde hele livet? Hvis det er tilfældet, så er det rigtig godt at lave en plan for, hvordan du bruger formuen i den tredje alder. I år er der godt 65.500 danskere, som har nået en alder, hvor de kan trække sig tilbage og begynde at gå på folkepension. Dermed skal de til at tage stilling til det, som må kaldes en af de hidtil sværeste privatøkonomiske øvelser, som de kommer ud for i deres liv. En helt ny analyse udarbejdet af Jeanette Kølbek, der er ekspert i privatøkonomi hos Nykredit, viser, hvordan man kan få mest muligt ud af sin formue som senior – og hvilke dyre fælder man skal undgå. Det handler med et lidt tungt ord om at få lavet en plan for, hvordan man laver en »nedsparing« eller – oversat –bruger af sin formue. »Vi skal i løbet af et helt liv tage flere små og store valg, som kan påvirke vores private økonomi. Et af de helt store valg – måske det største – er, når vi forlader arbejdsmarkedet og tager hul på et nyt kapitel som pensionist,« siger Jeanette Kølbek og påpeger, at man her skal planlægge sin fremtidige økonomi til resten af livet, og det er ikke helt enkelt. »Der er rigtig mange muligheder, regler og faldgruber, man skal være opmærksom på,« siger Jeanette Kølbek. Udover Jeanette Kølbek har Berlingske også talt med forbrugerøkonom i Sydbank Ann Lehmann Erichsen for at guide dig gennem den svære øvelse at få sine penge til at vare hele livet. De understreger begge, at nedsparingen kan være en svær øvelse for mange at tage fat på rent psykisk. »Man har været vant til at spare op. Pludselig skal man til at tage af opsparingen, og det er ikke helt let for alle. Det er heller ikke alle, der kan forstå måden, man skal gøre det på, når rådgiveren siger, at man skal bruge af kontanterne først,« sigerAnn Lehmann Erichsen. Hun fremhæver, at øvelsen med at lave den rigtige nedsparing kompliceres af, at der er noget, som man ved. Men der er også meget, som man ikke ved. Det, man ved, er eksempelvis, hvor meget man får fra sin livrente, hvis man har en sådan. Det er også, hvor mange år man bestemmer sig for, at man skal have en ratepension udbetalt over. Det, man ikke ved, er, hvor gammel man selv og ens ægtefælle eller samlever bliver. Man kender heller ikke alle sine drømme, når man bliver ældre. Forbrugerøkonom i Sydbank Ann Lehmann Erichsen fremhæver, at der er en række ukendte faktorer omkring ens økonomi som senior. En af dem er, hvilke drømme og ønsker man har. Det kan være, at man gerne vil tage hele familien med på ferie sydpå, men har man så råd til det? Det er en af de svære ubekendte, når man skal se på sin økonomi i livet som pensionist.Fold sammenLæs mereFoto: Niels Ahlmann Olesen. Jeanette Kølbek beskriver udfordringen med en nedsparingsplan på en lidt anden måde. »Med en arbejdsuge på 37 timer for størstedelen af danskerne er arbejdspladsen og kollegerne en stor del af ens hverdag og ens identitet. Når det stopper, skal man indstille sig på, at hverdagen kommer til at se anderledes ud. Det gælder også privatøkonomisk,« siger Jeanette Kølbek. »For hvor vi har været vant til at spare op, skal vi nu spare ned,« siger Jeanette Kølbek. Herefter kan vi tage fat i, hvorfor øvelsen med nedsparingen kan være kompliceret. Her kan vi begynde med en af de store omvæltninger i overgangen fra lønmodtager til pensionist. Som lønmodtager er man vant til at få sin hovedindtægt fra én kilde i form af løn fra sin arbejdsgiver. Som senior får man sine indtægter fra flere forskellige kilder. Det drejer sig primært om folkepensionen og forskellige pensionsordninger samt ATP,selvom sidstnævnte for de fleste ikke fylder så meget. Men på en række andre områder forandrer ens økonomi sig også, når man helt eller delvist trækker sig tilbage fra arbejdsmarkedet. Både Jeanette Kølbek og Ann Lehmann Erichsen påpeger, at det for mange sikkert kan komme som en overraskelse, at ens privatøkonomi som pensionist oftest bliver mere kompliceret, end da man var lønmodtager. Det illustrerer Jeanette Kølbek med en liste på syv forskellige faktorer, der påvirker ens økonomi som senior. Ud over de forskellige indtægter drejer det sig blandt andet om skat på afkast, ens formue og gæld. Derudover har man naturligt nok også en række faste udgifter og et forbrug. Der skal ligeledes tages stilling til modregning i offentlige ydelser. For mange danskere er det helt nyt, at de som pensionister pludselig skaltage stilling til forskellige offentlige ydelser. Privatøkonom i Nykredit Jeanette Kølbek påpeger, at det for mange kan være en hård overgang til livet som pensionist, at de pludselig skal til at tage stilling til en række offentlige ydelser, hvor folkepensionen er den vigtigste. Det er svært at skulle gå fra at have klaret sig selv som lønmodtager til pludselig at skulle have penge fra det offentlige.Fold sammenLæs mereFoto: Henning Bagger/Ritzau Scanpix. Det er først og fremmest pensionstillægget, som for nogle kommer oven i folkepensionens grundbeløb. Jeanette Kølbek understreger, at det er afgørende at lave en plan for, i hvilken rækkefølge man bruger af de forskellige elementer af ens formue. »Vil man have formuen til at række længst muligt, er det afgørende at planlægge sin fremtidige økonomi. For det er ikke ligegyldigt, i hvilken rækkefølge man bruger af sin formue, hvis man vil have størst mulig gevinst,« siger Jeanette Kølbek. Hun har derfor opstillet en plan med fire punkter. I første omgangskal man tage fat i de livsvarige pensioner, hvis man har sådanne. Det er en god idé at få dem udbetalt, fra den dag det er muligt. Pensionen udbetales, så længe man lever, og stopper, den dag man dør. Herefter skal manbegynde at bruge af sin fri opsparing. Hvis man har brug for lidt flere penge, er det bedst at tage hul på den fri opsparing, før man begynder på udbetalinger fra eksempelvis en ratepension. Det skyldes, at afkastet på de fri midler er beskattet hårdere end afkastet på ratepensionen. Næste punkt er, at man skal begynde at bruge de andre pensioner, man kan have. Det kan være private og arbejdsmarkedspensioner som ratepension, aldersopsparing og kapitalpension. Det sidste punkt erfriværdi i ens bolig. Det er et stort element i sig selv, når den bringes i spil. Det kan enten ske ved, at man sælger boligen, hvorefter man dog skal finde en ny. Eller ved, at man tager et lån i sin friværdi. Den del er blevet lidt mindre fordelagtig, efter renten er steget. Jeanette Kølbæk understreger samtidig, at der er kommet nye regler forfolkepensionen, som det er vigtigt at tage højde for. Hvis man arbejder videre, efter man har kunnet få folkepension, var det tidligere en stor fordel at få udskudt tidspunktet, hvor man begynder at få den. Ellers ville ens løn blive modregnet i folkepensionen. Men for at få flere danskere til at blive længere på arbejdsmarkedet er reglerne for modregningen fjernet. »Det gør, at man som udgangspunkt lige så godt kan begynde at få sin folkepension udbetalt, når det er muligt,« siger Jeanette Kølbek. FAKTASyv ting påvirker din økonomi som seniorNår man trækker sig tilbage fra arbejdsmarkedet og skal i gang med at bruge af sin opsparing, er det vigtigt at holde sig for øje, at ens privatøkonomi som senior er påvirket af syv faktorer.IndtægterFolkepension (grundbeløb og tillæg)ATPPrivate og arbejdsmarkedspensionerKursgevinster, renter og udbytter fra værdipapirerVirksomhedUdgifterFaste udgifterForbrugModregning i offentlige ydelserGældRealkreditlån/boliglånBillånForbrugslånSkat af indtægterFormueEjerbolig, fritidsbolig, andelsboligPensionsopsparingFri opsparingAndre aktiver som for eksempel bil og samling af kunstFOLD UD Når man trækker sig tilbage fra arbejdsmarkedet og skal i gang med at bruge af sin opsparing, er det vigtigt at holde sig for øje, at ens privatøkonomi som senior er påvirket af syv faktorer. Indtægter Udgifter Modregning i offentlige ydelser Skat af indtægter Formue",
        "metadata": {
            "source": "https://www.berlingske.dk/oekonomi/vi-lever-laengere-og-laengere-her-er-de-bedste-raad-til-at-faa-dine-penge",
            "image_url": null,
            "publication_time": "Lørdag d. 20. januar 2024, kl. 09.59",
            "author": "Frederik M. Juel",
            "related_links": [],
            "attachments": []
        }
    }
}