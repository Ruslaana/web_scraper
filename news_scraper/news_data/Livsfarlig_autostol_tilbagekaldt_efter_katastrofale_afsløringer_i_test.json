{
    "version": "1.0",
    "document": {
        "id": 16717,
        "title": "Livsfarlig autostol tilbagekaldt efter katastrofale afsløringer i test",
        "content": "Den passer til børn i størrelsen 61-105 centimeter. Og så er den livsfarlig at bruge. Sådan lyder meldingen om én af FDMs testede autostole. Næsten alle testens 24 autostole kan bryste sig af en meget god sikkerhed, men en enkelt stol dumper på katastrofalt ringe sikkerhed. Det er autostolen af mærket Peg Perego, som i testens frontalkollision knækkede sit støtteben, hvorefter stolen med den 15 kg tunge testdukke rev sig løs fra den base, der holder autostolen fast, og røg gennem bilens kabine. Det skete, både da stolen blev testet monteret fremadvendt og bagudvendt, oplyser FDM i en pressemeddelelse. »Det er en meget alvorlig brist i sikkerheden, som ikke må ske, og som kunne have haft fatale konsekvenser, hvis det var sket i et virkeligt trafikuheld. Heldigvis er det sjældent, at autostole har så alvorlig en fejl i sikkerheden, som tilfældet er her. Producenten har allerede tilbagekaldt autostolen, som vi på det kraftigste fraråder at bruge,« siger bilteknisk redaktør i FDM Søren W. Rasmussen. FDM har dog også givet fire testvindere fem stjerner ud af seks mulige. Aldersgruppe: Børn op til 18 måneder Mærke: Cybex Aldersgruppe: Børn op til 12 måneder Mærke: Nuna Aldersgruppe: Børn op til cirka 12 år/36 kg Mærke: Avova Aldersgruppe: Børn op til cirka 4 år Mærke: Cybex",
        "metadata": {
            "source": "https://www.berlingske.dk/indland/livsfarlig-autostol-tilbagekaldt-efter-katastrofale-afsloeringer-i-test",
            "image_url": "https://berlingske.bmcdn.dk/media/cache/resolve/image_x_large/image/179/1797842/24709943-ny-test-fra-fdm-viser-en-direkte-livsfarlig-autost.jpg",
            "publication_time": "Onsdag d. 22. maj 2024, kl. 21.15",
            "author": "Rasmus Ove",
            "related_links": [],
            "attachments": []
        }
    }
}