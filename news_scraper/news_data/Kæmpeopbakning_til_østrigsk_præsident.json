{
    "version": "1.0",
    "document": {
        "id": 20332,
        "title": "Kæmpeopbakning til østrigsk præsident",
        "content": "BERLIN: Østrigs folkekære forbundspræsident Heinz Fischer fik næsten 79 procent af stemmerne ved søndagens valg og kan således fortsætte endnu seks år. Den 71-årige Fischer, der det meste af sit liv har været socialdemokrat, men ved indsættelsen 2004 udtrådte af partiet, fik ikke de 80 pct. af stemmerne, som nogle havde forudset. Alligevel er hans sejr markant. Fischer har således skubbet modkandidaten Barbara Rosenkranz fra det populistiske FPÖ ud i margenen af østrigsk politik. Rosenkranz er blevet beskyldt for nationalisme og antisemitisme. Det sidste afviser hun. Den østrigske forbundspræsident har fortrinsvis repræsentative pligter, men har traditionelt betydning som en samlende figur i landet.Valgdeltagelsen var rekordlav – kun 49,2 pct. af østrigerne afgav deres stemme i går.",
        "metadata": {
            "source": "https://www.berlingske.dk/internationalt/kaempeopbakning-til-oestrigsk-praesident",
            "image_url": "https://berlingske.bmcdn.dk/media/cache/resolve/image_x_large/image/87/874276/2501684-heinz-fischer.jpg",
            "publication_time": "Mandag d. 26. april 2010, kl. 05.57",
            "author": "Michael Kuttner",
            "related_links": [],
            "attachments": []
        }
    }
}