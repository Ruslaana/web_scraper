{
    "version": "1.0",
    "document": {
        "id": 1277,
        "title": "Andreas Steno ville være rig i en fart. En hel generation er »besat af penge«",
        "content": "I en tidligere version af denne artikel fremgik det, at Andreas Steno er mere »Musk end Mærsk«. Der skulle have stået »Mere Musk end Bill Gates«. Det pågældende citat er nu indsat i fuld længde, så det tydeligt fremgår at udsagnet handler om forretningsmanden Elon Musk, ikke den politiske figur. Som lille dreng skulle Andreas Steno skrive i klassens blå bog, hvad han drømte om at blive, når han blev stor. »Der skrev jeg bare PENGE. Det var ligegyldigt med professionen«, erklærer han. Stort set ingenting har Andreas Steno fået ud af skolen, ej heller af universitetsuddannelsen fra CBS, påstår han selv. I stedet har det været markederne, som har bragt både læringen, passionen – og pengene. Fået dem til at avle, formere sig og blive til flere. Hvor mange, det er blevet til, vil han ikke afsløre. Men Andreas Steno står ved, at hans penge er en stor drivkraft –en kultur, om man vil – og han er langtfra alene. Overalt på Instagram og TikTok flasher unge mænd store biler, lækre ure og dyre lejligheder i nye markeder som Dubai. Finansanalytiker Andreas Steno optræder på Fox og CNN som ekspert. Nu har han skrevet en bestseller om penge til en generation, der stræber efter rigdom.Fold sammenLæs mereFoto: Mathias Svold. De er besatte af penge – på en anden måde, end de tidligere har været det. De unges målsætning om rigdom er drevet af en åbning af de finansielle markeder, der i langt højere grad er blevet allemandseje. Markederne kan tilgås fra en smartphone i alle døgnets 24 timer. Tidligere blev den slags varetaget af professionelle Gordon Gekko-typer - ham fra filmklassikeren »Wall Street« - i flotte, mahognitunge kontorer. I dag er yuppiestilen ikke alene atter på mode, den kan dyrkes hjemme fra sofaen. »Jeg behøver i princippet ikke tage på arbejde,« bemærker Andreas Steno. »Jeg kan jo klare det i sengen på min telefon!« Medietthe Atlantic har døbt tendensenBro-Economyog beskriver en finansverden, der er som »et flygtigt, spekulativt og ekstremt online casino, hvor huset allerede vinder stort«. De unge mænddaytraider, køber kryptovaluta og gambler på sportsresultater. Deres idoler er rigmænd som Elon Musk og Donald Trump. Sidstnævnte har gjort kryptovaluta til en central del af sin anden embedsperiode. Førstedame Melania Trump har blandt andetsin egen kryptovaluta. Den nye finansverden passer som et par tennissokker i et par sneakers til en ny generation af risikovillige, unge mænd. Finansanalytiker Andreas Steno bor på Østerbro i København. Han er mere inspireret af Musk end Mærsk, erkender han.Fold sammenLæs mereFoto: Mathias Svold. »Unge mænd accepterer den skæbne, der ligger i risikovilligheden: Enten går det helt ekstremt godt, eller også går det helt ekstremt skidt. Mellemudfaldet eksisterer ikke, hvis man begynder atgamble. Man kan blive meget rig og virkelig skille sig ud fra mængden. Det tiltaler den unge mand,« mener Andreas Steno. De 18-29-årige unge mænd står for hele 43 procent af den særligt volatile kryptohandel, ifølge enamerikansk undersøgelse fra 2022. Flere eksperter taler også om en »gamefication« af handelsplatforme som Robinhood og eToro, og mange må daogså gå i behandling for afhængighed af platformene. På sociale medier som Reddit, Instagram, TikTok og YouTube findes mere eller mindre kvalificerede »finfluencers«, altså finans-influencere, der rådgiver de unge mænd i køb og salg af kryptovaluta og aktier. En af dem er 35-årige Andreas Steno. En halv million følger med på sociale medier, og mellem 90-95 procent af dem er mænd, anslår Steno. Også traditionelle medier som CNN og Fox News ynder at bruge ham som ekspert. Tidligere har Andreas Steno afsløret over for mediet POV, at han aldrig har læst en bog. Nu udgiver han til gengæld én.  Bogen, med titlen »Money (That’s What Boys Want)«, er skrevet sammen med journalist Jesper Ravnborg og er steget til tops på bestsellerlisterne. Bogen er målrettet de unge mænd – men ikke for at lære dem at tjene nemme penge. Bogen giver indsigt i alt fra den amerikanske centralbank til finanskrisen og valutahandel. Andreas Steno vil gerne sprede historien om, at man skal tilegne sig kompetencer og arbejde for sagen. »Man kan nemt få det indtryk på de sociale medier, at man kommer sovende til penge på det nye, volatile marked. Jeg var aldrig nået til dér, hvor jeg er i dag, hvis jeg ikke i flere år var mødt ind klokken 7 om morgenen og gået hjem igen klokken 19. Det er hårdt arbejde«. Unge mænds besættelse af penge og rigdom er alt andet end ny. »At mænd elsker penge, er slet ikke en ny tendens! I Holland havde vi det store tulipan-hysteri i 1600-tallet. Lur mig, om det ikke var mænd, der købte tulipanløg dengang,« siger Chris Pedersen, kulturekspert hos DR, der i årtier har fulgt mandens livsstil og de fænomener, der driver den. Manden drives typisk af den rigdom, han møder på Instagram og TikTok. »Atflasherigdom trender rigtig godt på sociale medier, ligesom store babser og sixpacks,« forklarer Chris Pedersen. Og rigdommen tillægger vi en særlig værdi: Nemlig frihed. »I dag virker det, som om du kan alt, hvis bare du har pengene. Blive præsident som Donald Trump, selvom du siger, at du vilgrab them by the pussy. Det tror jeg ikke var lykkedes for en halvfattig demokrat.« Den form for rigmand, som Mark Zuckerberg, Jeff Bezos, Donald Trump og Elon Musk repræsenterer, er i The New York Times blevetblevet kaldt repræsentanter for en ny »teenage-maskulinitet«. De er frontløbere for en kultur, hvor manden gennem magt og intimidering kan få sin vilje uden samtidig at vise eksempelvis den disciplin, udholdenhed og ansvarlighed, der betragtes som den modne mands dyder. Selvfølgelig handler besættelsen af pengene også om at fremstå attraktiv over for kvinder. En rig mand må gerne være grim, en fattig kvinde skal helst være smuk. Sådan er det stadig – selvom tendensen sine steder også udfordres, påpeger Chris Pedersen. Som vi så det i filmen »Babygirl«, hvor Nicole Kidman spiller en midaldrende kvindelig chef, der har sex med sin praktikant, spillet af Harris Dickinson. Kenneth Reinicke forsker i maskulinitet ved RUC. Han ser en sammenhæng mellem den status, økonomisk succesfulde mænd får, og så dén, der kommer fra at lave seksuelle erobringer. »En mands værdi bliver målt på hans økonomiske præstationer og succes – eller mangel på samme,« siger Kenneth Reinicke. Rigdom og seksuelle erobringer har det tilfælles, at de styrker mandens anseelse. »Æren ved den seksuelle erobring bliver først tilkendegivet, når den bliver bevidnet af andre mænd. Det ermale bonding, når man bliver imponeret over hinanden,« siger Reinicke. Det er altså ikke nødvendigvis udelukkende kvinderne, man kan imponere med sin store bil. Elon Musk og Donald Trump i et højst usædvanligt fremstød for Musks Tesla i denne uge. De har begge været med til at nære den sult efter rigdom og status, der hersker blandt yngre mænd.Fold sammenLæs mereFoto: Kevin Lamarque/Reuters/Ritzau Scanpix. Tidligere var det klassiske rige forbillede en mand som Mærsk McKinney-Møller. Han brystede sig af sin rigdom gennem operahuse og anerkendelse fra gamle institutioner som Kongehuset. Den slags altruisme interesserer ikke de unge, rige mænd. »Der er en »etisk fordring« forbundet med den type rigmand. Fordi du har penge, skal du også passe på nogle andre. I dag har vi mistet den dimension. I stedet er idealet den ultimative frihed, der minder mere om »American Psycho«. Den totale ener, der udelukkende gør ting for egen vindings skyld. Det er en type idol, der illustrerer desillusion og antipati. Det er historien om et samfund, der er kørt i knæ,« mener Chris Pedersen. Derfor vidner den unge mands pengebesættelse også om en tomhed. En maskulin krisetilstand, mener han. Det genkender Andreas Steno. »Når unge mænd går mere op i at samle hundecoins på deres telefon end i at forsørge deres familie og være der for dem, de har nær, så er det virkelig et tegn på en maskulinitet i krise«, siger han. Ikke desto mindre ser han værdiskredet som en uundgåelig del af en tid, der i høj grad er styret af sociale medier. Selv identificerer han sig også mere med Musk end en altruist som Bill Gates. »Hvis du sætter det på spidsen, så er jeg mere Musk, end jeg er Bill Gates. Hvis man skulle finde den altruistiske vinkel på Musk, så vil han nok mene, han tager mennesket nye steder hen med det, han gør. Teknologiske landvindinger er noget, der flytter menneskeheden.«. Mads Skjern-æraen, hvor succes især handlede om at skabe arbejdspladser, ser dermed ud til at være forbi. »For Mads Skjern var der en stor værdi i, at han ansatte tusindvis af mennesker. Det ville ikke sige mig en skid. Den succesfulde i dag er én, folk kender fra internettet eller telefonen,« konstaterer Steno. ",
        "metadata": {
            "source": "https://www.berlingske.dk/kultur/andreas-steno-ville-vaere-rig-i-en-fart-en-hel-generation-er-besat-af-penge",
            "image_url": "https://berlingske.bmcdn.dk/media/cache/resolve/image_x_large_vertical/image/189/1899800/24909739-finansanalytiker-andreas-steno-fotograferet-i-sit.jpg",
            "publication_time": "Lørdag d. 15. marts 2025, kl. 08.28",
            "author": "Thea Torp",
            "related_links": [],
            "attachments": []
        }
    }
}