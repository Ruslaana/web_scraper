{
    "version": "1.0",
    "document": {
        "id": 10977,
        "title": "Ny svensk skole afspærret: Mand med økse anholdt",
        "content": "Endnu en svensk skole er torsdag blevet afspærret. Det sker, fordi en mand blev set i nærheden af skolen »svingende med en økse«. Det skriver den svenske avis Aftonbladet. Der er tale om en skole i byen Hortlax i det nordøstlige Sverige. »En mand skulle have cyklet mod skolen og svinget med en økse,« siger vagthavende hos det lokale politi i Norrbotten Catrin Hedqvist til Aftonbladet.  Det fik prompte svensk politi til at reagere ved at afspærre området omkring skolen og anholde manden. Det vides endnu ikke, om der er nogen forbindelse mellem episoden i Hortlax og angrebet på skolen i Trollhätten nord for Göteborg tidligere på dagen.  Politiet i Norrbotten modtog anmeldelsen af manden med øksen klokken 14.38 - ikke mange timer efter angrebet på skolen i Trollhätten. Her gik en 21-årig gerningsmand til angreb to voksne og to børn med en kniv. En af de voksne, en lærer på skolen, døde efterfølgende af sine kvæstelser. Det samme gjorde en dreng.  Gerningsmanden, der bar maske under angrebene, blev skudt to gange af politiet, og efterfølgende bragt til hospitalet sammen med ofrene. Han døde efterfølgende af sine kvæstelser. Politiet nåede ikke at tale med manden, før han døde af sine kvæstelser. Han var ikke tidligere kendt af politiet og politiet kender endnu ikke motivet bag forbrydelsen.  ",
        "metadata": {
            "source": "https://www.berlingske.dk/internationalt/ny-svensk-skole-afspaerret-mand-med-oekse-anholdt",
            "image_url": "https://berlingske.bmcdn.dk/media/cache/resolve/image_x_large/image/12/129617/11114721-svensk-politi-skyder-mand-der-srer-flere-p-skole-sweden-atta.jpg",
            "publication_time": "Torsdag d. 22. oktober 2015, kl. 17.18",
            "author": null,
            "related_links": [],
            "attachments": []
        }
    }
}