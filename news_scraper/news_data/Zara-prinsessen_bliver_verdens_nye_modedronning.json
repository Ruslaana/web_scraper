{
    "version": "1.0",
    "document": {
        "id": 5319,
        "title": "Zara-prinsessen bliver verdens nye modedronning",
        "content": "Det siger næsten sig selv, at når man er datter af Spaniens rigeste person – og en af verdensallerrigestemænd – så hæver de skeptiske øjenbryn sig, når man får overrakt nøglerne til verdens største modefirma uden at have haft en markant rolle i topledelsen. 37-årige Marta Ortega får noget at bevise, når huntager over som formand for Inditex, firmaet bag Zara-kæden. Er hun mere end det kønne blikfang, der får Zara og koncernens andre tøjkæder til atmelde udsolgt, når hun dukker op i deres kollektioneri mode- og ugebladenes dækning af catwalk shows og society events? Kan hun løfte arven efter ikke bare sin far, Amancio Ortega, der byggede Inditex op fra ingenting til over 6.600 butikker globalt og omkring 174.000 ansatte, men ogsåen af verdens mest beundrede erhvervsledere, Pablo Isla, der nu går af efter at have spillet en nøglerolle i at gøre Zara til en global gigant? Og hvorfor sker det lige nu med en udfordrende coronakrise, der langt fra er færdig med at rase? Marta Ortegas Instagram-profil er spækket med billeder, hvor hun gerne matcher billigt Zara-tøj med designerklæder og tasker i en helt anden prisklasse.  A post shared by Marta Ortega Style (@martaortegastyle) Spørgsmålene udløste da også et hak i aktiekursen, da nyheden i sidste uge røg ud. Men overrasker timingen, er ingen i sidste ende overrasket over, at Zara-arvingen rykker øverst op i hierarkiet. Det har længe været formodningen, at hun var kronprinsessen. Og ifølge enpressemeddelelseer det et generationsskifte, der internt har været planlagt de sidste ti år. Det blev skudt i gang, da Amancio Ortega i 2011 trak sig som formand og lod topchefen Pablo Isla få den kasket også. Nu bliver det så Marta Ortega, der får formandsposten, mens en ny topchef kommer til. Vel at mærke er farmand stadig den dominerende ejer med knap 60 procent af aktierne. Og den efterhånden 85-årige erhvervsmand har stadig sin daglige gang i hovedsædet i Arteixo i det nordspanske Galicien, hvor selskabet siden starten i 1975 har haft base. Marta Ortega (t.v.) og faren Amancio Ortega (t.h.), der ifølge Bloomberg Billionaires er god for over 68 milliarder dollar og dermed verdens 15. rigeste person.Fold sammenLæs mereFoto: Miguel Riopa / AFP / Ritzau Scanpix. Men Zara-arvingen starter langtfra på bar bund. Hun har arbejdet i Inditex i de sidste 15 år og begyndte nedefra – på gulvet i en af kædens butikker i London, da hun som godt 23-årig var færdig med at tage en erhvervsuddannelse. Det kan lyde som lidt af et chok efter en opvækst på schweizisk kostskole, hvor hun mest var optaget af ridning. Hesteinteressen fik hun vel at mærke kun lov til at dyrke, hvis hun fik gode karakterer. Men hun var dygtig nok til at blive spansk juniormester i ridebanespringning. »Den første uge troede jeg ikke, at jeg ville overleve. Men så bliver man nærmest tændt på at være i butikken,« sagde Marta Ortega for nylig i et sjældent interview medWall Street Journalom sin debut på butiksgulvet. Her tøvede avisen ikke med at kalde hende »hemmeligheden bag Zaras succes« med henvisning til, hvordan hun i de senere år har arbejdet med Zaras brand og image som ansvarlig for kædens kollektioner til kvinder, blandt andet via parløb med topdesignere, kendisser og supermodeller. Det har været med til at løfte Zara over andrefastfashion-rivaler som japanske Uniqlo og svenske H&M. Zara-kæden er kronjuvelen i Inditex, der har modebutikker i 96 lande. Kæden er berømmet for at sende billige udgaver af den seneste mode ud på rekordtid.Fold sammenLæs mereFoto: Vincent West / Reuters / Ritzau Scanpix. Som mindre skeptiske iagttagere siger, kan Inditex på det punkt ikke få en bedre frontfigur end Marta Ortega, der selv har plejet et mere udadvendt image end sin far, som er notorisk reserveret og opmærksomhedssky. Og ingen kan være i tvivl om, at hun kender virksomheden indefra. Selv synes hun i hvert fald at være klar på, hvad hun bidrager med. »Jeg har levet og åndet med denne virksomhed siden min barndom, og jeg har lært af alle de dygtige professionelle, jeg har arbejdet med gennem de sidste 15 år. Jeg har altid sagt, at jeg ville vie mit liv til at bygge videre på mine forældres arv,« citeres hun for at udtale i førnævnte pressemeddelelse. Trods den store familieformue har hun også altid fulgt samme ydmyge tilgang til sit arbejde som faren, der aldrig har haft et kontor. Det har Marta Ortega heller ikke, men arbejder som alle andre i åbent plan. Men der er stadig tunge udfordringer at løfte. Inditex – der udover Zara også tæller kæder som Berschka, Massimo Dutti og Pull&Bear – har haft kraftig fremgang i år, men bragede sidste år ned i sit første underskud nogensinde på grund af coronakrisen. En voksende satsning på netsalg har givet bonus, men Inditex har ikke undgået de problemer med forsyningskæden, som har ramt mange af verdens virksomheder. Og som klodens største udbyder af fast fashion – hurtig billig mode – er der også en udfordring i at tænke bæredygtighed og grøn omstilling ind i modegiganten. Som formand får Marta Ortega ingen at gemme sig bag. FAKTABLÅ BOG: Marta OrtegaAlder: 37 år.Uddannelse: European Business School i LondonNuværende job: Fra 1. april 2021 formand for Inditex. Hos Inditex siden 2006.Privat: Gift for anden gang. To børn fra begge forhold. Er tidligere spansk juniormester i ridebanespringning.FOLD UD Alder: 37 år.Uddannelse: European Business School i LondonNuværende job: Fra 1. april 2021 formand for Inditex. Hos Inditex siden 2006.Privat: Gift for anden gang. To børn fra begge forhold. Er tidligere spansk juniormester i ridebanespringning. ",
        "metadata": {
            "source": "https://www.berlingske.dk/virksomheder/zara-prinsessen-bliver-verdens-nye-modedronning",
            "image_url": "https://berlingske.bmcdn.dk/media/cache/resolve/image_x_large_vertical/image/149/1492887/23944748-inditex-ceo.jpg",
            "publication_time": "Mandag d. 06. december 2021, kl. 10.00",
            "author": "Bibi Christensen",
            "related_links": [],
            "attachments": []
        }
    }
}