{
    "version": "1.0",
    "document": {
        "id": 5723,
        "title": "Berlingske mener: Er det virkelig nu, vi vil holde mere fri?",
        "content": "Lars Sandahl Sørensen fra Dansk Industri og Claus Jensen fra Dansk Metal fortjener al mulig anerkendelse for igen at levere ro og stabilitet på det private arbejdsmarked meden ny treårig overenskomst. Hurra for det. Men er det virkelig lige nu, mens Danmark og Europa er under massivt pres fra en præsident Trump, som ikke bare vil have fingrene i Grønland, men også vil have danske virksomheder til at flytte til USA for at undgå sin toldhammer, at vi skal bevilge os selv mere orlov, frihed og fritid? Der er omsider tegn på, at Europa er ved at vågne op mødt med Trumps massive trusler om straftold og Putins aggressioner. Det erDraghi-rapportenog Ursula von der Leyenskonkurrenceevnekompaset tegn på. Vi skal have et mere dynamisk og mindre reguleret erhvervsliv. Vi skal på godt dansk vågne op. Dansk Industries administrerende direktør Lars Sandahl Sørensen (tv.) og CO-industris formand, Claus Jensen, har leveret et studie i, hvordan man får danskerne til at være mindre på jobbet i den nye overenskomst. Det bliver rullet ud på alle arbejdspladser og i den offentlige sektorFold sammenLæs mereFoto: Nils Meilvang/Ritzau Scanpix. Svaret fra Lars Sandahl Sørensen og Claus Jensen er at levere en overenskomst, som vil have én stensikker effekt, nemlig atdanskerne er mere væk fra arbejdspladsen. Mødt med de økonomiske og politiske udfordringer, som vi står med, virker det nærmest reaktionært. Den nye overenskomst er et studie i at rive danskerne væk fra jobbet. Det er naturligvis ædelt at tage sig af sine syge børn på tredje sygedag, at passe børnebørn eller sociale børn, at føde børn eller at tage sig af sin sygdomsramte familie. Det er også godt for sjælen at lægge endnu flere penge i den kasse, som hedder Fritvalgs Lønkonto, så man kan holde fri i stedet for at arbejde. Det er imidlertid slet ikke den vind, som blæser os til fra Europa og USA eller fra statsministeren. Det er slet ikke et budskab, som harmonerer med den evige historie om mangel på arbejdskraft, som Lars Sandahl er rejsende i. Lars Sandahl gik så langt i 2023, at han forudså, atmanglen på arbejdskraft ville vare 20 år. Statsminister Mette Frederiksen har været lidt frem og tilbage i debatten om arbejdsmoral, siden hun imarts 2023 fik sagt, at »der er alle mulige mennesker, der mener, at vi kan arbejde mindre. Glem det, venner. Glem det«. I sit strategiske tilbagetog i maj sidste år fastholdt statsministeren, at vi herhjemme er nødt til at ændre vores mentalitet, når samlebåndene i Rusland kører 24/7: »Jeg er ikke sikker på, at alle skal gå hjem klokken 16 fra samlebåndet,« sagde statsministeren. »Mette Frederiksen har ret. Når vi står over for en kolossal oprustning, som skal finansieres på alle andre måder end ved en krigsskat, er vejen frem ikke mere frihed og fritid. Det er flere timer på jobbet,« skriver Thomas Bernt Henriksen i denne leder.Fold sammenLæs mereFoto: Handout/AFP/Ritzau Scanpix. Jo, åbenbart hvis man skal passe børn eller børnebørn, lyder beskeden fra den nye overenskomst. Mette Frederiksen har ret. Når vi står over for en kolossal oprustning, som skal finansieres på alle andre måder end ved en krigsskat, er vejen frem ikke mere frihed og fritid. Det er flere timer på jobbet. I industrien og i store dele af den private sektor kan man måske kompensere for den nye overenskomst og de færre arbejdstimer ved at blive mere produktiv. Problemet er, at overenskomsten bliver rullet ud over hele arbejdsmarkedet. Den offentlige sektor, hvor der i forvejen er massive problemer med udbredt deltidsarbejde og sygemeldinger, bliver ikke mere produktiv og effektiv. Den nye overenskomst vil skærpe problemerne med rekruttering og koste skatteyderne penge. Vi kender svaret på, at summen af vores egen arbejdsindsats falder på grund af den nye overenskomst. Så skal vi bare have endnu flere udlændinge, vil DI sige. Det er selvfølgelig et svar, men der er altså ingen sammenhæng mellem massive krav om reformer, der skaffer mere skattebetalende dansk arbejdskraft, og den nye overenskomst. Ingen. THOMAS BERNT HENRIKSEN ",
        "metadata": {
            "source": "https://www.berlingske.dk/ledere/berlingske-mener-er-det-virkelig-nu-vi-vil-holde-mere-fri",
            "image_url": "https://berlingske.bmcdn.dk/media/cache/resolve/image_x_large/image/188/1888498/24888311-er-det-virkelig-lige-nu-mens-danmark-og-europa-er.jpg",
            "publication_time": "Mandag d. 10. februar 2025, kl. 17.38",
            "author": null,
            "related_links": [],
            "attachments": []
        }
    }
}