{
    "version": "1.0",
    "document": {
        "id": 21407,
        "title": "Torsten Jansen: Jeg blev syg, da Donald Trump blev valgt",
        "content": "Torsten Jansen, tidligere USA-korrespondent hos DR, blev så bange dagen efter Donald Trumps valgsejr i 2016, at han blev syg af det. Han måtte aflyse sin deltagelse i valgarrangementer, siger han iP1-programmet »Ugens gæst«. Og angsten vendte tilbage, da Trump blev valgt igen i 2024, to år efter at Rusland invaderede Ukraine. »Min fysiske reaktion på de to begivenheder mindede mig om, at jeg ikke var kommet i mål,« siger han. Han forklarer, at han led af posttraumatisk stress (ptsd), efter at han dækkede folkemordet i Rwanda som ung. Torsten Jansen fortæller, at han er begyndt i såkaldt mdma-terapi, hvor man kombinerer det i Danmark ulovlige stof mdma med psykoterapi, og han fortæller, at det har hjulpet ham med at se sin frygt i øjnene. Terapiformen er ikke lovlig i Danmark. Men forsøg med mdma-terapi til ptsd-patienter har haftlovende resultater. I 2023 blev Australien det første land, der lovliggjorde terapiformen. Torsten Jansen er tilsyneladende ikke alene med sin frygt. I februar fortalte forsikringsselskabet Danica i enpressemeddelelse, at der var sket en pludselig stigning i antallet af henvendelser til selskabets onlinepsykologer i de første knap tre uger efter Trumps indsættelse i år. Antallet af henvendelser fra kunder med angst steg nemlig med 27 procent, hvilket selskabet tilskrev en stigende angst for verdens udvikling efter Trumps indsættelse. Også nogle af de rigeste amerikanere er bekymrede for, hvad deres præsident kan finde på, og de flytter i større og større grad deres penge til blandt andet Schweiz, skrev Financial Timesforleden. ",
        "metadata": {
            "source": "https://www.berlingske.dk/kultur/torsten-jansen-jeg-blev-syg-da-donald-trump-blev-valgt",
            "image_url": "https://berlingske.bmcdn.dk/media/cache/resolve/image_x_large_vertical/image/190/1905963/24921603-torsten-jansen-i-midten-er-usa-analytiker-og-ass.jpg",
            "publication_time": "Mandag d. 31. marts 2025, kl. 12.24",
            "author": "Joachim Talbro Paulsen",
            "related_links": [],
            "attachments": []
        }
    }
}