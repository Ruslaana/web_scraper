{
    "version": "1.0",
    "document": {
        "id": 21853,
        "title": "Business-overblik: Asiatisk børsfald oven på Trumps biltariffer – Canada og EU gør klar til gengældelse",
        "content": "Godmorgen og velkommen til torsdagens Business-overblik. I dag runder vi blandt andet: Men vi begynder med den nyeste udvikling i USAs toldkrig. God læselyst, og følg med dagen igennem påBerlingske Business! Asiatisk børsfald oven på Trumps biltariffer – Canada gør klar til gengældelse De asiatiske børser faldt torsdag morgen, og bilproducenterne blev hårdest ramt, efter at præsident Donald Trump underskrev et dekret, der indfører 25 procents told på al bilimport til USA med virkning fra 3. april, og som nu udvider handels- og toldkrigen yderligere. EU og Canada gør sig klar til at slå tilbage. Toyotas aktie faldt med 4,0 procent, Hondas med 3,4 procent, Mazdas med 6 procent og Nissan med 3,9 procent, og det japanske Nikkei-indeks lå kort efter klokken halv syv 1,02 procent lavere. Det sydkoreanske Kospi-indeks faldt med 0,7 procent. Også aktiekurserne i kinesiske elbilproducenter dykkede, Nio med 2,8 procent og Xpeng med 1,1 procent. Onsdag havde de amerikanske børsindeks taget endnu et dyk – det teknologitunge Nasdaq med hele -2,04 procent. I efterhandlen faldt de amerikanske bilproducenter General Motors og Ford med henholdsvis seks og næsten fem procent. Canadas premierminister, Mark Carney, kaldte Trumps handling for et »direkte angreb« på Canada og meldte klar til at slå tilbage. »Vi vil forsvare vores arbejdere, vi vil forsvare vores virksomheder, vi vil forsvare vores land, og vi vil forsvare det sammen,« sagde hanifølge Reuters. Japans premierminister, Shigeru Ishiba, er klar til at lægge »alle muligheder på bordet«, mens Brasilien vil klage til Verdenshandelsorganisationen (WTO). EU-Kommissionens formand, Ursula von der Leyen, kaldte skridtet for »skidt for virksomhederne, værre for forbrugerne« og understreger, at EU nu også ser på sine muligheder for at slå tilbage. 1.Bankchef foreslog tidlig hvidvaskundersøgelse i fortrolig mail: »Helt vanvittige beløb« med tråde til »bestikkelse« ville give »dårlige sager« Berlingske kunne for nylig afsløre, at Danske Banks daværende topchef, Thomas Borgen, i 2017 ifølge to kolleger afviste en dyb undersøgelse af den skandaleramte estiske filial. Nu illustrerer en hidtil hemmeligholdt e-mail, hvor alvorligt sagen blev opfattet i toppen af banken. Thomas Borgens advokat afviser at have modsat sig undersøgelse.Læs historien her. 2.Venstre tøver på spørgsmål om blåt samarbejde efter Vanopslaghs skatteplan Venstre tror på, at de kan nå til enighed med Liberal Alliance om den økonomiske politik. Men de vil ikke svare på, om der kan samles 90 mandater bag den.Læs historien her. Priserne på brugte Teslaer dykker – alternativer bliver mere og mere populære Tesla har siden valget af Donald Trump befundet sig i et stormvejr. Nu rammer det priserne på brugte modeller herhjemme, og konkurrenterne trives.Læs historien her.   1.LEGO støvsuger rapporter for diversitet LEGO-koncernen har fjernet alle spor af mangfoldighed fra sin seneste årsrapport og bæredygtighedsrapport, som er støvsuget for ord forbundet med diversitet, farvede personer eller køn. Detskriver Finans. Hvor LEGO tidligere havde som »mål« at opnå kønsbalance i ledelsen, er det nu blot en »ambition«. Eksperter er bekymrede over udviklingen, der er påvirket af den nye, amerikanske regerings krav om et opgør. LEGO er ellers kendt som stor dansk og global frontløber på området. 2. Nordea Fonden stemmer imod at droppe olieinvesteringer Trods nye etiske retningslinjer om ikke at skyde penge i selskaber, som ikke bidrager til overgangen til et lavemissionssamfund, stemte Nordea Fonden i sidste uge imod et forslag fra Mellemfolkeligt Samvirke og Naturskyddsföreningen om at droppe Nordeas udlån til og investeringer i fossile selskabers jagt efter nye olie- og gasfelter. Fonden ejer 4,4 procent af aktierne i Nordea og er tredjestørste aktionær,skriver Finans. Professor i virksomhedsetik ved Roskilde Universitet Jacob Dahl Rendtorff, vurderer, at fonden har handlet i strid med sine egne etiske retningslinjer. 3. EU: Sørg for mad til 72 timer på grund af krigsrisiko Alle borgere i EU opfordres til at sikre sig at have tilstrækkeligt med mad, vand og andre fornødenheder til at kunne klare sig i 72 timer som led i en europæisk strategi, der skal forberede Europa mod katastrofale oversvømmelser og brande, pandemier og militære angreb. Opfordringen kommer fra Europa-Kommissionen i en ny 30-trinsplan,skriver Financial TimesogThe Guardian. Det er Ruslands krig i Ukraine og det formørkede, geopolitiske landskab, som ligger bag. »Nye realiteter kræver et nyt niveau for at være forberedt i Europa,« lyder det fra kommissionsformand Ursula von der Leyen. Aktier – indeks og udvikling i procent USA – lukkekurser onsdag: Asien – indeks torsdag kl. 7.00: Tak, fordi du læste med, og rigtigt god torsdag!",
        "metadata": {
            "source": "https://www.berlingske.dk/business/business-overblik-asiatisk-boersfald-oven-paa-trumps-biltariffer-canada",
            "image_url": "https://berlingske.bmcdn.dk/media/cache/resolve/image_x_large_vertical/image/190/1904648/24919167-toyota-og-de-vrige-asiatiske-bilproducenter-ople.jpg",
            "publication_time": "Torsdag d. 27. marts 2025, kl. 07.09",
            "author": "Thomas Breinstrup",
            "related_links": [],
            "attachments": []
        }
    }
}