{
    "version": "1.0",
    "document": {
        "id": 12656,
        "title": "OW Bunker-kurator på jagt efter danske rederier",
        "content": "Det skriverBørsen.- Ing intensiverer bestræbelserne for at få pengene ind, og det er godt for konkursboet, for vi har også en interesse i, at bankerne får inddrevet så mange som overhovedet muligt, siger Pernille Bigaard, partner hos advokatfirmaet Plesner, til Børsen. Pengejagten har dog sat en række rederier, herunder danske Ultrabulk, i et dilemma. Rederierne har købt bunkerolie hos OW Bunker, men har fået leveret olien af en anden leverandør, og nu kræver begge parter betaling. Hvis rederierne betaler OW Bunker bliver pengene i konkursboet og når aldrig frem til den oprindelige leverandør, og det kan føre til, at leverandøren arresterer eller tilbageholder rederiernes skibe.- Vi har ikke sikkerhed for, at den fysiske leverandør også betales af OW-boet, siger Henrik Sleimann Petersen, direktør i Ultrabulk, til Børsen. Rederierne har i et samlet opråb i shippingmediet Lloyds List anmodet en britisk domstol om hjælp til at afgøre, at skibene ikke må arresteres før de har rettens ord for, om betalingen skal ske til OW Bunker eller til den fysiske leverandør.Samlet havde 13 banker, med Ing i spidsen, milliarder til gode hos OW Bunker, da selskabet gik ned i november 2014. ",
        "metadata": {
            "source": "https://www.berlingske.dk/virksomheder/ow-bunker-kurator-paa-jagt-efter-danske-rederier",
            "image_url": "https://berlingske.bmcdn.dk/media/cache/resolve/image_x_large/image/25/257410/11449183-pernille-bigaard.jpg",
            "publication_time": "Mandag d. 23. november 2015, kl. 07.35",
            "author": null,
            "related_links": [],
            "attachments": []
        }
    }
}