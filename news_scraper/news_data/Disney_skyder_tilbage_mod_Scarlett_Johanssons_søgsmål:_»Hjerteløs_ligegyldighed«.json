{
    "version": "1.0",
    "document": {
        "id": 7648,
        "title": "Disney skyder tilbage mod Scarlett Johanssons søgsmål: »Hjerteløs ligegyldighed«",
        "content": "Torsdag kom det frem, at skuespillerenScarlett Johansson havde valgt at sagsøge Disney,fordi hun mener, at mediegiganten har brudt hendes kontrakt i forbindelse med aflønningen for Johanssons medvirken i filmen »Black Widow«. Hun stod nemlig til at få bonusser, som ville blive udløst, hvis biografbilletsalget nåede nogle bestemte tal, men Disney har valgt at lade »Black Widow« få premiere på streamingtjenesten Disney+ samtidigt med biografpremieren. Nu svarer Disney igen i en pressemeddelelse, der er skrevet i en – ifølge branchemedietVariety– usædvanligt personlig og hård tone. »Dette søgsmål har ingen gang på jord, og det er både trist og foruroligende i sin hjerteløse ligegyldighed over for de forfærdelige og langsigtede globale effekter af covid-19-pandemien,« skriver Disney ifølge Variety i sin pressemeddelelse. Men det giver Scarlett Johansson advokater ikke meget for: »Det er ikke nogen hemmelighed, at Disney sender film som »Black Widow« direkte på Disney+ for at skaffe abonnenter og derved puste til prisen på Disney-aktien – og Disney bruger bare covid-19 som undskyldning for at gøre netop det,« siger john Berlinski, der er en af Johanssons advokater, til Variety. Ifølge Variety kan det juridiske slagsmål mellem Johansson og Disney få langsigtede konsekvenser for fremtidige aftaler mellem skuespillere og filmselskaber i en verden, hvor streamingtjenesterne vinder frem. »Kedeligt er det ikke, selvom man ved vejs ende føler sig godt mør af 130 minutters håndmadder og bøllebank,« skrev Berlingskes anmelder om »Black Widow«.Fold sammenLæs mereFoto: Disney+. Disney ejer blandt andet rettighederne til Marvel-universet og alle »Star Wars«-film. Ifølge medietBusiness Leaderhar The Walt Disney Company aktiver for over 1,2 billioner – altså 1.200 milliarder – kroner, og dermed er det verdens største medievirksomhed, som Scarlett Johanssons advokater skal kæmpe mod. Men fordi Scarlett Johansson stjernestatus er så cementeret, som den er, kan netop hun godt tåle at lægge sig ud med mediegiganten. »Marvels film er nogle af de eneste stensikre trækplastre, som kan få folk i biografen. At optræde i en Marvel-film kan højne den løn, som skuespillere kan kræve fremover og hjælpe skuespillerne med at få deres andre projekter godkendt af filmselskaber. Så hvis man bliver frosset ude af superheltemulighederne, kan ens karriere gå i stå,« skriver Gene Maddaus og Brent Lang i Variety. Scarlett Johansson bliver trods risikoen alligevel bakket op af skuespilleren Alec Baldwin, der blandt andet er kendt fra »Jagten på Røde Oktober« og tv-serien »30 Rock«. Han skriver på Twitter, at han er »Team Scarlett«.  #TeamScarlett Organisationerne Women in Film, Reframe og Time's Up har nu kaldt Disneys udtalelser om Scarlett Johansson for et »kønnet karakterangreb«, skriverVariety i enanden artikel. »Selvom vi ikke tager stilling til den forretningsmæssige del af søgsmålet, står vi sammen imod Disneys seneste udtalelser, som forsøger at karakterise Johansson som ligeglad eller egoistisk, fordi hun forsvarer sine forretningsmæssige rettigheder,« skriver organisationerne i en fælles udtalelse. Netop på grund af filmens udsendelse på Disney+ kan Black Widow derudover kun ses i to danske biografer: Valby Kino og Park Bio.",
        "metadata": {
            "source": "https://www.berlingske.dk/skaerm/disney-skyder-tilbage-mod-scarlett-johanssons-soegsmaal-hjerteloes",
            "image_url": "https://berlingske.bmcdn.dk/media/cache/resolve/image_x_large_vertical/image/144/1449364/23818143-walt-disney-scarlett-johansson.jpg",
            "publication_time": "Lørdag d. 31. juli 2021, kl. 15.45",
            "author": "Joachim Talbro Paulsen",
            "related_links": [],
            "attachments": []
        }
    }
}