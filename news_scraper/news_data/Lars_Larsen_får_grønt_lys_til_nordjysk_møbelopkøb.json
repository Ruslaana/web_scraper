{
    "version": "1.0",
    "document": {
        "id": 12388,
        "title": "Lars Larsen får grønt lys til nordjysk møbelopkøb",
        "content": "Det står klart, efter at Konkurrence- og Forbrugerstyrelsen onsdag gav grønt lyst til opkøbet,skriver Jyllands-Posten Erhverv. Jysk-ejeren køber formelt Actona gennem J.S. Reklame, Århus ApS.  Der har ellers været usikkerhed om, hvorvidt Lars Larsen overhovedet ville komme i mål med det opkøbsmål, han annoncerede i april 2015. - Annonceringen af overtagelsen skabte bekymringer især blandt møbelhandlere, så vi foretog en større undersøgelse af overtagelsens betydning for møbelhandlere og forbrugere. Undersøgelsen viste, at den effektive konkurrence ikke hæmmes betydeligt, udtaler Jakob Hald, der er direktør i Konkurrence- og Forbrugerstyrrelsen, i en pressemeddelelse.  Actona omsætter for 1,2 mia. kr. om året og anses for værende en af de største møbelproducenter i Nordeuropa, skriver Jyllands-Posten Erhverv.",
        "metadata": {
            "source": "https://www.berlingske.dk/virksomheder/lars-larsen-faar-groent-lys-til-nordjysk-moebelopkoeb",
            "image_url": "https://berlingske.bmcdn.dk/media/cache/resolve/image_x_large/image/16/167832/12131123-ghhh.jpg",
            "publication_time": "Onsdag d. 27. januar 2016, kl. 10.39",
            "author": null,
            "related_links": [],
            "attachments": []
        }
    }
}