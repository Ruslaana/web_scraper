{
    "version": "1.0",
    "document": {
        "id": 2779,
        "title": "Mæslinger raser i USA: Hvor bekymret bør du være for dig selv og dine børn?",
        "content": "I delstaterne Texas og New Mexico har man i de seneste uger registreret over 256 tilfælde af den potentielt alvorlige og stærkt smitsomme sygdom mæslinger. Det er det største amerikanske mæslingeudbrud siden2019. De fleste smittede er børn og unge under 18 år. To er døde af sygdommen, og i hvert fald det ene var et skolebarn. Begge var uvaccinerede. Det er de første amerikanske mæslingedødsfald i et årti. Der er også registreret smittetilfælde i blandt andet Oklahoma, Florida, New Jersey, New York og Californien. Siden år 2000 har man ellers anset mæslinger for udryddet i USA takket være den højeffektive MFR-børnevaccine, der også beskytter mod røde hunde og fåresyge. Efter alt at dømme især på grund af lav vaccinetilslutning i udbruddets »epicenter« i det vestlige Texas. Her har kun godt 80 procent af børnehavebørn fået MFR-vaccinen. Tilslutningen skal op på 95 procent for at forhindre mæslingeudbrud. Den nybagte og kontroversielle amerikanske sundhedsminister, Robert F. Kennedy Jr., bærer muligvis et medansvar. Han har i årtier været fremtrædende vaccinemodstander og har adskillige gange hævdet, at der er forbindelse mellem vacciner og autisme. Som sundhedsminister under det aktuelle udbrud har han doganbefaletvaccinering. Omvendt hævder han –mod bedre vidende– at god ernæring, herunder A-vitamin, udgør det bedste forsvar mod sygdommen. Rumænien har i årevis haft vedvarende store udbrud af mæslinger, hvilket skyldes alt for lav vaccinetilslutning. Læge forbereder vaccine til barn i Rumæniens hovedstad Bukarest.Fold sammenLæs mereFoto: Daniel Mihailescu/AFP/Ritzau Scanpix. Egentlig ikke. Fra 1. februar 2024 til 31. januar i år har det europæiske center for sygdomsforebyggelseECDC registrereten »kraftig stigning« i antallet af europæiske mæslingetilfælde – til over 32.000 i alt. Langt de fleste er opdaget i Rumænien, hvor man har haft 18 mæslingedødsfald. I Danmark havde man i perioden 22 mæslingetilfælde, alle importerede fra udlandet. Danmark har ikke oplevet mæslingedødsfald siden 1989. MFR-vaccinen blev introduceret herhjemme i 1987. ECDC tilskriver især den aktuelle europæiske smittevækst for lav tilslutning til MFR-vaccinen. Kun i fire europæiske lande – Ungarn, Portugal, Malta og Slovakiet – opnåede man i 2023 en vaccinetilslutning blandt børn på de anbefalede 95 procent. I Danmark lå tilslutningen i 2023 på 93 procent, mens den i Rumænien kun var på 62 procent. Ja. Men kun hvis man fik MFR-vaccinen som barn – eller hvis man er sikker på, at man tidligere har været smittet af sygdommen og dermed har opnået naturlig immunitet. Er det ikke tilfældet, bør man aktuelt ikke rejse til det vestlige Texas, ligesom forsigtighed generelt tilrådes i Rumænien samt i udviklingslande, især i Afrika. Det vestlige Texas i USA er i denne tid ramt af et bekymrende stort udbrud af mæslinger. Men lokale læger er oppe imod lav vaccinetilslutning og en vaccineskeptisk amerikansk sundhedsminister.Fold sammenLæs mereFoto: Jan Sonnenmair/AFP/Ritzau Scanpix. Mæslinger er den mest smitsomme børnesygdom og skyldes smitte med morbillivirus. De fleste smittede får et forholdsvist mildt forløb. Men hos et fåtal kan virussen inficere både lunger og hjerne og kan i værste fald føre til død. Sygdommen kan inddeles i to faser. I den første får man typiske forkølelsessymptomer med snue, feber og ondt i halsen samt i mange tilfælde hvide pletter på indersiden af kinden. Derefter indtræffer en kort pause, hvorefter den anden fase kan indtræffe. Her opstår de typiske mæslingesymptomer bestående af lyserøde pletter på huden. Når først man er smittet, er der ingen effektive behandlingsmetoder. Ældre voksne er formentlig i højere risiko for et livstruende forløb end skolebørn. Langt de fleste uvaccinerede voksne er dog beskyttet af immunitet fra mæslinger i barndommen. MFR-børnevaccinen er ifølge talrige studier sikker og yder rigtig god beskyttelse mod mæslinger samt fåresyge og røde hunde.Fold sammenLæs mereFoto: Jan Sonnenmair/AFP/Ritzau Scanpix. MFR-vaccinen er ifølge talrige studier uhyre effektiv. To doser af vaccinen yder omkring 97 procent beskyttelse mod mæslinger. Beskyttelsen er formentlig livslang, selvom effekten svækkes en smule over tid. Men selv efter årtier bør den yde god beskyttelse mod alvorlig sygdom og død. Vaccinen er også uhyre sikker. Ifølge et internationalt opsigtsvækkende og stortdansk studiefra i fjor er der praktisk taget ingen bivirkninger ved MFR-vaccinen, og man vil i princippet kunne give det første skud til spædbørn på seks måneder. I Danmark tilbydes børn vaccinen, når de er henholdsvis 15 måneder og fire år gamle. Endelig har videnskaben utallige gangetilbagevistenhver tanke om en kobling mellem MFR-vaccine og forøget risiko for autisme. På den lange bane – muligvis. Alligevel er vaccinering langt at foretrække. Uvaccinerede risikerer ved smitte alvorlig sygdom og i værste fald død. Desuden peger meget på, at man efter mæslingesygdom i en periode vil værei højere risikofor at få andre infektionssygdomme. Det skyldes formentlig, at infektion med mæslingevirus forårsager skader på den såkaldte immunhukommelse. Hvis man er uvaccineret og aldrig har haft mæslinger, kan man henvende sig til egen læge og få en gratis vaccine. Kilder: SSI, CDC, Rigshospitalet, ECDC, WHO, professor Allan Randrup Thomsen.",
        "metadata": {
            "source": "https://www.berlingske.dk/videnskab/maeslinger-raser-i-usa-hvor-bekymret-boer-du-vaere-for-dig-selv-og-dine",
            "image_url": "https://berlingske.bmcdn.dk/media/cache/resolve/image_x_large/image/190/1900031/24910095-et-mslingesmittet-spdbarn-p-filippinerne-med-de.jpg",
            "publication_time": "Torsdag d. 13. marts 2025, kl. 16.33",
            "author": "Lars Henrik Aagaard",
            "related_links": [],
            "attachments": []
        }
    }
}