{
    "version": "1.0",
    "document": {
        "id": 17199,
        "title": "Nu hærger fugleinfluenzaen for alvor: »Vi frygter det værste«",
        "content": "Det er gået foruroligende hurtigt lige her efter nytår. Nytårsdag fik Fødevarestyrelsen svar på en række prøver fra syge og døde kalkuner på en kalkunfarm på det nordlige Lolland. De store fugle var smittet med en særlig farlig såkaldt H5N1-type af fugleinfluenza, hvorfor der ikke var andet at gøre end at gå i gang med det ubehagelige arbejde ataflive samtlige 36.000 kalkunerpå farmen. Men knap var prøveresultatet indløbet, før den var gal igen – denne gang på en endnu større kalkunfarm nær Sorø. Dyrlæger i fuldt beskyttelsesudstyr og iført iltflasker måtte derfor rykke ind tirsdag for at indlede aflivningen af samtlige farmenscirka 60.000 kalkuner– for dernæst at destruere dem.  For anden gang i år er en stor kalkunbesætning ramt af fugleinfluenza.@Foedevareog@BRSdkplanlægger at gå i gang med at aflive de 60.000 dyr på besætningen nær Sorø i morgen tirsdag.https://t.co/iV4PIf7d65#dkfood#dkbiz#dkmedierpic.twitter.com/DfguIfseXO Det var det syvende H5N1-udbrud i Danmark siden starten af november i fjor, og epidemien af den farlige influenza kommer oven på et 2020/21, hvor Danmark ifølge professor i veterinær virologi ved Københavns Universitet, Lars Erik Larsen, var et »decideret hotspot for fugleinfluenza« – og »den hidtil værste sæson på området nogensinde«. »Men efter de to seneste og meget store udbrud, frygter vi det værste i år. Problemet er, at når først det kommer i vilde fugle, cirkulerer det bare og er dermed virkelig svært at holde ude af fjerkræbesætninger,« forklarer han og tilføjer, at kalkuner er »som fluepapir« for H5N1-virus. Selvom Danmark er et stort trækfugleland og dermed hårdere ramt end langt de fleste andre europæiske nationer, florerer den særlig farlige såkaldte højpatogene fugleinfluenzanærmest overalt. Den kommer ind med trækfugle – her i Nordeuropa især med gæs, der ikke bliver synderligt syge af virussen. De inficerede fugle klatter på andre vilde fuglearter eller på udegående tamhøns – for hvem smitten kan blive fatal. Kalkuner er ifølge veterinærprofessor »som fluepapir« for den særligt farlige H5N1-type af fugleinfluenzavirus, der aktuelt raser blandt fugle talrige steder på den nordlige halvkugle, herunder i Danmark.Fold sammenLæs mereFoto: Brian Snyder/Reuters. Så overalt på den nordlige halvkugle – fra USA overStorbritannientil Holland, Finland, Polen, Kina og Japan – er veterinære myndigheder i ekstra højt beredskab aktuelt. Særligt slemt er det i Israel, hvor et igangværende fugleinfluenzaudbrud har taget livet af over 5.000 vilde traner i det, som landets miljøministerkalder for»den mest alvorlige katastrofe for vilde dyr i nationens historie«. Samtidig har Israel aflivet over en halv million høns og kyllinger som en sikkerhedsforanstaltning. I Danmark har man endnu ikke afklaret, hvordan den farlige virus har fundet vej ind på de to store og lukkede kalkunfarme, hvor ansatte typisk er meget påpasselige. Men en hypotese er, at en inficeret vildfugl har klattet i luften og ramt en ventilationskanal, hvorefter smitten har fundet vej ind til de stærkt modtagelige kalkuner. I kulissen lurer imidlertid skrækscenariet. Det vil sige faren for, at den højpatogene fugleinfluenza gennem mutationer tilpasser sig mennesker – og udløser en helt ny og potentielt endnu farligere pandemi end den aktuelle coronapandemi, som vi nu, muligvis, begynder at kunneane enden på. Risikoen er ikke mere teoretisk, end at den indgår i alverdens beredskabsplaner for pandemisk influenza, herunderden danske. På hjemmesiden for det amerikanske center for sygdomsforebyggelse, CDC,fastslår man, at menneskelig smitte med fugleinfluenzavirus som H5N1 »er bekymrende på grund af det pandemiske potentiale«. For ja, mennesker har været smittet med H5N1-virus fra influenzaramte fugle. Og følgerne har forbløffende ofte været fatale. Første gang man så menneskelig H5N1-smitte, var i Hongkong i 1997, da 18 mennesker blev smittet, hvorafseks døde. Virussen blev først udryddet, efter man havde destrueret samtlige fugle på byens fjerkræmarkeder og kyllingefarme. Men siden er den farlige type af fugleinfluenza adskillige gange hoppet på mennesker. Siden 2003 har Verdenssundhedsorganisationen (WHO)registreret i alt862 humane H5N1-smittetilfælde i 17 overvejende øst- og centralasiatiske lande, og blandt de smittede døde hele 455 personer. Det svarer til en dødsrate eller såkaldtcase-fatality ratepå hele 53 procent (registrerede døde i forhold til registrerede smittede,red.) – hvilket er langt over den eksisterende globale case-fatality rate for covid-19 påknap to procent. Heldigvis er der endnu ikke set officielle tilfælde af højpatogen fugleinfluenzasmitte fra menneske til menneske, og de smittede har typisk været ansatte på fjerkræfarme med nærkontakt til syge fugle. Ansatte på fjerkræfarme som denne i Indien er i særlig høj risiko for at blive smittet med den for mennesker ofte fatale såkaldt højpatogene H5N1-udgave af fugleinfluenzavirus.Fold sammenLæs mereFoto: Noah Seelam/Ritzau Scanpix. Der er heller ikke registreret fugleinfluenzadøde mennesker i Europa, bortset fra et notorisk tilfælde i 2003 da enhollandsk dyrlægeuden beskyttelsesudstyr gik ind i en inficeret fjerkræfarm. Han fik alvorlig lungebetændelse og døde. »I en smittet besætning er der virkelig, virkelig meget virus, så hvis man opdager syge og døde fugle i sin besætning, skal man lade være med at gå derind og i stedet ringe til Fødevarestyrelsen. På samme måde skal man lade være med at pille ved døde fugle, som man finder ude i naturen,« advarer Lars Erik Larsen. På professorens bekymringsliste over artsudspringet af den næste pandemi rangerer en fugleinfluenza ikke lige så højt som svineinfluenza, der var årsag til den forrige pandemi blandt mennesker i 2009. Det skyldes især, at svin og mennesker artsmæssigt ligger hinanden nærmere, og at svineinfluenzavirus anvender en såkaldt receptor til at binde sig fast på et værtsdyrs overfladeceller, som er næsten identisk hos svin og mennesker. Professoren har tidligere over for Berlingskebeskrevet smitterisikoenfra svin som »en tikkende bombe« for mennesker. I modsætning til hos fugle kan højpatogen fugleinfluenzavirus ikke binde sig til menneskelige celler i de øvre luftveje – kun dybt nede i lungerne. Hvilket til gengæld ofte kan blive dødbringende for den smittede person. Men omvendt – og heldigvis – har H5N1 og beslægtede og højrisikable fugleinfluenzavirus uhyre vanskeligt ved at komme op fra lungerne på en smittet person og inficere andre mennesker i deres lunger. »Men teoretisk set kan fugleinfluenzavirus tilpasse sig mennesker og i den forbindelse blive i stand til at inficere de øvre luftveje. Men så vil case fatality-raten efter alt at dømme samtidig falde,« vurderer veterinærprofessoren. Endelig understreger han, at risikoen for fugl til menneskesmitte i teorien kan være voksende i disse år, idet vi i et land som Danmark har mere og mere fokus på dyrevelfærd og dermed i stigende grad har tamfjerkræ gående ude i det fri – hvor inficerede gæs og andre vildfugle risikerer at klatte på dem. FAKTAFugleinfluenzaMange fugle er i øjeblikket ramt af en særlig farlig type af fugleinfluenza H5N1.Siden november har der været syv udbrud af farlig fugleinfluenza i danske fjerkræbesætninger, herunder to store siden nytår på kalkunfarme.Omkring farmene er der oprettet ti kilometer store restriktionszoner med forbud mod at sælge og flytte æg og fugle.Alle hønse- og fugleejere med mere end 40 kvadratmeter indhegning har nu pligt til at holde fjerkræ inde eller overdækket for at hindre smitte fra vilde fugle.Hvis man ser en død fugl i naturen, skal man ikke røre den, men gerne indberette fundet til Fødevarestyrelsen.Kilde: FødevarestyrelsenFOLD UD Mange fugle er i øjeblikket ramt af en særlig farlig type af fugleinfluenza H5N1. Siden november har der været syv udbrud af farlig fugleinfluenza i danske fjerkræbesætninger, herunder to store siden nytår på kalkunfarme. Omkring farmene er der oprettet ti kilometer store restriktionszoner med forbud mod at sælge og flytte æg og fugle. Alle hønse- og fugleejere med mere end 40 kvadratmeter indhegning har nu pligt til at holde fjerkræ inde eller overdækket for at hindre smitte fra vilde fugle. Hvis man ser en død fugl i naturen, skal man ikke røre den, men gerne indberette fundet til Fødevarestyrelsen. Kilde: Fødevarestyrelsen ",
        "metadata": {
            "source": "https://www.berlingske.dk/videnskab/nu-haerger-fugleinfluenzaen-for-alvor-vi-frygter-det-vaerste",
            "image_url": null,
            "publication_time": "Onsdag d. 05. januar 2022, kl. 06.45",
            "author": "Lars Henrik Aagaard",
            "related_links": [],
            "attachments": []
        }
    }
}