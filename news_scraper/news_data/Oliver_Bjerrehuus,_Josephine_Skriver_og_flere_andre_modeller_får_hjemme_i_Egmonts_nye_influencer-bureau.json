{
    "version": "1.0",
    "document": {
        "id": 9518,
        "title": "Oliver Bjerrehuus, Josephine Skriver og flere andre modeller får hjemme i Egmonts nye influencer-bureau",
        "content": "Egmont Publishing kunne i oktober sidste år fortælle, at de havde øjnet en ny vækstmotor:Influence marketing. Hvor der dengang ikke var nogle konkrete planer, er situationen anderledes nu. Sammen med modelbureauet Unique Models åbner Egmont Publishing et nyt influencer-bureau, Unique Social, som skal sikre virksomheden en prominent plads i en branch forinfluence marketing, som går ud på, at fremtrædende stemmer på sociale medier promoverer virksomheders produkter. En branche, som udvikler sig hastigt. Projektet bliver realiseret ved, at Egmont Publishing har købt Aller Medias andel i modelbureauet på 30 pct. Egmont Publishing ejer nu 60 pct. af Unique Models, hvor de tilbageværende procenter deles ligeligt mellem Salling Group og ledelsen i Unique Models. »Vi har gennem et års tid set, at et af de fremtidige forretningsgrundlag for Unique Models kunne være at gå ind i influence-markedet. Vi ser det, en influencer gør, som meget lig det, vi historisk set har gjort i magasinbranchen,« siger Klaus Høeg-Hagensen, adm. direktør i Egmont Publishing. »Vi har haft kuratorer og influencers, som er kommet til os og er udkommet på vores platform. Nu kan de selv udkomme på sociale medier,« siger han. FAKTAHvad er en influencer?En influencer en person, der er karakteriseret ved at kunne påvirke andre til handling. På sociale medier som Instagram, Facebook og Youtube skaber de følgerskarer gennem indhold som billeder og videoer, de selv producerer.Netop deres følgerskarer er en guldgrube for virksomheder, der udstyrer influencerne med alt fra skyr til smykker, som de viser frem på billeder.Der findes forskellige former for influencere:Micro-influencerehar mellem 10.000 og 100.000 følgere. Sommetider bliver folk 1.000 følgere og op efter kaldt formicro-influencere.Makro-influencerehar mellem 100.000 og 500.000 følgere.Mega-influencerehar mellem 500.000 og 1,5 mio. følgere.Celebritieshar mere end 1,5 mio. følgere.Kilde: LaunchmetricsFOLD UD En influencer en person, der er karakteriseret ved at kunne påvirke andre til handling. På sociale medier som Instagram, Facebook og Youtube skaber de følgerskarer gennem indhold som billeder og videoer, de selv producerer. Netop deres følgerskarer er en guldgrube for virksomheder, der udstyrer influencerne med alt fra skyr til smykker, som de viser frem på billeder. Der findes forskellige former for influencere: Micro-influencerehar mellem 10.000 og 100.000 følgere. Sommetider bliver folk 1.000 følgere og op efter kaldt formicro-influencere. Makro-influencerehar mellem 100.000 og 500.000 følgere. Mega-influencerehar mellem 500.000 og 1,5 mio. følgere. Celebritieshar mere end 1,5 mio. følgere. Kilde: Launchmetrics Det er ikke tilfældigt, at Egmont Publishing indleder samarbejdet med Unique Models. Klaus Høeg-Hagensen fortæller, at de to virksomheders kompetencer går fint i spænd. Hvor bladforretningen har årelang erfaring med at bygge relationer til annoncører og virksomheder, er modelbureauet dygtigt til at tiltrække og udvikle talenter, mener han. »Det er et nyt skridt for begge virksomheder. Vi håber på, at vi kan få det ud både nordisk og internationalt,« siger han. Egmont Publishing har også måttet sande, at det er nye tider. I 2017 mistede virksomheden knap ti pct. af omsætningen, der er bredt ud over titler som Anders And og co., Eurowoman og Her & Nu. Ud over magasiner og blade ejer Egmont Publishing en række netbutikker og marketingvirksomheder. »Influencer-branchen har enorme vækstrater. Og det vil vi selvfølgelig gerne være en del af,« siger Klaus Høeg-Hagensen. Hos Unique Models er administrerende direktør Jacqueline Friis-Mikkelsen glad for at entrere influencer-markedet. »Det er en forretningsmulighed, der har ligget foran os i et stykke tid. Vi har valgt at bygge på det samme fundament som Unique Models,« siger Friis-Mikkelsen og understreger, at karrieremuligheder, karriereudvikling og gennemsigtighed er nøgleord. »Vi arbejder på at give vores kunder præcis det, de gerne vil have. Og ikke det vi tror, de gerne vil have,« siger hun. Klaus Høgh Hagensen og Jaqueline-Friis Mikkelsen er gået sammen om at stifte influencer-bureauet Unique Social.Fold sammenLæs mereFoto: Amir Kuckovic. Både Jacqueline Friis-Mikkelsen og Klaus Høeg-Hagensen mener, at der er behov for, at branchen bliver professionaliseret. »Det er lidt et cowboy-marked. Der skal være ordentlig betaling. Vi skal væk fra naturaliebetaling og have styr på skattebetaling og reglerne i forhold til markedsføringsloven,« siger Høeg-Hagensen. Jacqueline Friis-Mikkelsen er enig. »Influencers skal betales. Jeg oplever, at vores egne modeller bliver kontaktet med spørgsmålet: Vil du ikke gøre det her for en figenstang eller en T-shirt? Engang blev modeller bedt om at stille op gratis, men de skal – ligesom influencers – have betaling, når de bliver brugt i en kommerciel sammenhæng,« siger hun. Unique Social kommer til at kunne bryste sig af profiler som modellerne Oliver Bjerrehuus og Josephine Skriver og model og TV-personlighed Caroline Fleming. Men mindre kan også gøre det, lyder det fra Jacqueline Friis-Mikkelsen. »Det handler ikke om, hvor mange følgere man har. Det handler om, hvem de er,« siger hun ogfortæller, at influencers med ned mod 1.500 følgere også er attraktive. Unique Models-forkvinden glæder sig til at komme i gang med arbejdet og aktivere modelbureauets netværk. Og de er interesserede i langt størstedelen af virksomheder. »Vi vil dække mange kategorier. Det vil ikke bare være mode. Vi ønsker også et samarbejde med Carlsberg, IKEA og mange andre, som er livsstilsprægede, men ikke specifikt inden for modebranchen,« siger hun.",
        "metadata": {
            "source": "https://www.berlingske.dk/virksomheder/oliver-bjerrehuus-josephine-skriver-og-flere-andre-modeller-faar-hjemme-i",
            "image_url": "https://berlingske.bmcdn.dk/media/cache/resolve/image_x_large/image/15/152453/21148842-fashion-victorias-secret-show.jpg",
            "publication_time": "Torsdag d. 07. juni 2018, kl. 06.00",
            "author": "Mads Bager Ganderup",
            "related_links": [],
            "attachments": []
        }
    }
}