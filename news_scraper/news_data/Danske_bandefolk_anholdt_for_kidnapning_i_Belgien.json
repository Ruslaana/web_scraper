{
    "version": "1.0",
    "document": {
        "id": 3174,
        "title": "Danske bandefolk anholdt for kidnapning i Belgien",
        "content": "Tre bandefolk med dansk statsborgerskab er blevet anholdt i Holland i forbindelse med en sag om kidnapning. Det bekræfter en talsmand for belgisk politi over for Ekstra Bladet. Bortførelsen fandt sted i den belgiske havneby Oostende den 25. august. Offeret blev i en bil kørt til Holland, hvor sagen sluttede, da politiet greb ind og befriede offeret ved Nijmegen. Blandt de anholdte var tre mænd med dansk statsborgerskab. De sidder nu varetægtsfængslet i Holland med henblik på udlevering til Belgien, skriver Ekstra Bladet. Ifølge avisens oplysninger bunder sagen i uoverensstemmelser omkring narko og penge. De tre anholdte danskere var tidligere en del af banden Brothas, men på et tidspunkt kort før anholdelsen meldte de sig ud, skriver Ekstra Bladet. /ritzau/",
        "metadata": {
            "source": "https://www.berlingske.dk/indland/danske-bandefolk-anholdt-for-kidnapning-i-belgien",
            "image_url": "https://berlingske.bmcdn.dk/media/cache/resolve/image_x_large/image/146/1466702/23868165-side10a.jpg",
            "publication_time": "Mandag d. 20. september 2021, kl. 16.14",
            "author": null,
            "related_links": [],
            "attachments": []
        }
    }
}