{
    "version": "1.0",
    "document": {
        "id": 10173,
        "title": "B&O-rigmand overdrager stor portion aktier til Sparkle Roll Group",
        "content": "Det fremgår af en selskabsmeddelelse fra Bang & Olufsen. De 15 pct. aktier ejer han i sit selskab Sparkle Roll Holdings, og i bytte for overdragelsen får Qi Jianhong øget sin ejerandel i Sparkle Roll Group fra knap 29 pct. til 49 pct.  Det betyder samtidig, at han skal fremlægge et pligtmæssigt købstilbud på de resterende aktier i selskabet.Sparkle Roll Group sælger luksusvarer som biler og dyre vine og har desuden en samarbejdsaftale med Bang & Olufsen, hvor det sælger B&O-produkter i Kina. Rigmanden Qi Jianhong ejer derudover 5,6 pct. B&O-aktier gennem selskabet Sparkle Roll Group Limited.Og for at undgå forvirring med enslydende selskabsnavne har selskabet valgt at skifte navn til Sparkle Roll Tech. Investments Limited i forbindelse med denne handel.Handlen er ikke endelig endnu og skal blandt andet godkendes af storaktionærerne i det børsnoterede Sparkle Roll Group. ",
        "metadata": {
            "source": "https://www.berlingske.dk/virksomheder/bo-rigmand-overdrager-stor-portion-aktier-til-sparkle-roll-group",
            "image_url": "https://berlingske.bmcdn.dk/media/cache/resolve/image_x_large/image/11/113288/15166943-bo-fortstter-med-at-tabe-penge-kineser-ejer-nu-over-en-femted.jpg",
            "publication_time": "Torsdag d. 20. oktober 2016, kl. 18.01",
            "author": null,
            "related_links": [],
            "attachments": []
        }
    }
}