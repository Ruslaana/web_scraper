{
    "version": "1.0",
    "document": {
        "id": 13048,
        "title": "North Media forbedrer driftsreusltatet men er stadig ikke i plus",
        "content": "Omsætningen voksede til 899,4 mio. kroner mod 888,1 mio. året før. Sidste år landede driftsresultatet før særlige poster, EBIT, på minus 0,1 mio. kr. Det er dog noget bedre end året før, hvor der blev tabt 26,3 mio. kr. »Vi har været igennem nogle svære år med utilfredsstillende indtjening, og det har krævet en enestående opbakning fra vores medarbejdere og stor tålmodighed fra vores aktionærer. Nu har vi standset den negative udvikling og har lagt fundamentet til at sikre et indtjeningsmæssigt vendepunkt i 2018,« siger Richard Bunck, afgørende bestyrelsesformand, i en kommentar til regnskabet. Selskabet har været igennem en turnaround, hvor man har centraliseret organisationen og nu er skarpt fokuseret på hovedstadsområdet og Nordøstsjælland, hvilket har bragt North Media tættere på kunderne, lyder det i regnskabet.  For at vise aktionærerne, at selskabet er på rette vej mod forbedrede resultatet, foreslår bestyrelsen en udbetaling af udbytte på 1,50 kr. per aktie. »Dette er for at markere vores tro på, at vi nu har nået et nyt vendepunkt i værdiskabelsen til vores aktionærer,« siger Richard Bunck. I 2018 forventer koncernen en omsætning i spændet 1090-1155 mio. kr, hvor driftsresultatet ventes at lande på 60-95 mio. kr.",
        "metadata": {
            "source": "https://www.berlingske.dk/virksomheder/north-media-forbedrer-driftsreusltatet-men-er-stadig-ikke-i-plus",
            "image_url": "https://berlingske.bmcdn.dk/media/cache/resolve/image_x_large/image/20/203716/20129184-ffdfs.jpg",
            "publication_time": "Torsdag d. 22. februar 2018, kl. 09.52",
            "author": null,
            "related_links": [],
            "attachments": []
        }
    }
}