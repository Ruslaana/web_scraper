{
    "version": "1.0",
    "document": {
        "id": 7566,
        "title": "Ministeren er selv vokset op med spil, men de seneste fem år er der sket et skred. Nu vil han gøre op med »vanedannende algoritmer«",
        "content": "Computerspillene har fulgt Jakob-Engel Schmidt (M)hele livet. Han er vokset op med spil som Counterstrike og Civilization, og på vej hjem i ministerbilen spiller hanoftespil som Formel 1 eller Sudoku. Men de seneste fem-seks år har han set en trist tendens: Han har bemærket, hvordan udenlandske spil med »vanedannende algoritmer« har trukket i børn landet over. Det vil han nu gøre noget ved. Derfor etablerer regeringennu detførste europæiske spilinstitut »Nimbi GameLab«, der har som opgave at uddele offentlig støtte til spiludvikling og understøtte spilbranchen. Det er, siger han, en »satsning på 100 millioner kroner over fire år«. Jakob-Engel Schmidt forklarer nemlig, at »kun to procent af de spil, som vores børn og unge spiller hver dag, er danskproduceret«. »Det betyder, at man som forældre lukker sine unger ud i et kæmpe univers af alle mulige forskellige spil. Hvor nogle af dem er designet af store amerikanske og kinesiske spiludviklere med utroligt mange psykologer på lønningslisten, der designer afhængighedsskabende algoritmer. Og ikke beskytter mod skadeligt indhold,« siger han. Af samme grund vil han stille det som krav, at der ikke er afhængighedsskabende algoritmer i de kommende danske spil fra instituttet. Ministeren mener dog også, at spilinstituttet er første skridt på vej mod et »erhvervseventyr«. »Danmark er en stolt digital spilnation. Det er der ikke så mange, der ved. Men vi omsætter for 3,5 milliarder (om året,red.),«siger han og slår fast: »Jeg tror på, at der gemmer sig et kæmpe erhvervseventur i udviklingen af digitalt spil i Danmark.« Billedtekst: Navnet »Nimbi« henviser til et af de første danske computerspil, som blev designet af Piet Hein og programmeret af Søren Lauesen fra Regnecentralen i 1963.Fold sammenLæs mereFoto: Christian Lindgren/Ritzau Scanpix. Spilinstituttets opgave bliver blandt andet at støtte og rådgive spiludviklere og fremme danske spil med fokus på »ansvarlighed«. Rune Kristian Lundedal Nielsen, der er psykolog og lektor ved Center for Digital Play på IT-Universitetet i København, hilser varmt spilinstituttet velkommen. »Mange af de store udenlandske spil er drevet af en logik, der handler om, at folk skal spille dem så meget som muligt og bruge så mange penge som muligt på dem,« siger han. Derfor er Rune Kristian Lundedal Nielsen heller ikke i tvivl om, at de nye generationer af computerspil har fået ungdommen til at spille mere. Men det er svært at måle computerspilafhængighed. I Norge er der ifølge ham blevet lavet undersøgelser, der viser, at kun en halv procent af landets befolkning lider af det, mens andre studier peger på, at hele 40 procent af studerende er afhængige af computerspil. »Jeg tror, at computerspilafhængighed i høj grad eret symptom på, atder er noget galt,« siger Rune Kristian Lundedal Nielsen. Han er dog ikke overbevist om, at de danske spil for alvor kan få forældre til at få magten over børneværelset tilbage. »Det, at vi har DR, gør jo ikke, at der ikke er noget i markedet for YouTube, som også prøver at optimere opmærksomhed,« siger han og forklarer, at netop dette faktum også kan gøre et erhvervseventyr sværere. »Man kan nok ikke konkurrere med disse spil, der nærmest er hele verdener, med et lille budget. Men man kan lave alternativer, som kan få nogle til at droppe disse uendelige, udenlandske spil, der har uendelig betaling og hele tiden skal have opmærksomhed.« Rune Kristian Lundedal Nielsen mener dog, at hvis man vil de vanedannende spil »helt til livs«, så skal der nogle »andre ting til«. Og det kan være, at vi ikke skal kigge langt mod disse »andre ting«. Jakob-Engel Schmidt forklarer nemlig, at de også vil kigge på lovgivningen. Holland og Belgien har blandt andet kategoriseret de her lootboxer som hasardspil, og derfor er de nu i strid med landets lov. Hvad skal der til for, at I går i samme retning? »Det har jeg stor overvejelse om i øjeblikket, i øvrigt sammen med skatteministeren,« siger han og forklarer, at han ikke kan sige mere om det på nuværende tidspunkt. Spilinstituttet er finansieretpå finansloven og er uafhængigt. Kasper Kruse, der er rektor for The Animation Workshop, skal være bestyrelsesleder, og instituttet forventes at være klar 1. januar 2025.",
        "metadata": {
            "source": "https://www.berlingske.dk/indland/ministeren-er-selv-vokset-op-med-spil-men-de-seneste-fem-aar-er-der-sket",
            "image_url": "https://berlingske.bmcdn.dk/media/cache/resolve/image_x_large/image/179/1799647/24714172-kulturminister-jakob-engel-schmidt-m.jpg",
            "publication_time": "Torsdag d. 30. maj 2024, kl. 07.31",
            "author": "Malte Møller Madsen",
            "related_links": [],
            "attachments": []
        }
    }
}