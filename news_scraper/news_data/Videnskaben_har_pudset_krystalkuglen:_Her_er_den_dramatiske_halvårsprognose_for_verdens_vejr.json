{
    "version": "1.0",
    "document": {
        "id": 6964,
        "title": "Videnskaben har pudset krystalkuglen: Her er den dramatiske halvårsprognose for verdens vejr",
        "content": "25. juli i år måtte mange europæiske klimaforskere og meteorologer gnide sig i øjnene. Der var netop offentliggjort nye temperaturmålinger af Middelhavet fra Spaniens institut for havforskning, og konklusionen var entydig: Aldrig nogensinde var der målt en højere gennemsnitstemperatur i det berømte hav mellem Sydeuropa og Nordafrika, nemlig28,71 grader, eller næsten en halv grad over den gamle rekord fra august 2003. Det var en nyhed, der havde betydning for langt mere end varmeelskende svømmere ved Middelhavets maleriske strande. For med det overordentlig lune havvand var der – ifølge alle vejrmodeller – lagt i ovnen til voldsomme blæsevejr og ekstreme nedbørsmængder i middelhavsområdet i det tidlige efterår. EksempelvissagdeTV 2s chefmeteorolog, Peter Tanev, for tre uger siden: »Det varmere vand betyder, at risikoen stiger for uvejr, som kan skabe store udfordringer for landene ud til Middelhavet som for eksempel Spanien, Italien, Kroatien og Grækenland.« Det er nu i den grad en realitet. Tusinder af turister ved Bulgariens sortehavskyst blev ramt af ekstrem nedbør tidligere på ugen. Allerede først på sommeren stod det klart, at der ville være forhøjet risiko for voldsom efterårsnedbør i regionen.Fold sammenLæs mereFoto: Nikolay Doychinov/AFP/Ritzau Scanpix. Først druknede store dele af Spanien i næsten uhørt store regnmængder, og nu skaber kaskader af vand fra oven voldsomme oversvømmelser i blandt andet Grækenland, Bulgarien og Tyrkiet. Fra mandag til tirsdag og inden for bare 24 timer faldt der helt vanvittige780 millimeter nedbøri Zagora mellem de to største græske byer, Athen og Thessaloniki. Det svarer til 780 liter vand på hver eneste kvadratmeter af byen, hvilket er en anelse mere end Danmarks gennemsnitlige årsnedbør – og angiveligt tæt på europarekorden i nedbør på 24 timer. I den nærliggende Bulgarien måtte man samtidig evakuere talrige turister fra oversvømmede feriebyer ved Sortehavskysten, mens ekstrem nedbør druknede både metrostationer og to bydele i kæmpebyen Istanbul i Tyrkiet.  Omega blocking in Europe with cool and rain in the Mediterranean (>500mm of rain in 24 hours in Greece ),Record warmth in NW25.5 Belmullet ,IrelandUK30 Herstmonceux30 Middle Wallop29.5 Yeovilton29.4 Shoreham29.1 Boscombe29 BournemouthSwitzerland11.6 Jungfrujoch 3580mpic.twitter.com/jwC7IgUJZy Forklaringen er tosidet. På den ene side har to lange tunger af kølig luft fra nord skudt sig ned over henholdsvis Spanien og Balkan. Det meteorologiske fænomen har betegnelsen omega-blokering – opkaldt efter det hesteskoformede græske bogstav Omega. På den anden side står varme og damp op fra det overordentligt lune Middelhav, så når de to luftmasser mødes, bliver det uundgåeligt eksplosivt: Lyn, torden, lokale stormvejr og rent ud sagt sindssyge nedbørsmængder. Desværre driver faren for ekstremregn i Sydeuropa næppe over, før temperaturen i Middelhavet har stabiliseret sig i et noget køligere efterårsleje, og det sker nok først ved månedens udgang. Vi er imidlertid i stand til kigge endnu dybere i den globale vejrkrystalkugle og dermed levere ganske troværdige spådomme om andre dramatiske begivenheder helt frem til begyndelsen af næste år. For vi er – som det vil være mange bekendt – i et begyndende og sandsynligvis ganskekraftigt El Niño-år. Det vil sige, at varme fra de centrale dele af Stillehavet i stigende grad vælter op til overfladen, hvilket medvirker til at skubbe den globale middeltemperatur op på helt nye rekordhøjder. Traditionelt kulminerer en El Niño ved årsskiftet – i december og januar – hvor der er sommer på den sydlige halvkugle. Det vil sige, at der oven i den tiltagende globale opvarmning og den kommende sommerhede i for eksempel Sydamerika, Sydafrika, Indonesien og Australien kommer et kraftigt og naturligt varmepust fra verdens største ocean. Belært af erfaringerne fra tidligere El Niño-år er vi dermed i stand til i grove træk at forudsige en række af konsekvenserne. Blot naturligvis med den afgørende pointe, at der i dag er mere gang i den globale opvarmning endi tusinder af år, hvorfor der med den tiltagende El Niño også er historisk meget energi i planetens atmosfæriske system. På den baggrund er der grund til om få måneder at forvente uhørt meget ekstremvejr på især de sydlige breddegrader. Her er – i grove træk – de forventede følger, når El Niño topper: I den sammenhæng bør man nævne, at den ret milde El Niño i 2018-19 medvirkede til at skabe grobund for nogle af de værste naturbrande i Australiens historie. Det store land er netop gået ind i foråret efter denvarmeste vinter, der nogensinde er målt af instrumenterDown Under. Der er lagt i ovnen til ekstra mange naturbrande i Australien i år. Kænguruer hopper væk fra røg og flammer under naturbrand nær hovedstaden Canberra i januar 2020.Fold sammenLæs mereFoto: Saeed Khan/AFP/Ritzau Scanpix. Når alt det er sagt, så bevæger verden sig reelt ind i ukendt klimafarvand. Eller som den internationalt fremtrædende hollandske meteorolog Maarten van Aalst siger tilThe Economist: »Vi har aldrig haft en El Niño oven i så meget global opvarmning, så vi ved ikke, hvad der kommer til at ske.« Dog er det vigtigt at understrege, at vi ikke nødvendigvis får lutter skrækhistorier at høre om oversvømmede byer og kvælende mudderskred og om sprukne jorde, ubærlige hedebølger og intense skovbrande. Der kan også dukke positive historier op, for eksempel om øget høstudbytte, hvis der falder mere – men ikke katastrofalt meget – regn over eksempelvis Argentina eller dele af Østafrika. Men hvad med vores breddegrader til vinter? Danmark og Nordeuropa ligger så langt fra den massive oppumpning af varme fra Stillehavet, at vi næppe får nogen voldsom følge at mærke. Dog med en enkelt mulig undtagelse. ifølge den britiske nationale vejrtjenesteMet Officeer der en tendens i retning mod, at vinteren i El Niño-år starter mildere end normalt i Nordeuropa, men omvendt slutter koldere og mere tør end normalt. Så måske får vi brug for ekstra meget vejsalt og tykke polarjakker, når kalenderbladet vendes til februar 2024.",
        "metadata": {
            "source": "https://www.berlingske.dk/videnskab/videnskaben-har-pudset-krystalkuglen-her-er-den-dramatiske",
            "image_url": null,
            "publication_time": "Onsdag d. 06. september 2023, kl. 19.03",
            "author": "Lars Henrik Aagaard",
            "related_links": [],
            "attachments": []
        }
    }
}