{
    "version": "1.0",
    "document": {
        "id": 3456,
        "title": "Gastronomiredaktøren: Det er fint med alle dine rigtige holdninger - men vil du betale for dem?",
        "content": "Kære læser, Det gastronomiske år startede med en lille revolution i fiskebranchen. Fra Danmarks ældste fiskehandel (grundlagt 1888), Clausens Fiskehandel, har ejer Jakob Clausen meddelt, at han ikke længere vil sælge opdrættet laks. »Det er noget lortefisk, og det er uegnet som menneskeføde. Ikke ét gram opdrættet fisk kan du få fra 1. februar,« udtaler Clausen, der er femte generation bag disken i forretningen på Aarhus Havn. Opslagetpå Instagram har indtil videre fået mere end 21.000 likes. Den kontante udmelding har fået foreningen Danmarks Fiskehandleretil at ekskludere Clausenfra bestyrelsen, og han regner desuden med at miste sin årlige omsætning på 1,6 millioner kroner på opdrættet fisk. Jeg er personligt helt enig med den heroiske Clausen. Jeg spiser aldrig opdrætslaks eller i det hele taget »burdyr«. Det giver simpelthen en dårlig smag i munden, både i praksis og moralsk. En fed opdrætslaks fra Færøerne. Så lækkert som laks kan være, så dødssygt kan det også være.Fold sammenLæs mereFoto: Oscar Scott Carl. Samtidig må man erkende, at selvom opdrætslaks bedst egner sig til kattemad, så er det utrolig populært herhjemme. Den ofte trannede og fede Donald Trump-orange burfisk bliver skovlet ned i tonsvis af de danske hjem – hvorfor? En del af forklaringen er prisen. De uappetitlige burlaks er, ligesom alle de dyr, der opdrættes i højeffektive landbrug, billige i drift, fordi de ikke kræver meget plads. De lever af billigt foder, ofte fyldt med medicin, fordi livsbetingelserne gør dem syge – til gengæld er de billige. En anden del af forklaringen er vores overordnede nationale gastronomiske analfabetisme. Det er interessant, at vi som folk generelt godt forstår sammenhængen mellem pris og kvalitet, bare ikke når der er tale om fødevarer. Man må spørge sig selv, hvad det er for en sælsom logik, der får folk til at spise dårlige fødevarer som opdrætslaks. Ja, det er billigt, men også utroligt ringe – så er det egentlig pengene værd? I min optik er opdrætslaks utroligt dyrt, hvis du sammenholder den utroligt ringe kvalitet med prisen. Det minder mig om engang, en anløben fiskehandler forsøgte at sælge mig nogle halvt fordærvede rødtunger med argumentet: »Men, de er jo skide billige!« Jo, men også halvt fordærvede, hvilket jo stort set gjorde dem værdiløse! Det har ikke skortet på støtte til Clausens initiativ, men ét er den gode vilje, noget andet er handling. Det bliver spændende, om alle vi med »de rigtige holdninger« til kvalitetsfødevarer nu så også finder Visakortet frem og betaler de ekstra kroner, som ordentlig fisk koster. Personligt kører jeg nok ikke fra København helt til Aarhus for at købe min fisk i Clausens Fiskehandel, så mange penge og så meget tid har jeg simpelthen ikke, men her vil jeg så i stedet opfordre alle vores læsere i det østjyske til at støtte den heroiske fiskehandler. Jeg håber inderligt, at der foran døren til Clausen Fiskehandel 1. februar står en fiskerand af folk, der er villige til at betale for det smukke initiativ, for ikke engang Danmarks ældste fiskehandel kan leve af den gode vilje alene. Kom så, Aarhus! Trofaste læsere af dette nyhedsbrev vil nok have bemærket, at jeg har en faible for det italienske køkken, og særligt det romerske. Det er også dette gastronomiske grundkøkken, som denne uges ret,involtini alla romana, kommer fra. Retten minder lidt om den gamle danske klassiker benløse fugle, men er mere mager og, efter min mening, mere velsmagende. En såkaldt win-win! Søren Damm laver involtini alla romana til nyhedsbrevet God smag (uge 3).Fold sammenLæs mereFoto: Søren Jacobsen Damm. Ingredienser: Bank kødet fladt mellem to stykker køkkenfilm.Fold sammenLæs mereFoto: Søren Jacobsen Damm. Sådan gør du: Regn med 2-3 kødruller pr, næse. Bank kødet fladt mellem to stykker køkkenfilm. Rul kødet med stænger af selleri, gulerod og pancetta, salt, peber og groft revet parmesan. Luk kødrullerne med enten tandstikker, kødnåle eller et stykke kødsnor. Brun rullerne i olivenolie. Giv salt og peber. Sæt dem til side. Det fladbankede kød rulles med gulerod, bladselleri og en stang pancetta. Luk med kødnål eller tandstikker.Fold sammenLæs mereFoto: Søren Jacobsen Damm. Brun nænsomt de tre fed hakkede hvidløg i samme pande. Inden hvidløget tager farve, arbejdes tomatpureen ind i hvidløget på panden. Det tager cirka 1 minut. Hæld hvidvin ved. Reducer til ⅕. Hæld dåsetomaterne ved. Læg det brunede kød tilbage. Hæld eventuelt lidt vand ved, så kødet er dækket mindst 70 procent. Læg låg på og lad det hele simre cirka halvanden time under låg. Vend eventuelt rullerne et par gange. Tag så låget af og lad det simre yderligere 30-60 minutter mere for at reducere saucen yderligere. Drys med hakket persille inden servering. HUSK at fjerne tandstikker/kødsnor inden servering. Kan laves dagen i forvejen. Server med for eksempel gnocchi, polenta eller kartoffelmos. Download opskriften til udprint her. Bolten 2.0 En af nyere tids største gastronomiske fejlsatsninger var Boltens Food Court i Boltens Gård, der gik ned med et brag. Manglende autentisk stemning, de forkerte udbydere plus en tydelig mangel på autenticitet til fordel for turistappel fik hurtigt madmarkedet til at falde fra hinanden. Nu sker der dog noget nyt.Kereby, der står bag, forsøger sig med en relancering, skriver virksomheden i en pressemeddelelse. Det »nye« madmarked får et tydeligt asiatisk præg, da tre af de nye annoncerede steder, der fra februar slår dørene op i Boltens Gård, erMr. Pho,Bánh Mí Cphog Brasserie Sái Gón. Vi lover at holde øje med standarden. Ny vinbar Kødbyen Overskriften burde nomineres til en af årets mest forudsigelige, ikke desto mindre åbner Bambi i naturvinens Ground Zero, Kødbyen på Vesterbro. De gode folk fra Dyrehaven, Baggen og Friheden står bag, så der er gode chancer for, at det ender godt. Vi holder øje.Se mere her. Der er altid plads til en vinbar mere i Kødbyen på Vesterbro.Fold sammenLæs mereFoto: Thomas Lekfeldt. Topkaffe på ydre Frederiksberg Marguerite Vibys Plads på ydre Frederiksberg er ikke »Vatikanstatens« mest dynamiske område, men nu får området en ny kvalitetskaffebar, når Prolog kaffebar slår dørene op. Det er gode nyheder for de lokale, da folkene bag Prolog tager deres kaffe temmelig alvorligt.Se mere her. 70ernes yndlingsret Det vrimler ikke ligefrem med schweiziske restauranter i København. »Tilda og Karl« i Stefansgade på Nørrebro er dog undtagelsen, og hvis du er hurtig, serverer de autentisk fondue 26. januar.Se mere her. Bedøm mine purløg! Vil du gerne lære at skære purløg og skalotteløg i Michelin-kvalitet, kan du se, hvad der skal til, i denne lilleinstruktionsvideofraRestaurant Fallowi London. Når du så er blevet god nok, kan du få bedømt dine hakkede purløg på Instagram-kontoen»Rate my chives«! Kokkelegenden Erwin Lauterbach stiller sig, sammen med Francis Cardenau og Claus Meyer, bag gryderne på Hotel Saxkjøbing.Fold sammenLæs mereFoto: Anne Bæk. De tre gastrotenorer på kro I løbet af foråret vil et par kokkelegender optræde på Hotel Saxkjøbing på Falster. Det drejer sig om Francis Cardenau, Erwin Lauterbach og manden bag Hotel Saxkjøbing, madentreprenør par excellence Claus Meyer. Gæstekokken står for aftenens menu, som naturligvis tager afsæt i sæsonen og byder på en række af gæstekokkens signaturretter, holder en udvidet menupræsentation og bidrager til næste dags morgenbuffet. Vil du vide mere om muligheden for velsmag på Sydhavsøerne,kan du se mere her.  Foto: Mathias Svold. Lido, som er den dygtige italienske bager Chiara Barlas tredje sted, ligger i det lidt døde område lige ved det udskældte Blox. Og selvom maden på tallerkenen desværre var kold, er bagværket værd at tage derud for. Læs anmeldelsen her.  Foto: Mathias Svold. Brødrene Jonas og Anton Dahl Grue afslører, hvor de mener, du får byens bedste morgenmad. Se videoen her.  Foto: Nicoline Kjems-Krognos. Kongen af citrus har åbnet sin egen restaurant i et af byens blomstrende kvarterer. Søren Frank kommer gerne igen. Læs anmeldelsen her.  Foto: Niels Ahlmann Olesen. Søren Frank har udvalgt de ti bedste vine til 100 kroner eller derunder. Han blev »forbløffet« over kvaliteten undervejs. Find vintesten her.  Foto: Nicoline Kjems-Krognos. Superbon er super smart og ligger klos op ad tidligere tiders »kriminelle ground zero«. Men selvom stedet er cool, med 70er-bar og spillemaskiner, så er maden ikke helt lige så skarp som indretningen. Læs anmeldelsen her. Citat:»Det er muligt, at mad er brændstof for kroppen, men god mad er brændstof for sjælen«– Malcom Forbes, grundlægger af Forbes Magazine. Jeg håber, du er kommet godt ind i det nye år og får en velsmagende weekend. P.S. Har du hørt eller set noget nyt og spændende i gastronomiens verden, så send gerne dit tip til min e-mail:sjda@berlingske.dk",
        "metadata": {
            "source": "https://www.berlingske.dk/gastronomi/gastronomiredaktoeren-det-er-fint-med-alle-dine-rigtige-holdninger-men",
            "image_url": "https://berlingske.bmcdn.dk/media/cache/resolve/image_x_large_vertical/image/187/1878635/24870599-sren-jacobsen-damm-hepper-p-den-aarhusianske-fis.jpg",
            "publication_time": "Fredag d. 17. januar 2025, kl. 10.37",
            "author": "Søren Jacobsen Damm",
            "related_links": [],
            "attachments": []
        }
    }
}