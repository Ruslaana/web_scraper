{
    "version": "1.0",
    "document": {
        "id": 22398,
        "title": "Anne Sofie Allarp går på jagt efter en positiv vision for manden",
        "content": "Få temaer er så problematiserede som mandens adfærd. Hans væsen, tilbøjeligheder og ageren er blevet gransket med varierende intensitet det seneste halve århundrede. Men hvordan blev det et kontroversielt eller som minimum et åbent spørgsmål, hvad vi forbinder med maskulinitet? Det har Berlingske brugt vinterferien på at undersøge i en miniserie bestående af fire oplæste artikler.  Vært Anne Sofie Allarp er gået på jagt efter en positiv vision for manden og det maskuline i vores tid og starter sin søgen hos sit eget køn. Gennem serien får flere forskellige markante stemmer ordet. I andet afsnitfår genforsker Eske Willerslev ordet. Han mener, at manden er blevet sygeliggjort og svigtet i vores samfund. »Mænd, der slår sig på brystet, er primitive og latterlige, og alt handler om, at der skal være kønsligestilling i bestyrelseslokalerne og i professorstillinger, mens ingen taler om de mange drenge, der i dag ikke får en uddannelse. Det er et svigt,« siger han. Ved at se forskelle i køn som udelukkende en social konstruktion, mener han, at vi gør samfundet og os selv en bjørnetjeneste. I tredje afsnitmøder vi siger Karen Vallgårda, der er professor på Saxo-instituttet på Københavns Universitet og forsker i familie- og barndomshistorie i det 19. og 20. århundrede. »Selvom en mand godt må være følsom nu og være i stand til at tale om sine følelser, har ubeherskede følelsesudtryk hele tiden været problematiske,« siger hun. I fjerde ogsidste afsnit siger mande-coach Thomas Buch-Andersen, at de færreste mænd har redskaberne til eller vanen med at mærke deres egne følelser på en måde, som er sund og maskulin. Det handler ikke bare om, at mænd skal blive bedre til at tale om følelser: »Den maskuline måde er ikke nødvendigvis at sætte en masse ord på. Det vigtige er evnen til at mærke sig selv,« siger han.Find alle afsnit af Anne Sofie Allarps jagt på en positiv vision for manden i serien »Drømmemanden«lige her. Hver dag læser Berlingskes journalister udvalgte artikler højt, og du kan finde dem alleher. God fornøjelse.",
        "metadata": {
            "source": "https://www.berlingske.dk/lyd/anne-sofie-allarp-gaar-paa-jagt-efter-en-positiv-vision-for-manden",
            "image_url": "https://berlingske.bmcdn.dk/media/cache/resolve/image_x_large/image/188/1889629/24890417-byline-anne-sofie-allarp.jpg",
            "publication_time": "Søndag d. 16. februar 2025, kl. 10.45",
            "author": "Stinne Andreasen",
            "related_links": [],
            "attachments": []
        }
    }
}