{
    "version": "1.0",
    "document": {
        "id": 22334,
        "title": "Ny dokumentarserie viser bagsiden af tidens største løgn: Det er på tide, vi alle logger af",
        "content": "»Jeg er sikker på, jeg døde under den operation. Og der er ikke nogen, der kan fortælle mig, at jeg ikke døde under den operation.« Vi møderFie Laurseni en lejet Airbnb i spanske Marbella, hvor hun bor. Ingen medier inviteres længere hjem til hende. Hun har en vild historie at fortælle – og denne gang virker den god nok. Og vigtig. Nu ser det heldigvis ud, som om Danmarksenfant terribleendelig er blevet voksen. Hun vil gerne have lettet samvittigheden. Vi taler meget om ofre. Men netop Fie Laursen, der siden hun var 14 år har levet en offentlig tilværelse med følelserne helt uden på det sponsorerede tøj, synes jeg, det er synd for. Åbenlyst har der ingen rigtig voksne værettilstede i hendes liv. Børneinfluenceren og den senere pornomodel Fie Laursen virker sammenhængende og reflekteret i interview. Det er godt at se, hun tilsyneladende er et godt sted.Fold sammenLæs mereFoto: DR. Sidst vi så hende på public service-kanalen, havde hun netop overlevet et selvmordsforsøg i programmet, der slet og ret hed »Fie«. Her endte hun med at reklamere for sugardating og sælge billeder af sine fødder til mænd på internettet. Gid nogen havde grebet hende. Og ikke givet hende magten til at påvirke andre. I historien om Fie Laursen er det endelig bagmændene, der kommer i søgelyset. Med den undersøgende journalist Amanda Schmidt i en kompetent, om end lidt sensationslysten rolle, skal vi i DRs serie »Løgnen i dit feed« om bag kulisserne i Instagram-land. Og det, vi finder heromme, er til at blive helt arrig af. Ved et havebord fortæller Fie Laursen, at den såkaldteBrazilian Butt Lift(BBL), hun fik sponsoreret og udført i 2019 som 23-årig, næsten tog livet af hende. Billeder af store blodansamlinger på hendes torso tyder på, at Laursen under operationen havde hjertestop og måtte genoplives med hjertestarter. Alligevel valgte Laursen at reklamere for den tyrkiske Clinic Mono, der stod bag. Og gudhjælpemig også udstede en konkurrence om en valgfri operation på den muligvis dødsensfarlige klinik. »Løgnen i dit feed« har masser af lignende eksempler at folde ud i de fire ud af fem afsnit, jeg har set. Amanda Schmidt er en formidabel vært, der kompetent opstøver allehånde kilder og forstår at gispe engageret på alle de rigtige tidspunkter.Fold sammenLæs mereFoto: DR. Vi ser maildokumentation fra et af de største blogbureauer, der udnyttede en meget ung og spiseforstyrret Fie Laursen, da de – bekendt med pigens sygdom – tilbød hende at sponsorere vægttabspiller. Eller en svensk skønhedsguru, der stikker snart den ene, snart den anden influencer til uigenkendelighed. De får tilbudt sponsorater, fordi de virker som typerne, der ikke siger fra. Fie Laursen var i stolen hos hende. Beretninger om smadrede ansigter fylder i skønhedsklinikkens indbakke, bekender en tidligere assistent brødebetynget. I disse tider går det virkelig op for os, hvor farligt det uregulerede internet er. Hvor meget skade de sociale medier har forvoldt, siden de kom frem i starten af 2000erne. Det virker jo så tilforladeligt. Næsten uskyldigt. Influencerne etablerer en såkaldt »parasocial relation« til deres følgere. De fremstår som venner, som nogen, man har et forhold til – selvom man aldrig har mødt dem. Og den tillid bliver udnyttet groft. Lenny Pihl er kendt fra »Paradise« – og for at reklamere for kviklån, kasinoer og snus til sine meget unge følgere på Instagram. Nu er fortrydelsen stor.Fold sammenLæs mereFoto: DR. Kosmetiske klinikker og marketingbureauer tilbyder sponsorater til influencere. Til gengæld pålægges de ofte at lyve i kontrakter med tavshedsklausuler og trusler om sagsanlæg, hvis noget negativt afsløres om produktet til følgerne, viser Amanda Schmidts research. Det gælder farlige kosmetiske behandlinger og operationer. Eller også får de slet og ret stukket manuskripter i hånden eller påbydes at reklamere »autentisk« for snus, gambling eller kviklån, som paradisøen Lenny Pihl var i vælten for. »Det er ikke alle, der burde have de platforme, de har, og det burde jeg nok heller ikke have haft,« sigerLenny Pihlom den stort set uregulerede og ekstremt pengetunge influent-branche. Influencere er ikke dine venner. Vi er med, da Regitze Bach, Paradise-babe, influencer ogOnlyFans-model, får foretaget en BBL-operation på selvsamme klinik som Fie Laursen. Operationen, der skulle tage tre timer, ender med at tage otte. Præcis som Laursens. Senere ser vi optagelser af Regitze Bach blive behandlet af sygeplejersker på sit hotelværelse. Hvorfor advarer DR ikke Regitze Bach, inden hun får foretaget en operation hos den dødsensfarlige Clinic Mono i Tyrkiet?Fold sammenLæs mereFoto: DR. Under påskud af at skulle massere hende efter operationen laver de huller i den nyligt opererede bag og tømmer den for store blod- og væskeophobninger. Det sprøjter ud med blod på det lidet sterile hotelværelse. Til sidst besvimer hun. »Jeg føler, jeg har taget et valg ud fra en løgn. Og det synes jeg overhovedet ikke er fair,« siger den berørte kvinde, der netop selv mener, hun er blevet influeret af løgne på Instagram til at få gjort bagenden større. Måske burde DR have advaret hende. Fem dage efter operationen skriver hun til sine mere end 70.000 følgere: »Starting to feel more fantastic«, mens hun kælent fremviser de nye kurver. Samtidig er det danske sundhedsvæsen ved at tjekke, om farlige bakterier vokser i operationssårene. Det er vist på tide, vi kollektivt logger af. »Løgnen i dit feed«. Dokumentarserie i fem afsnit af 30 minutters varighed. Samtlige afsnit kan ses på DR fra 2. maj.",
        "metadata": {
            "source": "https://www.berlingske.dk/skaerm/ny-dokumentarserie-viser-bagsiden-af-tidens-stoerste-loegn-det-er-paa-tide",
            "image_url": null,
            "publication_time": "Onsdag d. 07. maj 2025, kl. 13.37",
            "author": "Thea Torp",
            "related_links": [],
            "attachments": []
        }
    }
}