{
    "version": "1.0",
    "document": {
        "id": 18560,
        "title": "En halv million til ofre for sexforbrydelser",
        "content": "Onsdag 21. oktober blevTine Bryld Prisenfor tredje gang uddelt i DR Koncerthuset. Modtageren var Kvisten Viborg med formand og daglig lederLisbeth Høstgaard Mølleri spidsen. Kvisten modtog den prestigefyldte pris for sin dedikation til at hjælpe personer, som har været udsat for seksuelle overgreb. Medarbejderne tilbyder terapi, samtaler og rådgivning – både individuelt og i grupper, og til både ofre og deres pårørende. Lisbeth Høstgaard Møller er formand og daglig leder for Kvisten Viborg og Aalborg. Hun er oprindeligt uddannet civilingeniør, men efter 16 år med byplanlægning, uddannede hun sig til psykoterapeut. Siden hun åbnede sin praksis, har hun sideløbende dedikeret sig til Kvisten, hvor hun som leder har været en ildsjæl og foregangskvinde, der gør en markant forskel for de mennesker, der har det svært. Hun har været med i Kvisten Viborg siden 2006 og modtager personligt Tine Bryld Prisens 50.000 kr., mens Kvisten Viborg som organisation modtager Tine Bryld Prisens 500.000 til et projekt, der både skal sikre forankring og en fortsættelse af den indsats, der ligger til grund for udvælgelsen. Det gælder særligt Kvistens arbejde med at hjælpe mænd til at træde frem og modtage behandling. Tine Bryld Prisen er fondet af Trygfonden. Lisbeth Høstgaard fra projektet Kvisten, modtager Tine Bryld prisen, som uddelses for tredje gang.Fold sammenLæs mereFoto: Sophia Juliane Lydolph.  ",
        "metadata": {
            "source": "https://www.berlingske.dk/navne/en-halv-million-til-ofre-for-sexforbrydelser",
            "image_url": "https://berlingske.bmcdn.dk/media/cache/resolve/image_x_large/image/67/674701/11105370-trine-bryld-prisen.jpg",
            "publication_time": "Onsdag d. 21. oktober 2015, kl. 19.30",
            "author": null,
            "related_links": [],
            "attachments": []
        }
    }
}