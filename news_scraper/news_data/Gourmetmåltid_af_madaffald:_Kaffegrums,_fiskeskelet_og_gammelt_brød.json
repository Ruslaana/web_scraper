{
    "version": "1.0",
    "document": {
        "id": 13492,
        "title": "Gourmetmåltid af madaffald: Kaffegrums, fiskeskelet og gammelt brød",
        "content": "Man kan sagtens lave gourmetmad af madrester og køkkenaffald. Det beviste kokken Mads Refslund, som til daglig bor i New York, under Copenhagen Cooking festivalen, hvor han under titlen »The Last Party« fyrede et festmåltid af på Israels Plads af ting, som normalt ryger i skraldespanden. Mads Refslund og Musling Bistro præsenterer \"The Last Party\", som er en del af Copenhagen Cooking & Food Festival 2017. Sammen laver de bæredygtig mad af genbrugsrester som fiskeben og kartoffelskræller.Fold sammenLæs mereFoto: Sofie Mathiassen.Efter at være gået jagt efter rester i køleskabene på den nærliggende Musling Bistro – hvis kokke hjalp med middagen – lykkedes det Refslund at skrue fire retter sammen til omkring 100 gæster.  Første ret bestod af skelettet af en guldørred fra Bisserup, som efter at have afgivet fileten til andet formål på restauranten, fik skrabet det sidste kød af benene. Denne tatar blev så rimmet og anrettet på benet med urter og grillet gammelt brød på siden smurt med en forbavsende velsmagende salsa af gulerods-, fennikel- persille-, salat og –selleri-toppe. Mads Refslund og Musling Bistro præsenterer \"The Last Party\", som er en del af Copenhagen Cooking & Food Festival 2017. Sammen laver de bæredygtig mad af genbrugsrester som fiskeben og kartoffelskræller.Fold sammenLæs mereFoto: Sofie Mathiassen. Anden ret var en suppe kogt på kartoffelskræller, med smukt fyld bestående af ”nudler” revet af grimme kartofler, bløde squash og korianderblomst. Lækkert ! Mads Refslund og Musling Bistro præsenterer \"The Last Party\", som er en del af Copenhagen Cooking &amp; Food Festival 2017. Sammen laver de bæredygtig mad af genbrugsrester som fiskeben og kartoffelskræller.Fold sammenLæs mereFoto: Sofie Mathiassen.  Hovedretten bestod af store fade med kæmpemæssige grillede torskehoveder og kraveben, serveret med stegte nedfaldsæbler og grillet citron samt på siden et par kålblade, der kunne bruges som taco. Således gravede vi grådigt det saftige kød ud af kinderne på torsken, dryppede det med peberrodscreme og pakkede det i kål, indtil fadene var tomme. Mads Refslund og Musling Bistro præsenterer \"The Last Party\", som er en del af Copenhagen Cooking & Food Festival 2017. Sammen laver de bæredygtig mad af genbrugsrester som fiskeben og kartoffelskræller.Fold sammenLæs mereFoto: Sofie Mathiassen. Aftenens sidste ret, desserten, var lavet på kaffegrums. Refslund havde kogt fed fløde med Muslings kaffegrums fra flere uger, siet den igen og sat den med husblas til en panna cotta, som blev serveret med æbleskræls eddike og smuldrede kaffegrums biscotti (småkager).  Skulle dette have vakt lysten til at tømme køleskabets bagerste hylder, kan Refslunds nye ”trash kogebog” “Scraps, Wilt & Weeds: Turning Wasted Food Into Plenty” på forlaget Grand Central varmt anbefales. Mads Refslunds længe ventede restaurant i Brooklyn er planlagt til at åbne i foråret 2018.",
        "metadata": {
            "source": "https://www.berlingske.dk/det-gode-liv/gourmetmaaltid-af-madaffald-kaffegrums-fiskeskelet-og-gammelt-broed",
            "image_url": "https://berlingske.bmcdn.dk/media/cache/resolve/image_x_large/image/20/204933/18270352-bm.jpg",
            "publication_time": "Onsdag d. 23. august 2017, kl. 16.12",
            "author": "Søren Frank",
            "related_links": [],
            "attachments": []
        }
    }
}