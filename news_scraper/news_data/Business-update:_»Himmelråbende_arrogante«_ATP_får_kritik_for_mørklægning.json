{
    "version": "1.0",
    "document": {
        "id": 21509,
        "title": "Business-update: »Himmelråbende arrogante« ATP får kritik for mørklægning",
        "content": "Kære læser, velkommen til fredagens Business-update fra Berlingskes erhvervsredaktion. Dagens absolut største nyhed fra vores hjørne af samfundet er ubetinget fratrædelsen af Novo Nordisks topchef gennem otte år, Lars Fruergaard Jørgensen, efter svigtende resultater og dramatiske fald i aktiekursen. Intet mindre end en decideret bombe i toppen af internationalt erhvervsliv,som du kan læse om her på Berlingske. Og lad os ellers give os i kast med resten af eftermiddagsoverflyvningen. God læselyst! En række udvalgte medarbejdere i ATP, danskernes tvungne pensionskasse, har en særlig mulighed for at investere deres egne penge side om side med en række særlige fonde i ATP. På den baggrund har medarbejderne allerede fået udbetalt 240 millioner kroner i bonusser – og kan potentielt komme op og tjene 700 millioner kroner. Det har Frihedsbrevet for nylig kunnet beskrive. Nu kanmediet så yderligere afdække, at ATP oveni skal betale som minimum 15 procent af udbetalingerne i såkaldt lønsumsafgift til Skat. Men ATP vil ikke fortælle, hvor mange penge alle danskernes pensionskasse har brugt på netop det. Det får Liberal Alliance, De Konservative og Dansk Folkeparti til at komme med kritik, hvor erhvervsordføreren fra sidstnævnte parti, Peter Kofod, kalder ATP »himmelråbende arrogante«. ATPs investeringsdirektør, Mikkel Svenstrup, udtaler, at offentliggørelsen af betalingen til Skat vil »skade vores muligheder for at agere som en professionel aktør på et marked, hvor sådanne ting er fortrolige«. Det går den rigtige vej i ellers kriseramte Danish Crown, der har måttet fyre flere hundrede ansatte i en omfattende spareplan efter store fald i prisen på grise. Det skriver erhvervsmedietFinanspå baggrund af en meddelelse om udviklingen i første halvdel af den andelsejede slagterikoncerns regnskabsår 2024/2025. For selvom omsætningen falder, stiger driftsindtjeningen med over to procent sammenlignet med sidste år. I september tiltrådte Niels Duedahl som administrerende direktør i Danish Crown og iværksatte en omfattende »genopretningsplan«. Han understreger, at der stadig er langt igen i den henseende. »Det er helt centralt, at vi har fået skabt overblik og taget kontrol over virksomheden, men vi har stadig fokus på genopretning af indtjeningen, og vi er langtfra i mål, når det gælder vores konkurrencekraft på noteringen,« lyder det fra Niels Duedahl i en kommentar ifølge Finans. Noteringen er den afregningspris på grise, som de danske landmænd og ejere leverer til Danish Crown. I Haderslev Kommune i Sønderjylland skulle en ny vindmøllepark levere strøm nok til at dække elforbruget for 60 procent af husstandene i kommunen. Det har været planen gennem 13 år. Men nu må projektet vige for Forsvaret. Det skriverBørsen. Siden 2020 har energiudvikleren Momentum Energy Group ellers været udvikler på projektet og kastet fem millioner kroner efter det. Men Forsvarets nyindkøbte F35-fly skal have hjemme på den nærliggende Flyvestation Skrydstrup, og det betyder, at vindmølleparken Kastrup-Tiset Enge vil ligge midt i flyenes flyvekorridor. Derfor må vindmøllerne ikke være mere end 80 meter høje – og det gør altså Momentum Energy Groups planer umulige at udføre. »Det kan ikke lade sig gøre med de begrænsninger, der er blevet indført,« siger topchef Rasmus Sielemann Christensen, der ærgrer sig over først at have fået besked sent i processen. A: Analytiker: »Hvis jeg var den næste Novo-chef, ville jeg frygte at blive fyret meget hurtigt« På eftermiddagens konferencekald mellem Novo-investorerne og bestyrelsesformand Helge Lund var forvirringen total. En enkelt analytiker mente ligefrem, at det var svært at genkende Novo-bestyrelsens handleiver. Læs artiklen her. B: Politikere afviser at svare på centrale spørgsmål – brugte milliarder på at spænde ben for udskældt kapitalfond, der nu køber kritisk telenet Mens der skulle bruges milliarder af skattekroner på at forhindre en omstridt kapitalfond i at overtage Københavns Lufthavn, har politikere øjensynlig skabt et paradoks. For selvsamme kapitalfond køber nu TDC og får dermed kontrol over kritisk infrastruktur. Præcis det scenario var regeringens argument for statens lufthavnskøb. Læs artiklen her. C: Kønskvoter i erhvervslivet: Nina Smith advarer mod gyldne skørter og symbolpolitik Det er ikke kun en kvindekamp at få ligestilling i toppen af erhvervslivet. Derfor ærgrer økonom Nina Smith sig over nyt studie. Kønskvoter i bestyrelser er nærmere »tyrkertro« og »symbolpolitik« og har ikke bragt et forandret arbejdsmarked med sig. Læs artiklen her. God weekend!",
        "metadata": {
            "source": "https://www.berlingske.dk/virksomheder/business-update-himmelraabende-arrogante-atp-faar-kritik-for",
            "image_url": "https://berlingske.bmcdn.dk/media/cache/resolve/image_x_large/image/192/1922502/24952964-martin-prstegaard-administrerende-direktr-i-atp.jpg",
            "publication_time": "Fredag d. 16. maj 2025, kl. 17.28",
            "author": "Emil Bo Rask",
            "related_links": [],
            "attachments": []
        }
    }
}