{
    "version": "1.0",
    "document": {
        "id": 12565,
        "title": "Trine Pallesen: Det er lærerigt at bryde sine vaner",
        "content": "en Stevie Wonder-koncert sammen med mine børn, Mathilde (11) og Sylvester (13). Særligt min datter er helt vild med hans musik, og jeg synes, det er en kæmpe gave, at hun er faldet over noget musik, som efter min overbevisning er en af grundstenene for moderne, fed musik. Det vil jeg gerne bakke op om, så jeg sidder og holder øje med, om han på et tidspunkt annoncerer en koncert i Europa.  Susan Sarandon, Kate Winslet og Meryl Streep til en tøseaften med nogle af mine veninder. Snakke med dem om livet, kærligheden og passionen for skuespil. De er alle tre forbilleder for mig og nogle superseje kvinder, og jeg er sikker på, at vi kunne få det rigtig sjovt sammen. yoga to gange om ugen i et yoga-center, når jeg ikke lige døjer med en pisseirriterende skulder. Og så er jeg ellers ude så meget, jeg overhovedet kan være det. Jeg vinterbader og har gjort det i 25 år, og selv om det ikke er træning i den forstand, er det virkelig en dejlig måde at være sammen med sin krop på. er jeg ikke helt sikker på. Men jeg kan tydeligt huske, at jeg engang for mange år siden var på ferie i Frankrig, hvor jeg fik en ost til dessert, som simpelthen eksploderede i munden på mig. Den var sådan tør og nøddeagtig og virkelig lækker. Jeg kan ikke huske, hvad den hedder, og jeg har aldrig fået den siden. Men jeg leder stadig efter den.  er en bil. Jeg har måttet skrotte min gamle Peugot efter 14 års ægteskab, så jeg er på jagt efter en ny brugt bil. Gerne en Volkswagen Touran med syv sæder, så jeg kan have både mine egne og min søsters børn i den. De går i samme skole, og vi hjælper hinanden meget med at hente og bringe og sådan. Men allerførst skal jeg have købt noget gurkemejerod, som jeg spiser hver eneste dag og er løbet tør for. holde op med at have tillid til verden og andre mennesker. Der sker så mange forfærdelige ting rundt omkring, og der findes nogle idioter derude, som virkelig vil ødelægge det for alle os andre. Men det er vigtigt, at vi ikke bliver bange og lukker os om os selv. For så glemmer vi kærligheden og driver væk fra hinanden. Japan. Ud på landet i foråret og se alle kirsebærtræerne blomstre og opleve noget af den oprindelige, autentiske japanske kultur. Der er noget spændende og helt særligt ved den, synes jeg, og det vil jeg gerne udforske. Hvorimod jeg ikke er så optaget af den mere moderne del af landet. er sukker. Det har jeg været slem til at spise, men jeg er på en minus-sukker-kur og har ikke spist sukker i fire uger nu. De første fire dage havde jeg lyst til at slå folk ihjel, men nu kan jeg mærke, at jeg slet ikke er lige så afhængig af det længere. Jeg synes, det er skidespændende og meget lærerigt at bryde sine vaner og se, hvordan kroppen reagerer på forandringerne.  er nok et, jeg fik af en kropslærer på teaterskolen, som hedder Sacha World. Hun sagde: »Trine, du skal tage dit hav og din skov med ind på scenen.« I mange år forstod jeg det ikke rigtigt, men i dag er jeg nået frem til, at hun ville have mig til at åbne mine sanser og have tillid til publikum, som jeg har det til naturen – til havet og skoven. Det har jeg brugt meget og prøver stadig at efterleve det, når jeg er på scenen. mine børn og vores to katte Simba og Risle i sofaen. Når der kommer sådan to lange unger og lægger sig efterfulgt af to katte, og vi ligger der alle sammen sidst på eftermiddagen og lytter til noget musik eller snakker og kun har tændt et stearinlys. Åh, det er bare det bedste.",
        "metadata": {
            "source": "https://www.berlingske.dk/aok/trine-pallesen-det-er-laererigt-at-bryde-sine-vaner",
            "image_url": "https://berlingske.bmcdn.dk/media/cache/resolve/image_x_large/image/29/294363/11416794-pressefotografering-p-drs-forbrydelsen-3-tirsdag-d18-sept.jpg",
            "publication_time": "Tirsdag d. 24. november 2015, kl. 08.00",
            "author": null,
            "related_links": [],
            "attachments": []
        }
    }
}