{
    "version": "1.0",
    "document": {
        "id": 17968,
        "title": "US Air Force ville skabe flyvende tallerken",
        "content": "Detamerikanske nationalarkivhar offentliggjort detaljer om et projekt, som det amerikanske luftvåben var nær ved at realisere i 1950erne. I al sin enkelthed taler vi om flyvende tallerkener. Dokumenterne er trykt i det amerikanske netmagasinWired.comog viser tegninger af flyvemaskinen, der havde projektnavnet Project 1794. De afklassificerede dokumenter viser, at amerikanerne i samarbejde med et canadisk firma havde planer om at bygge et fly, der ikke lignede noget andet - altså bortset fra en tallerken. Projektet var godt i gang og man var kommet så langt, at man havde bygget en prototype. Et notat fra 1956 viser, at udviklingen var kommet meget langt. Flyet var designet til at starte og lande vertikalt. Dets tophastighed var på vanvittige 4.000 km i timen. Ifølge dokumenterne gik prøverne efter planen, så spørgsmålet rejser sig, hvorfor projektet blev droppet. Ifølge dokumenterne var prototypens omkostninger på godt  22 millioner kr., hvilket ikke lyder skræmmende, men ifølge Wired var problemet, at flyet ikke nåede op i tilstrækkelig højde, hvorefter militæret opgav projektet i 1960.",
        "metadata": {
            "source": "https://www.berlingske.dk/internationalt/us-air-force-ville-skabe-flyvende-tallerken",
            "image_url": "https://berlingske.bmcdn.dk/media/cache/resolve/image_x_large_vertical/image/60/602577/5687219-flyvende.png",
            "publication_time": "Mandag d. 08. oktober 2012, kl. 09.29",
            "author": "Bent Blüdnikow",
            "related_links": [],
            "attachments": []
        }
    }
}