{
    "version": "1.0",
    "document": {
        "id": 15465,
        "title": "App-krig om Københavns P-pladser",
        "content": "- Indtil nu har mobilparkering været domineret af en enkelt udbyder, hvilket har resulteret i, at priserne har været kunstigt høje. ParkMan har allerede været i brug i Helsinki i et år, og erfaringerne derfra viser, at priserne falder væsentligt efter monopolet er brudt, siger Dan Høgdall, der regner med at tjene mellem 3-7 kroner per parkering. Penge som i langt de fleste tilfælde dækkes rigeligt at den besparelse, som bilejeren opnår ved kun at skulle betale for den faktiske parkeringstid.    - Markedet for mobilbetaling af parkering har nærmest stået stille i 10 år, og billister har ikke oplevet en væsentlig udvikling i service eller teknologi, og priskonkurrencen på markedet er udeblevet. Det ændrer sig nu, lyder det fra Dan Høgdall.Den opfattelse deles altså hos Easypark, hvor Morten Hother Sørensen kalder det naturligt, at konkurrencen kommer nu.- Det er sundt, og det kommer forbrugerne til gode i form af bedre produkter, siger han og lover, at Easypark har \"noget i ærmet\" i forbindelse med den forventede teknologiske udvikling.",
        "metadata": {
            "source": "https://www.berlingske.dk/virksomheder/app-krig-om-koebenhavns-p-pladser",
            "image_url": "https://berlingske.bmcdn.dk/media/cache/resolve/image_x_large/image/29/299936/5210467-20123005_carphone.jpg",
            "publication_time": "Onsdag d. 30. maj 2012, kl. 16.42",
            "author": "Martin Poul Pedersen",
            "related_links": [],
            "attachments": []
        }
    }
}