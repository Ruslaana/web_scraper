{
    "version": "1.0",
    "document": {
        "id": 21127,
        "title": "Efter fire års pause og en #metoo-historie vender hitserie tilbage",
        "content": "Efter fire års pause vender komikeren Aziz Ansaris netflixserie, »Master of None«, tilbage med tredje sæson. Det oplyserVariety. »Master of None« var blandt Berlingske-filmanmelder Kristian Lindbergsti bedste tv-serier i 2015. Den seneste sæson blev udgivet på Netflix i 2017, og i 2018 var komikeren genstand for en stærkt omdiskuteret #metoo-anklage. Ifølge Variety bliver fokus for den nye sæson karakteren Denise, der bliver spillet af Lena Waithe. Denise har tidligere været en af de større biroller i serien, og Ansari og Waithe vandt i 2017 en Emmy for afsnittet, der omhandlede netop Denise. Serien har i alt vundet tre Emmy-priser samt en Golden Globe.  Here's just a taste of what's coming to Netflix (in The US) this May!pic.twitter.com/adTg3mwxEd I 2018 blev Ansari af en anonym kvinde anklaget for et overgreb, somifølge Berlingskes Birgitte Borup»i manges øren mere lød som et dårligt knald efter en halvfesen date end en #metoo-sag«. Aziz Ansari beklagede episoden, men var samtidig forbløffet over anklagen, som kan læses i sin fuldelængde her. Beskrivelsen fra kvinden blev stærkt omdiskuteret, idet nogle mente, at mediet, der havde skrevet historien, ikke havde været forklaret de samtykkemæssige problemer i Ansaris adfærd, mens andre mente, at historien var et eksempel på, at #metoo var gået for langt, skriver Variety. Siden har Aziz Ansari været mere eller mindre ude af offentlighedens søgelys, fraset et onemanshow i 2019. Netflix har tweetet, at »Master of None« kommer i maj, men der er ikke angivet nogen dato.",
        "metadata": {
            "source": "https://www.berlingske.dk/skaerm/efter-fire-aars-pause-og-en-metoo-historie-vender-hitserie-tilbage",
            "image_url": "https://berlingske.bmcdn.dk/media/cache/resolve/image_x_large_vertical/image/141/1413921/23725270-us-entertainment-television-emmys-press-room.jpg",
            "publication_time": "Torsdag d. 22. april 2021, kl. 15.09",
            "author": "Joachim Talbro Paulsen",
            "related_links": [],
            "attachments": []
        }
    }
}