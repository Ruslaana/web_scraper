{
    "version": "1.0",
    "document": {
        "id": 3519,
        "title": "Business-overblik: Milliardforvaltere flygter fra amerikanske aktier",
        "content": "God morgen og velkommen til onsdagens hurtige Business-overblik. I dag runder vi blandt andet: Men vi begynder med den internationale uro på grund af handelskrigen. God læselyst, og følg med dagen igennem påBerlingske Business! Flugt fra amerikanske aktier på grund af frygt Globale milliardforvaltere flygter i øjeblikket fra amerikanske aktier af frygt for, at USA lander i en recession som følge af den handelskrig, som præsident Donald Trump har indledt. En undersøgelse fra Bank of American blandt professionelle investorer, der samlet forvalter 3.272 milliarder kroner, viser, at stemningen er vendt og optimismen borte,skriver Børsen. »Der er en frygt for, at Trumps handelskrig kommer til at knække den amerikanske økonomi og løfte inflationen,« siger Jakob Vejlø, chefstrateg i Bankinvest. Særligt amerikanske aktier er solgt fra. Blot den seneste måned har de adspurgte nedbragt andelen af amerikanske aktier med 40 procentpoint. Det er det kraftigste frasalg i rundspørgens historie, og 63 procent af de adspurgte forventer nu en svagere global økonomi i de kommende 12 måneder. 1.Årsopgørelserne nærmer sig: Her får boligejere de største skattesmæk Et smugkig på de kommende årsopgørelser viser, at boligejere står til de største restskatter for 2024. Se størrelsen på de gennemsnitlige skattesmæk i din kommune.Læs historien her. 2.Tysklands store opgør med sig selv varsler ny fremtid for Europa Der sker noget i den tyske hovedstad. På rekordtid har den kommende kansler, Friedrich Merz, fået gennemført en ændring af forfatningen – allerede inden sin tiltrædelse. Det varsler en ny tid for Tyskland. Og for Europa. For Merz har store planer om at forandre.Læs historien her. Trumps toldtrusler ryster finansmarkedet. Aktiechef guider dig med investeringsråd Der er stadig masser af krudt i Donald Trumps toldkanon. Men skiftende udmeldinger ryster aktiemarkedet og har givet et stort hak i amerikanernes forbrugertillid. To eksperter giver deres bud på, hvordan man som investor bør forholde sig.Læs historien her.   1.Danske virksomheder har brug for nye handelsaftaler efter USA-modvind Flere europæiske handelsaftaler skal danne modvægt til den protektionistiske handelspolitik, som USA fører. »Vi har simpelthen brug for flere handelsaftaler fra EU, der kan bruges til at løfte noget af al den eksport, der måske forsvinder fra USA, andre steder hen,« siger Lukas A. Lausen, chef for global handel i erhvervsorganisationen Dansk Industri (DI),til Finans. I en DI-rundspørge svarer 60 procent af medlemsvirksomhederne, der i dag eksporterer til USA, at styrkede EU-handelsaftaler er vejen fremad. USA er Danmarks største eksportmarked. 2. Air France-KLM vil øge ejerandel i SAS FLygiganten Air France-KLM forhandlerifølge nyhedsbureauet Reutersi øjeblikket om at øge sin ejerandel i det skandinaviske flyselskab SAS. Det bekræfter topchef Ben Smith, efter at integrationen med SkyTeam-alliancen nu skrider frem. Flyselskabet stod i spidsen for det konsortium, som i oktober 2023 købte SAS, og ejer i dag 19,9 procent, mens den danske stat sidder på 25,8 procent. 3. Hver tredje betaler med vilje for meget i skat Hver tredje dansker betaler bevidst for meget i skat for ikke at få en restskat. Det er et uigennemskueligt skattesystem og angsten for uforudsete regninger, der gør udfaldet, viser en undersøgelse fra Sydbank blandt godt 1.000 danskere. Detskriver Børsen. I 2024 var den gennemsnitlige for meget betalte skat på 6.585 kroner, mens den gennemsnitlige restskat var på 9.444 kroner. Man får kun 0,6 procent i rente på for meget betalt skat mod 5,3 procent på for lidt betalt skat. Aktier – indeks og udvikling i procent USA – lukkekurser tirsdag: Asien – indeks onsdag kl. 7.05: Tak, fordi du læste med, og rigtigt god onsdag!",
        "metadata": {
            "source": "https://www.berlingske.dk/business/business-overblik-milliardforvaltere-flygter-fra-amerikanske-aktier",
            "image_url": "https://berlingske.bmcdn.dk/media/cache/resolve/image_x_large_vertical/image/190/1901628/24913353-der-er-en-flugt-i-gang-vk-fra-amerikanske-aktier.jpg",
            "publication_time": "Onsdag d. 19. marts 2025, kl. 07.15",
            "author": "Thomas Breinstrup",
            "related_links": [],
            "attachments": []
        }
    }
}