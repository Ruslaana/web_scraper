{
    "version": "1.0",
    "document": {
        "id": 21138,
        "title": "American Idol-finalist smidt ud, efter at belastende video dukker op på sociale medier",
        "content": "Caleb Kennedy var blandt finalisterne i den amerikanske sangkonkurrence »American Idol«, men nu er han blevet smidt ud på grund af en video, der cirkulerer på sociale medier. Det skriverCNN. 16-årige Caleb Kennedy, der er fra South Carolina, sad ellers og så sød ud, da han – iklædt denim fra top til tå og med en hentehårsfrisure med krøller i nakken – sang en sang til sin mor på mors dag foran knap seks millioner seere forleden. Popsangeren Katy Perry, der er en af dommerne, roste ham også for sin optræden, skriver CNN.  Men nu cirkulerer en video, som angiveligt viser Caleb Kennedy i selskab med en person iført Ku Klux Klan-dragt på sociale medier, skriver det amerikanske medie.  THIS SHOULD’VE STAYED IN YOUR DRAFTS: American Idol contestant Caleb Kennedy allegedly seen in a resurfaced with someone wearing a KKK hood. Caleb is allegedly blocking anyone who mentions the video, according to multiple reports.pic.twitter.com/9OKHmvOCEB I et opslag på Instagram har finalisten nu skrevet, at han ikke længere skal være med. »Det her bliver lidt af en overraskelse, men jeg er ikke længere med i American Idol. En video kom frem på internettet, som viste handlinger, som ikke skulle være forstået, som de blev forstået. Jeg var yngre og tænkte ikke over mine handlinger, men det er ikke en undskyldning,« skriver Caleb Kennedy i opslaget, og undskylder.  Et opslag delt af Caleb Kennedy (@calebkennedyofficial) Ku Klux Klan er en højreekstremistisk og terroristisk hadgruppe, som har eksisteret i forskellige udgaver siden 1865, skriver Southern Poverty Law Center (SLPC), der dokumentererracistiske gruppers virke. Gruppen går ind for hvidt overherredømme, og under 1960ernes kamp for borgerrettigheder til sorte amerikanere udførte Ku Klux Klan bombeangreb, lynchninger, mord og andre angreb mod især sorte mennesker. Klanen er ifølge SLPC også stærkt antisemitisk. Ifølge en rapport fra SLPC var der i 2017 mindst 29 separate Ku Klux Klan-grupper, som konkurrerer indbyrdes om at være de sande efterfølgere til Ku Klux Klan. To tredjedele af medlemmerne befinder sig i Sydstaterne. Arkivfoto: Karin Zeitvogel/AFP/Ritzau ScanpixFold sammenLæs mere Caleb Kennedys mor, Anita Guy, har til lokalmedietSpartanburg Herald-Journalsagt, at hun er ked af hvordan, folk på sociale medier taler om Caleb Kennedy. »Jeg hader, at det her er sket, og jeg hader måden, folk taler om ham på internettet. Videoen blev taget efter Caleb havde set filmen»The Strangers: Prey at Night«, og de imiterede karakterne derfra. Det har intet at gøre med Ku Klux Klan, men jeg ved godt, det ser sådan ud. Caleb er ikke den mindste smule racist, og han har venner fra alle racer,« siger hun til lokalmediet.",
        "metadata": {
            "source": "https://www.berlingske.dk/kultur/american-idol-finalist-smidt-ud-efter-at-belastende-video-dukker-op-paa",
            "image_url": "https://berlingske.bmcdn.dk/media/cache/resolve/image_x_large_vertical/image/142/1421789/23745412-musicamericanidol.jpg",
            "publication_time": "Fredag d. 14. maj 2021, kl. 09.46",
            "author": "Joachim Talbro Paulsen",
            "related_links": [],
            "attachments": []
        }
    }
}