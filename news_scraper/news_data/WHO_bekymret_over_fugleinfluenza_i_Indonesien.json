{
    "version": "1.0",
    "document": {
        "id": 19905,
        "title": "WHO bekymret over fugleinfluenza i Indonesien",
        "content": "WHO udtrykker stærk bekymring, efter at det er kommet frem, at seks medlemmer af samme familie er død af fugleinfluenza i Indonesien. Der er tale om den hidtil betydeligste udvikling i spredningen af det farlige H5N1-virus, siger WHO's talsmand i den vestlige stillehavsregion, Peter Cordingley, men i Geneve sagde WHO onsdag morgen i en erklæring, at der ikke er beviser for, at H5N1 ikke er muteret. - Der er ikke beviser for en mutation af betydning, hedder det i erklæringen. Kort forinden sagde Cordingley, at \"vi har ikke tidligere haft så omfattende en smitte, og der er ingen forklaring på, hvordan disse mennesker blev smittet\" Globalt er 124 mennesker nu døde af H5N1, siden fugleinfluenzaen begyndte at brede sig i 2003. De fleste af ofrene er enkeltstående, ofte børn, men WHO frygter, at H5N1 vil mutere, så den kan smitte fra menneske til menneske. /ritzau/",
        "metadata": {
            "source": "https://www.berlingske.dk/internationalt/who-bekymret-over-fugleinfluenza-i-indonesien",
            "image_url": "https://berlingske.bmcdn.dk/media/cache/resolve/image_x_large/image/83/831079/418488-who-bekymret-over-fugleinfluenza-i-indonesien--.jpg",
            "publication_time": "Onsdag d. 24. maj 2006, kl. 08.15",
            "author": null,
            "related_links": [],
            "attachments": []
        }
    }
}