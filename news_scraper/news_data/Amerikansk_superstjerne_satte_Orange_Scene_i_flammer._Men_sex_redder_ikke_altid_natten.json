{
    "version": "1.0",
    "document": {
        "id": 22043,
        "title": "Amerikansk superstjerne satte Orange Scene i flammer. Men sex redder ikke altid natten",
        "content": "Hvis nogen skulle være i tvivl, så er Doja Cat alt, alt for meget. Og hun er præcis, som hun skal være. Det beviste den 28 årige rapper fra Los Angeles sent onsdag aften, da hun leverede en 80 minutter lang og ja, undskyld mit franske, liderlig magtdemonstration, der lukkede førstedagen på Orange Scene med et brag. Faktisk brændte Doja Cat den ikoniske scene ned til grunden. Så megeton firevar hun. Det ene øjeblik gav hun den gas som hardcore rapper, det næste øjeblik var hun en forførende souldronning. Men Doja Cat var mere end det. Hun var en kamæleon, og uanset hvilken energi hun hamrede i ansigtet på publikum, så supplerede hun sin lyd med et kropssprog, der ikke var for sarte sjæle. Lyden af Doja Cat er topmoderne og befriende old school på én og samme tid. Det er især megahittet »Paint the town red« et privilegeret pragteksempel på. Det ertop of the chartsrap tilsat et beat lånt fra Dionne Warwicks evergreen »Walk on by« fra 1963, og onsdag aften var nummeret ét blandt mange højdepunkter på Orange Scene. »Yeah, bitch, I said what I said. I don't care, I paint the town red.« Forinden havde Doja Cat dog for længst slået fast, at hun også er en gudsbenådet – ej, nok snarere djævelsk – masseproducent af visuelle sanseindtryk. Doja Cat gik på scenen klædt som en diva, men den amerikanske rapper viste sig ikke overraskende at være en kamæleon med 1000 ansigter.Fold sammenLæs mereFoto: Helle Arensbak/Ritzau Scanpix. Blandt hendes fans går de fleste af hendes musikvideoer viralt. Onsdag aften kunne de se hende gå bikini-bananaslive on stage. Tidligere på måneden, hvor Doja Cat gav koncert i Edinburgh, beskrev The Times koncerten som»a booty-shaking sex show«. Sådan var der også på Orange Scene. Det var en blanding af stripinspireret dans og martial arts, iført hvide læderstøvler. Doja Cat nød hvert et sekund, og de fleste øjne og ører på den gamle dyrskueplads var med hende. I hvert fald noget af koncerten. Doja Cat, hvis borgerlige navn er Amala Ratna Zandile Dlamini, endte med at udmatte sit publikum. Folk tabte simpelthen pusten. Men Doja Cat var ligeglad. Hun skruede bare mere op og brugte sin rystende rumpet og sit fremskudte skridt som ammunition til den pistollyrik, der blæste ud af hendes mund. Selv siger Doja Cat, at hendes sange handler om kærlighed. For som hun engang har sagt: »I love love.« Det er nu nok en sandhed med modifikationer. Doja Cat gjorde hyppigt brug af langemanden, da hun onsdag leverede en tæt på sublim performance på Orange Scene.Fold sammenLæs mereFoto: Helle Arensbak/Ritzau Scanpix. I hvert fald mødte vi en overflod af fuckfingre og her-kommer-jeg. Doja Cat brugte ikke meget tid på at snakke med publikum foran Orange Scene. Hun var der for at levere, ikke for at smalltalke. Det gik desværre lidt ud over intimiteten mellem afsender og modtager. Doja Cat blev efter tre kvarters tid et for ensrettet onewomanshow. Doja Cat virkede ligeglad. Fløjtende ligeglad. Hun kastede sig ned på gulvet, spredte benene og spyttede nye ord op i nattehimlen, mens ilden brændte omkring hende. Og det skal hun, når alt kommer til alt, have tak for. Det var stadig en tæt på sublim performance, som Ice Spice, 21 Savage og andre mastodonter, der i de kommende dage gæster Orange Scene, skal forsøge at leve op til. Held og lykke med det, bitches! Doja Cat, Orange Scene, Roskilde Festival.",
        "metadata": {
            "source": "https://www.berlingske.dk/musik/amerikansk-superstjerne-satte-orange-scene-i-flammer-men-sex-redder-ikke",
            "image_url": "https://berlingske.bmcdn.dk/media/cache/resolve/image_x_large/image/181/1813223/24743478-doja-cat-spiller-p-orange-scene-p-roskilde-festi.jpg",
            "publication_time": "Torsdag d. 04. juli 2024, kl. 06.32",
            "author": "Jakob Genz",
            "related_links": [],
            "attachments": []
        }
    }
}