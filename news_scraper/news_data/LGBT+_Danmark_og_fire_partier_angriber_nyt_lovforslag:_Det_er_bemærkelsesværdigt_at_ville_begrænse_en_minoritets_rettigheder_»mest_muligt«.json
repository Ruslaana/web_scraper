{
    "version": "1.0",
    "document": {
        "id": 22326,
        "title": "LGBT+ Danmark og fire partier angriber nyt lovforslag: Det er bemærkelsesværdigt at ville begrænse en minoritets rettigheder »mest muligt«",
        "content": "Vedtagelsen af loven om juridisk kønsskifte 11. juni 2014 satte danske transkønnede fri fra årtiers umyndiggørelse, sygeliggørelse og indgribende krav om kirurgi og kastration. Siden da har omkring 3.000 borgere skiftet cpr-nummer. Et gennembrud for individets autonomi og mulighed for privatliv. Tusindvis af borgere kan leve livet på deres måde. Det skortede ellers ikke på advarsler: Loven var »et makværk«, »det rene nonsens« og ville få negative konsekvenser – blandt andet ganske fantasifuldt for sikkerheden i lufthavne. Men siden 2014 har vi i samfundet fundet mindelige løsninger. Et nyt cpr-nummer betyder ikke, at alle behandles ens i alle sammenhænge. Nogle gange må man tage hensyn til kroppes fysiske udseende eller deres præstationsevne. Det kan løses. Og det ER blevet løst i idrætsklubber, sundhedsvæsnet og sågar fængselsvæsenet. Med helt almindelig demokratisk dialog har man fundet plads til alle i vores samfund. Ligesom vi plejer. Alligevel ser vi nu en international moralsk panik omkring transkønnede gøre sit indtog. Årtiers pragmatiske løsninger ignoreres til fordel for importerede bekymringer. Da man i Skotland i 2023 ville indføre juridisk kønsskifte, blev det for eksempel i danske medier fremstillet som et risikabelt eksperiment – frem for et skridt henimod velfungerende danske tilstande. Provokunstneren Ibi-Pippi Orup Hedegaard fik sidste år et nej til at afsone i et kvindefængsel.Fold sammenLæs mereFoto: Bo Amstrup/Ritzau Scanpix. Og nu har den blå opposition i form af Liberal Alliance, Danmarksdemokraterne, Det Konservative Folkeparti og Dansk Folkeparti fremsat etforslagom at begrænse retten til juridisk kønsskifte mest muligt inden for menneskerettighedskonventionen. Det er i sig selv bemærkelsesværdigt at ville begrænse en minoritets rettigheder »mest muligt«. Og bemærkningerne til forslaget byder ikke på nogen fornuftige grunde til sådan et voldsomt indgreb. Mærkeligt nok er forholdene nævnt i bemærkningerne allerede, som man ønsker det. For eksempel afsoner provokunstneren Ibi-Pippi Orup Hedegaardikke i et kvindefængsel, men er placeret blandt mændene. Og risikoen for forskning baseret på cpr-numre er blevetafvist af professionellepå området. Og så luftes en gammel traver: Amatørsvømmeren Lia Thomas, hvis sejre og sidenhen udelukkelse fra amerikansk collegesport er et yndlingsemne på Fox News, men næppe har den stor relevans for dansk idrætsliv. Som bekendt løses den slags i Danmark ikke fra Folketinget, men for eksempel i idrætsforeningerne som DBUs proces om inklusion af transkønnede og nonbinære i breddeidræt. Et af forslagsstillernes partier har endda i 2021 sørget for, at ligestillingsloven ekspliciterer, at man for eksempel godt kan henvise transkønnede til et separat omklædningsrum, hvis det har legitimt formål som privatliv eller blufærdighed. Modstanden mod transkønnedes inklusion har fået et stærkt greb om lande som Rusland, Uganda og senest Trumps USA. Man spiller på beskyttelsen af den traditionelle familie, religiøse værdier og en mere generel angst for »det nye«. Lia Thomas har udløst en bølge af kontroverser, da svømmeren skiftede til University of Pennsylvanias kvindehold og vandt flere mesterskaber.Fold sammenLæs mereFoto: John Bazemore/AP/Ritzau Scanpix. I Danmark er vi så heldige, at transinklusion ikke er noget nyt. Vi har mere end ti års praksis, kompromisser og gensidig velvilje. Vi behøver ikke at gætte, vi har allerede prøvet det. Derimod er det uklart, hvad de fire partier vil i stedet. Det fremgår ikke af forslaget, og der kom heller ingen klare svar ved førstebehandlingen i salen 25. februar. Til gengæld fremsatte DF blot to dage efter ethelt nyt forslag, som strider imod det fælles forslag: Nu er juridisk kønsskifte ikke længere afgørende for transkønnedes livskvalitet, og DF vil slet ikke anerkende transkønnede på nogen måde eller tilbyde dem sundhedsbehandling. Så ved den blå opposition selv, hvilken fremtid de ønsker for danske transkønnede? Vi ved til gengæld, at transkønnede ikke er en trussel mod nogens familie. Vi ved, at tro og kirke også kan byde transkønnede velkommen. Og vi ved, at der kan findes løsninger, som både tilgodeser majoritetens kvinder og mænd og minoriteten af transkønnede. Susanne Branner er sekretariatschef for LGBT+ Danmark, Gunvor Wibroe er lgbt+- og ligestillingsordfører (S), Halime Oguz er ligestillingsordfører (SF), Rosa Lund er ligestillingsordfører (EL), og Samira Nawa er ligestillingsordfører (R) ",
        "metadata": {
            "source": "https://www.berlingske.dk/kommentarer/lgbt-danmark-og-fire-partier-angriber-nyt-lovforslag-det-er",
            "image_url": "https://berlingske.bmcdn.dk/media/cache/resolve/image_x_large_vertical/image/190/1902939/24915698-susanne-branner-jespersen-er-forperson-for-lgbt-d.jpg",
            "publication_time": "Tirsdag d. 25. marts 2025, kl. 12.46",
            "author": null,
            "related_links": [],
            "attachments": []
        }
    }
}