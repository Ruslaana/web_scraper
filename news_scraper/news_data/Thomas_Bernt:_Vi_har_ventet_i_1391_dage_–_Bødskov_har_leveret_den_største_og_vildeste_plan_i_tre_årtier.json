{
    "version": "1.0",
    "document": {
        "id": 8383,
        "title": "Thomas Bernt: Vi har ventet i 1391 dage – Bødskov har leveret den største og vildeste plan i tre årtier",
        "content": "Et gammelt ordsprog siger, at alt godt kommer til den, der venter. Lige præcis den vending er sublimt passende på en dag, hvor danskerne har ventet 1391 dage på det iværksætterudspil, som Morten Bødskovs (S) forgænger Simon Kollerup annoncerede i august 2020, omend vi dengang stadig nok tænkte mere på corona end på iværksætteri. Lad os være ærlig. Der har blandt iværksætterne, i erhvervslivet og generelt blandt de erhvervsvenlige politiske partier været dyb, dyb frustration over den lange, lange ventetid. I dag når regeringen præsenterer sit iværksætterudspil er frustrationen helt og aldeles forduftet. Den er helt væk. Regeringen leverer et af de mest ambitiøse iværksætterudspil i årtier, og hvis det gennemføres i den størrelse, som regeringen har annonceret, bliver det med sikkerhed den største iværksætterplan i over 30 år med markante skattelettelser, som vil blive vel modtaget over alt i erhvervslivet.  Vi har brug for at iværksættere kan vokse og vækste i Danmark. Derfor glæder jeg mig til regeringens iværksætterudspil i morgen. Endelig kan vi løse nogle af de udfordringer, som jeg og Venstre har kæmpet for årevis#dkpolhttps://t.co/ULsxMHn5k4 Det er næsten uhørt i dansk politisk historie, at et politisk udspil, som vil gøre noget godt for iværksættere, ligefrem kan vokse i størrelse i stedet for at skrumpe. Da regeringen i sitregeringsgrundlagi december 2022 først annoncerede et iværksudspil var der afsat 300 millioner kroner til planerne. I den plan, som nu ligger, er det beløb firedoblet. Ja, man tror det næppe. Hvis – og man skal altid tage det forbehold i politik – planen gennemføres, vil Morten Bødskov stå som en af de mest effektive erhvervsministre i nyere tid. Han stjerne var allerede høj i erhvervslivet, da han tiltrådte. Den erfarne minister, som måske ikke hidtil har haft den største folkelige appel, brugte årene som formand for erhvervsudvalget fra 2015-2019 til at bygge stærke relationer i erhvervslivet. Iværksætterudspillet er ikke bare stort målt i penge, men gemmer på substantielle skattelettelser på 750 millioner kroner. Det vil være meget stor tilfredshed i iværksættermiljøet, måske man kan tale om jubel, selvom de naturligvis altid kan finde huller i osten, herunder ikke mindst drømmen om flad og lavere kapitalskat på 30 procent. Man skal næsten være en lidt nørdet skatteekspert for at forstå, hvad der ligger i iværksætterudspillet. Her er nogle af de væsentlige elementer. Husk at lette det med småt i det endelig udspil. For det første et opgør med den såkaldte»fantomskat«– det handler om at udskyde skatten på usikre fremtidige betalinger i forbindelse med salg af virksomheder. For det andet et opgør med»iværksættersætterskatten«. Det er en skat på 15,4 procent af udbytter, som selskaber betaler, hvis de ejer under 10 procent af aktierne. Skatten betyder, at iværksættere straffes, hvis de bliver mindretalsaktionærer i ikkebørsnoterede selskaber. I stedet for at sænke aktieskatten og eksempelvis indføre en flad aktieskat på 30 procent foreslår regeringen, at grænsen for, hvor man betaler den høje aktieskat på 42 procent forhøjes fra 61.000 kroner til 80.000 kroner. Regeringen foreslår også at sænke beløbsgrænsen i forskerskatteordningen med 15.000 kroner, så det bliver lettere at ansætte kvalificeret udenlandsk arbejdskraft. Det er bare nogle af forslagene. Det er markant. Så kan man spørge, om det så faktisk er historisk. Det er det. Den iværksætterplan, som tidligere erhvervsminister Brian Mikkelsen (K) stod bag i 2017, husker nogen måske som større end den nye plan. Det var den ikke. Brian Mikkelsens iværksætterudspil var både en iværksætterplan samt en grænse- og afgiftssaneringspakke.Ambitionerne i forhold til iværksætterne var høje, men blev barberet ned i den endelige aftale. Iværksætterne andel af planen på i alt 2,2 milliarder var på knap 600 millioner og altså kun halvdelen af den nye plan fra Bødskov. Det var med iværksætterplanen fra 2017 at aktiesparekontoen blev indført. Dengang med et loft på 50.000 kroner, som først i forbindelse med finansloven for 2023 blev løftet til 135.000 kroner – langt under Brian Mikkelsen udspil om et loft på 500.000 kroner. Brian Mikkelsen var engang erhvervsminister med en iværksætterplan – nu er han administrerende direktør for Dansk Erhverv.Fold sammenLæs mereFoto: Niels Ahlmann Olesen/Berlingske. Så var der tidligere erhvervsminister Bendt Bendtsen plan fra 2006, hvor det handlede om atudmønte statsminister Anders Fogh Rasmussens globaliseringsmidler. Det var den rene ynk. Forligspartierne, Socialdemokratiet, De Radikale og Dansk Folkeparti,fik barberet høje ambitioner ned til 350 millioner kroneri forskellige småting i 2017. Ingen markante skattelettelser i den plan. Man kan også gå tilbage til tidligere erhvervsminister Mimi Jacobsens (CD) betænkning om iværksætteri fra 1996. En ren opvisning i puljer og ordninger. I 1997 lancerer eterhvervspolitisk udspil, hvis kerne handler om at forbedre konkurrenceevnen. Morten Bødskov har leveret mere end nogen anden erhvervsminister til iværksætterne, og det forlyder, at der på mandag bliver fulgt op med en plan for nedsættelse af generationsskifteskatten. Et andet løfte fra regeringsgrundlaget. Thomas Bernt Henriksen er Berlingskes erhvervskommentator Thomas Bernt Henriksen er erhvervskommentator på BerlingskeFold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/business/thomas-bernt-vi-har-ventet-i-1391-dage-boedskov-har-leveret-den-stoerste",
            "image_url": "https://berlingske.bmcdn.dk/media/cache/resolve/image_x_large/image/180/1804967/24725594-erhvervsminister-morten-bdskov-s.jpg",
            "publication_time": "Onsdag d. 12. juni 2024, kl. 09.40",
            "author": "Thomas Bernt Henriksen",
            "related_links": [],
            "attachments": []
        }
    }
}