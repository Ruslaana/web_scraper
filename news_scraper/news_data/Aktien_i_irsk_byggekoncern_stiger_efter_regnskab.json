{
    "version": "1.0",
    "document": {
        "id": 14601,
        "title": "Aktien i irsk byggekoncern stiger efter regnskab",
        "content": "Det fremgår af selskabets regnskab sidste år, som bød på et resultat før skat på 1,74 mia. euro, hvilket var 69 pct. bedre end året før. Til sammenligning havde analytikerne ifølge et estimat fra Bloomberg News ventet et overskud før skat på 1,71 mia. euro. Omsætningen blev løftet til 27,1 mia. euro fra 23,6 mia. euro i 2015, og driftsresultatet, EBITDA, steg 41 pct. til 3130 mio. euro og driftsmarginalen blev øget fra 9,4 pct. til 11,5 pct. »2016 var et år med betydelig indtjeningsvækst for CRH, med bedre marginaler og afkast i alle divisioner, siger selskabets administrerende direktør, Albert Manifold, i regnskabet og udtrykker desuden forventninger om \"fortsat vækst for gruppen i 2017\".« På børsen i Dublin stiger CRH's aktie fra åbningen onsdag med 2,4 pct. ",
        "metadata": {
            "source": "https://www.berlingske.dk/aktier/aktien-i-irsk-byggekoncern-stiger-efter-regnskab",
            "image_url": "https://berlingske.bmcdn.dk/media/cache/resolve/image_x_large/image/52/528076/16501401-abdul.jpg",
            "publication_time": "Onsdag d. 01. marts 2017, kl. 10.02",
            "author": null,
            "related_links": [],
            "attachments": []
        }
    }
}