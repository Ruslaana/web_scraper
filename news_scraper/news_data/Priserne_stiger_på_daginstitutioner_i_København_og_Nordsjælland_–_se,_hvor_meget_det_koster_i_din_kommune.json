{
    "version": "1.0",
    "document": {
        "id": 10825,
        "title": "Priserne stiger på daginstitutioner i København og Nordsjælland – se, hvor meget det koster i din kommune",
        "content": "Det er blevet dyrere at have børn i Danmark. I hvert fald hvis de skal passes i dagtimerne, hvor prisen på vuggestuer i hovedstaden og en række nordsjællandske kommuner er skudt i vejret i 2024. Det viser beregninger, som analysebureauet Bureau 2000 har foretaget. I København er priserne steget med 3,5 procent, mens det i Gentofte er blevet seks procent dyrere at have sit barn i vuggestue. Her kan du se forskellen i priserne fra 2023 og 2024 i hovedstaden og en række nordsjællandske kommuner.  Få kommuner stikker voldsomt ud i statistikken, hvor det er blevet henholdsvis 21 og 16 procent dyrere at gå i vuggestue i henholdsvis Vallensbæk og Helsingør. Det skyldes dog, at det er blevet obligatorisk at betale for frokost til børnene. Selvom priserne er steget i Vallensbæk og Helsingør, er det ikke blevet dyrere at få passet børn der, end det er andre steder. Her koster det 4048 kroner og 4276 kroner om måneden at have sit barn i vuggestue, hvor det for eksempel koster 4489 kroner i København. IfølgeTV 2 Kosmopoler udgifterne til daginstitutioner på landsplan blevet 180 kroner dyrere sammenlignet med året forinden. Og i år tog priserne det største hop i mere end 10 år, skriver mediet. Prisstigningerne kommer, samtidig med at loven om minimumsnormeringer er trådt i kraft. Forældrenes Landsorganisation oplever dog ikke, at hverken børn eller forældre kan mærke en forskel. Og trods prisstigninger er forholdene ikke blevet bedre, vurderer Signe Niesen, der er formand i organisationen. »Vi har en udfordring med, at kvaliteten ikke følger med prisen. Der er ikke en sammenhæng mellem de to ting,« siger hun til TV 2 Kosmopol. Ifølge hende er problemet, at der simpelthen ikke er nok uddannet personale at ansætte, hvilket udfordrer kvaliteten. Minimumsnormeringer, der er indført fra nytåret, men som har været indført i København i over et år,har mødt kritik fra flere kanter. Dels fordi de ikke skelner mellem, om en voksen er uddannet eller ej, og så fordi de opgøres på kommunalplan. Det betyder nemlig, at der stadig kan være stor forskel på, hvor mange voksne der er til stedefra institution til institution. Det var kulminationen på en årelang kampagne, da Folketinget i 2020 vedtog de såkaldte minimumsnormeringer.Fold sammenLæs mereFoto: Signe Goldmann/Ritzau Scanpix. Sammenligner man de danske priser med vores nabolande, er det væsentligt dyrere i Danmark at benytte sig af et dagtilbud. I Sverige koster det tre procent af husindkomsten for første barn – dog højst 1.688 svenske kroner inklusive mad. I Norge har Stortinget fastsat en pris på 3.000 norske kroner om måneden, som dog sættes ned til 2.000 norske kroner i august i år. Nogle steder i Norge er det endda helt gratis, viser tallene fra Bureau 2.000. Hverken Sverige eller Nogle skelner mellem vuggestue og børnehave.",
        "metadata": {
            "source": "https://www.berlingske.dk/indland/priserne-stiger-paa-daginstitutioner-i-koebenhavn-og-nordsjaelland-se-hvor",
            "image_url": "https://berlingske.bmcdn.dk/media/cache/resolve/image_x_large/image/175/1758988/24626010-brn-og-pdagog-sidder-ved-bordet-og-spiser-frokos.jpg",
            "publication_time": "Mandag d. 29. januar 2024, kl. 13.30",
            "author": "Anne Meisner Synnestvedt",
            "related_links": [],
            "attachments": []
        }
    }
}