{
    "version": "1.0",
    "document": {
        "id": 16260,
        "title": "Tidligere Ribe-borgmester og folketingsmedlem er død",
        "content": "Tidligere borgmester i Ribe og folketingsmedlem for Venstre Preben Georg Rudiengaard er fredag død i sit eget hjem. Han blev 78 år, skriver JydskeVestkysten. Preben Rudiengaard sad i Folketinget for Venstre fra 1998 til 2011 og var undervejs både sundhedsordfører og formand for sundhedsudvalget. Han var også borgmester i Ribe Kommune fra 2002, og indtil kommunen blev sammenlagt med Esbjerg i 2006. Den lægeuddannede politiker stammer oprindeligt fra Gentofte. Han rykkede til Ribe, da han blev embedslæge i Ribe Amt i 1984. Han var gift med kunstneren Kirsten Rudiengaard og efterlader sig også to børn og børnebørn. /ritzau/ ",
        "metadata": {
            "source": "https://www.berlingske.dk/politik/tidligere-ribe-borgmester-og-folketingsmedlem-er-doed",
            "image_url": "https://berlingske.bmcdn.dk/media/cache/resolve/image_x_large/image/160/1604367/24234182-.jpg",
            "publication_time": "Lørdag d. 15. oktober 2022, kl. 15.33",
            "author": null,
            "related_links": [],
            "attachments": []
        }
    }
}