{
    "version": "1.0",
    "document": {
        "id": 21554,
        "title": "Det ville være helt utænkeligt for Billy Cross og kommer aldrig at ske for ham: »Det ville jo være et liv i koma!«",
        "content": "For et halvt år siden fik guitaristen Billy Cross en form for åbenbaring. Ikke i religiøs forstand, men noget skete i hans liv, så han pludselig oplevede ting på en helt ny måde. »Det var, som om der pludselig blev givet fri passage med en hidtil ukendt gennemstrømning til en masse nye følelser og kreativitet,« forklarer han. Overordnet handler det for 77-årige Billy Cross om at genopfinde sig selv og samtidig insistere på, at verden stadig er forunderlig. Men også foranderlig. At der fortsat er masser at udforske ved at være nysgerrig og bevare lysten til atopleve noget sammen med andre mennesker. »Digitaliseringen i et studie og den teknologiske udvikling er gået ekstremt hurtigt. Samtidig er der sket en markant ændring i den æstetiske identitet i så meget af den nye musik, og det er årsagen til, at jeg på et tidspunkt valgte at trække mig og stoppe med at producere musik.«Fold sammenLæs mereFoto: Rune Øe. »Det er ikkerocket science, det ved jeg, men det er en livsanskuelse der virker, i hvert fald for mit eget vedkommende.« I løbet af foråret 2023 fik han skrevet 17 nye sange. Ifølge ham selv er det nogle af de bedste gennem en efterhånden lang karriere, der begyndte i New York, dengang han som 13-årig fik sin første guitar. »De seneste måneder har jeg accepteret nogle nye vilkår, og i dag vil jeg sige, at jeg udfordrer mig selv betydeligt mere, end jeg gjorde som yngre.« Som guitarist og som meget anerkendt og prisbelønnet pladeproducer både internationalt og herhjemme har Billy Cross samarbejdet med nogle af verdens største rocknavne:Bob Dylan,Meat Loaf og Bonnie Tyler, mens det herhjemme har været C.V. Jørgensen, Johnny Madsen, Björn Afzelius, Anne Dorte Michelsen og en lang, lang række andre. Det ville være helt utænkeligt for ham at sige til sig selv: »Nå, men nu har du nået en alder, hvor du kan tage det med ro og nyde livet som pensionist.« »No way, det vil aldrig komme til at ske for mig. Aldrig. Det ville jo være et liv i koma! Jeg har været under konstant udvikling og ombygning, professionelt og personligt, siden jeg var helt ung, og det har jeg tænkt mig at fortsætte med, så længe jeg er her.« Han er stadig på scenen med sin guitar og sin stemme. I foråret på turné rundt i Danmark med bandet Dissing, Las & Cross. Han er i gang med at skrive tekster og musik til en ny plade, han giver koncerter med en anden trio, Everybody's Talking,og han spiller til forskellige arrangementer med sine venner Mik Schack og Flemming Ostermann, som han har kendt siden han flyttede fra USA til Danmark i 1980. Hver sommer bor Billy Cross i sit sommerhus i Liseleje sammen med sin hustru, Lise.Fold sammenLæs mereFoto: Rune Øe. Men selv om han holder sig i gang og ikke har planer om at slippe sin guitar og stige ned fra scenen foreløbig, er det samtidig med en erkendelse af, at der med alderen også kommer begrænsninger, hvor man bare må tjekke ud. Som succesfuld pladeproducer for eksempel. »Digitaliseringen i et studie ogden teknologiske udviklinger gået ekstremt hurtigt. Samtidig er der sket en markant ændring i den æstetiske identitet i så meget af den nye musik, og det er årsagen til, at jeg på et tidspunkt valgte at trække mig og stoppe med at producere musik. Jeg mødte en barriere, og jeg havde ikke længere de værktøjer, der skulle til. Der var simpelthen et element af frygt for, at jeg ikke kunne følge med teknologien og fastholde mig på det høje tekniske og kreative niveau i et pladestudie, som jeg har været vant til gennem så mange år. Det er jeg ikke slået ud over på nogen måde. Jeg har hele min entré i lejligheden tapetseret med platinplader, og jeg har det sådan i dag: »Been there, done that, got the T-shirt.« Det gælder om at finde nye veje, altid finde nye veje i stedet, og så begyndte jeg at interessere mig mere for sangskrivning, som jeg er stærkt optaget af.»Can we dance to it?«Det er vigtigt.»Does it sounds good?«Det er vigtigt. Kan jeg selv synge med? Ja, nogle gange er det vigtigt, andre gange er det mest»wap-bop-a-lu-a-wap-bam-bu«. James Brown er rytmik. Madonna er dansevenlig, social underholdning. Chuck Berry er ord og musik, det samme er Bob Dylan. De har gjort det godt.« Uden for scenen og rampelyset er Billy Cross alt andet end let at finde. For at nå frem til den lejlighed, hvor han har boetsammen med Lise de sidste 40 årmidt inde i København, bliver man som gæst på forhånd udstyret med en lille manual, så navigationen kan foregå sikkert gennem passager, baggårde og bagtrapper, porte, dørkoder og opgange. Til højre, til venstre, igen til højre … »I tilfælde af panik eller forvirring – ring,« står der i manualen. For Billy Cross er det vigtigt, at han stadig kan forundres, forandres og udvikles. Stadig blive overrasket og begejstret, når tilværelsen accelererer og tager et fuldstændig uventet, skarpt sving i en retning, man ellers aldrig havde drømt om.Fold sammenLæs mereFoto: Rune Øe. Han åbner døren. Iført T-shirt, sneakers og jeans. Som altid. Og som altid en hvid, kraftig hårmanke, et smil og med en dreven amerikansk dialekt, når han taler. Næsten som en signatur, når man er Billy Cross. Imens er årene gået, og hans forhold til tid har ændret sig. »Årstal for begivenheder, eller hvornår jeg mødte en ven første gang, er blevet mere ligegyldigt for mig. Om det er 15, 20 eller 25 år siden, husker jeg ikke altid længere. Hvad betyder det, hvornår noget er sket? Jeg husker mennesker, men jeg husker ikke altid, hvornår jeg mødte dem, og heller ikke altid hvordan. På den måde har betydningen af tid ændret sig for mig. Det samme med prioriteringer. Der er mere og mere, som bliver smidt over i»who cares«-afdelingen. Det er ind til benet med et fokus på de mennesker og det, der er vigtigst.« Har det noget at gøre med den åbenbaring, som du fik for et halvt år siden, og som du har betegnet som afgørende og af stor betydning? Og hvad gik åbenbaringen egentlig ud på? »Det er et privat anliggende, som jeg ikke har lyst til at dele. Men det har fået mig til at vågne op på ny, og det har givet mig en ny forståelse for nogle eksistentielle sammenhænge, som altså også har haft en indflydelse på min musik.« Der er mere og mere, som bliver smidt over i »who cares«-afdelingen. For musikeren Billy Cross er ind til benet med et fokus på de mennesker og det, der er vigtigst.Fold sammenLæs mereFoto: Rune Øe. Ifølge Billy Cross er der en pointe med alligevel at nævne den form for åbenbaring, som altså er privat. For den har været et bevis på og med til at understrege, at selv om man er oppe i alderen, er det ikke slut med, at der stadig kan ske vilde ting. At man stadig kan forundres, forandres og udvikles. Stadig blive overrasket og begejstret, når tilværelsen accelererer og tager et fuldstændig uventet, skarpt sving i en retning, man ellers aldrig havde drømt om. »Selvfølgelig har jeg indimellem ogsåblues. Vanskeligheder, som vi alle har i perioder,« indskyder han. »Men vanskeligheder og problemer, dem tror jeg nu, vi oftest selv producerer.« Han vågner hver morgen og er dybt taknemmelig. Døden tænker han aldrig over. Hverken alder eller død. Han kalder det for en meningsløs tanke. »Det er ikke interessant. Hvad kan jeg bruge det til? Intet. Man kan beskylde mig for at fortrænge realiteterne, mengosh, jeg er faktisk stolt. Da jeg for to år siden fyldte 75, var jeg superglad og tænkte: Du kan stadig spille røven ud af bukserne. Du kan hoppe rundt på en scene uden at synge falsk, og hver eneste morgen – og det er ikke løgn – vågner jeg og er dybt taknemmelig for alt.« Billy Cross bader hver dag uanset vejret, når han er i sommerhuset på den nordsjællandske kyst.Fold sammenLæs mereFoto: Rune Øe. Med alderen er Billy Cross alligevel blevet mere opmærksom på nødvendigheden af ikke alene at stille sig selv nye spørgsmål, men også at prøve at finde nogle nye svar. Det sker jævnligt, at han får nogle lidt dybere filosofiske tanker. Om bevægelse for eksempel. Med bevægelse tænkt som noget helt centralt i forholdet mellem mennesker og menneskers indbyrdes relationer. Hvorfor går succesfulde musikere for eksempel pludselig hver til sit og opløser deres orkester? Hvad kan der ligge bag? Og hvordan med kærligheden mellem to mennesker, der beslutter sig for at gå fra hinanden? »Vi er allesammen i konstant bevægelse,« konstaterer Billy Cross. »Mennesker kan være i bevægelse samtidig i samme retning og så pludselig bevæge sig i hver sit tempo og i hver sin retning. Men vi tager det som en selvfølge, at vi er, hvor vi er, men det er vi ikke. Vi er ofte på vej i forskellige retninger. Det er et mønster, jeg har set i en del orkestre. Man har været sammen fra starten. Det har væretus against the world– og så kommer succesen. Folk begynder at forandre sig, og det ændrer deres tilværelse. De enkelte musikeres bevægelse er ikke længere i harmoni.« På et tidspunkt mødte Billy Cross en barriere, hvor han følte, at han ikke længere havde de værktøjer, der skulle til. »Der var simpelthen et element af frygt for, at jeg ikke kunne følge med teknologien og fastholde mig på det høje tekniske og kreative niveau i et pladestudie, som jeg har været vant til gennem så mange år.«Fold sammenLæs mereFoto: Rune Øe. Ifølge Billy Cross gælder nogenlundedet samme mønster for et parforhold, når par gradvist bevæger sig væk fra hinanden, uden at de er opmærksomme på det. »Vi ved, hvordan det er i starten, det er sex hele tiden. Men det kan ikke blive ved med den samme intensitet, og hvis man er klog nok til at erstatte eller supplere den seksuelle drift med noget andet meningsfuldt i livet, det kan være med forældreskab, fælles interesser og passioner, er der en større chance for at skabe en succes for parforholdet. Jeg tror, at hvis vi accepterer, at vi som mennesker er i konstant bevægelse, og at forskellige ting sker for os hver især på forskellige tidspunkter, vil vi få lettere ved at forstå en hel del.« FAKTANår alder - næsten - kun er et talDen yngste er 75 år, den ældste 92. Mød fire danskere som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75 og journalist og forfatter Niels Barfoed.FOLD UD Den yngste er 75 år, den ældste 92. Mød fire danskere som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75 og journalist og forfatter Niels Barfoed. FAKTAOm Billy CrossFødt i 1946 på Manhattan i New York.Begyndte som studiemusiker i USA. Besøgte første gang Danmark i 1974, hvor han spillede to koncerter, og vendte flere gange tilbage, mens han fortsatte sit samarbejde med Bob Dylan og Meat Loaf i USA.Fast medlem af Bob Dylans band fra slutningen af 1977 til foråret 1979.Med i Delta Blues Band, senere Delta Cross Band.Flyttede til Danmark i 1980, hvor han producerede »Tidens tern,« som blev C.V. Jørgensens folkelige gennembrud.Udgav i 2004 soloalbummet, »Life is good«Spiller i dag med Everybody's Talking, med Dissing, Las & Cross og med sine venner Mick Schack og Flemming Ostermann.Gift med Lise Cross og far til en voksen søn. Tilbringer hver sommer i sit sommerhus i Liseleje.FOLD UD Født i 1946 på Manhattan i New York.Begyndte som studiemusiker i USA. Besøgte første gang Danmark i 1974, hvor han spillede to koncerter, og vendte flere gange tilbage, mens han fortsatte sit samarbejde med Bob Dylan og Meat Loaf i USA.Fast medlem af Bob Dylans band fra slutningen af 1977 til foråret 1979.Med i Delta Blues Band, senere Delta Cross Band.Flyttede til Danmark i 1980, hvor han producerede »Tidens tern,« som blev C.V. Jørgensens folkelige gennembrud.Udgav i 2004 soloalbummet, »Life is good«Spiller i dag med Everybody's Talking, med Dissing, Las & Cross og med sine venner Mick Schack og Flemming Ostermann.Gift med Lise Cross og far til en voksen søn. Tilbringer hver sommer i sit sommerhus i Liseleje.",
        "metadata": {
            "source": "https://www.berlingske.dk/eksistens/det-ville-vaere-helt-utaenkeligt-for-billy-cross-og-kommer-aldrig-at-ske",
            "image_url": "https://berlingske.bmcdn.dk/media/cache/resolve/image_x_large/image/169/1694934/24475248-.jpg",
            "publication_time": "Tirsdag d. 11. juli 2023, kl. 18.33",
            "author": "Anne Funch",
            "related_links": [],
            "attachments": []
        }
    }
}