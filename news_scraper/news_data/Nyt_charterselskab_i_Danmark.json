{
    "version": "1.0",
    "document": {
        "id": 17255,
        "title": "Nyt charterselskab i Danmark",
        "content": "Ritzau Finans Charterselskabet Detur, der de seneste 13 år opereret i Sverige, Norge og Finland med rejser til især Tyrkiet, kommer nu til Danmark. Over 314.000 danskere rejste sidste år til Tyrkiet. Det er rekord og svarer til næsten 6 pct. af Danmarks befolkning. Detur har etableret sig i Danmark med permanent kontor og salgsorganisation. - Detur har skabt sig en stærk position som charterselskab i Norden og sendte sidste år over 130.000 gæster fra Sverige, Norge og Finland til destinationer i Tyrkiet, Tunesien og Egypten. Selskabet er en af de ledende rejsearrangører til Tyrkiet fra Finland og Sverige, skriver selskabet. INFOSHOP:Derfor er kunderne (u)tilfredse med deres rejsebureau Detur Danmark er en del af Detur International, der har hovedkontor i Holland. Oprindelig startede Detur som turoperatør i Tyrkiet i 1993. Selskabet blev etableret i Finland 1998, Norge 1999 og i Sverige fra 2000 med selvstændige datterselskaber. Endvidere et datterselskab på Malta. Den samlede omsætning var i Norden på over 70 millioner euro sidste år.",
        "metadata": {
            "source": "https://www.berlingske.dk/virksomheder/nyt-charterselskab-i-danmark",
            "image_url": "https://berlingske.bmcdn.dk/media/cache/resolve/image_x_large/image/45/451490/4004284-pix-cahrter-detur-biz.jpg",
            "publication_time": "Mandag d. 18. april 2011, kl. 09.08",
            "author": null,
            "related_links": [],
            "attachments": []
        }
    }
}