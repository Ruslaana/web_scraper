{
    "version": "1.0",
    "document": {
        "id": 12563,
        "title": "Elitedating tager konkurrencen op mod LinkedIn",
        "content": "I dag lanceres et nyt online-koncept herhjemme, der er en form for ”elitedating” for LinkedIn-brugere. Bag tjenesten står den erfarne marketingmand Martin Brems, bl.a. tidligere Senior Marketing Manager hos Lego og i dag indehaver af Brems & Co., og Jon Iversen, til daglig chefjurist og ansvarlig for den juridiske afdeling i Københavns Lufthavn. Det skriverMarkedsføring. Tjenesten hedderExperticonog er baseret påinvitesonly. Det er således eksklusivt for personer med betydelig operational erfaring og know-how fra virksomheder og organisationer, og omfatter såvel inhouse-eksperter som eksterne konsulenter. »Vi har i første omgang udvalgt 100 eksperter i vores eget netværk i Danmark, som vi netop har inviteret ind til en pre-launch,« forklarer Martin Brems. »Vi har flere eksperter inden for forretningsudvikling og mange andre tunge profiler er på vej. Ideen er så, at disse eksperter selv skal invitere deres eksperter ind« fortsætter han.  De to stiftere har udviklet konceptet, fordi de kan se, at der mangler et sted, hvor virksomheder og organisationer kan få adgang til og et overblik over eksperter inden for forskellige områder, og som man kan booke til foredrag, et par timers sparring, deltagelse på workshops, seminarer eller konkrete projekter o.l. Det skriverMarkedsføring. »LinkedIn er simpelthen for stort og mangler eksklusivitet og kvalitets-filtrering. På Experticon skal man godkendes for at blive optaget som ekspert. Optagelse er gratis, men med Premium muligheder. Betaling ordner eksperten og virksomheden selv indbyrdes,« siger Martin Brems. Eksperten vil altså kunne profilere deres ekspertstatus, opnå en ekstra biindtægt, deltage i konferencer/seminarer, som de kan tjene på, udvide deres netværk betydeligt, og fremme deres karrieremuligheder, herunder evt. gennem advisory board/bestyrelsesposter og via headhunter-delen på sitet, mener Martin Brems.  Jon Iversen er idéudvikler på projektet, mens Martin Brems fortsat har Brems & Co. ved siden af, men til daglig er ansvarlig for drift af konceptet. Stifterne har selv skudt penge i Experticon, men de er også gået på jagt efter funding, så konceptet kan komme ud over grænserne. Se en film om konceptether: ",
        "metadata": {
            "source": "https://www.berlingske.dk/virksomheder/elitedating-tager-konkurrencen-op-mod-linkedin",
            "image_url": "https://berlingske.bmcdn.dk/media/cache/resolve/image_x_large/image/21/216315/10982526-the-sign-up-page-of-linkedincom-is-seen-in-singapore-in-this-fi.jpg",
            "publication_time": "Mandag d. 12. oktober 2015, kl. 10.33",
            "author": null,
            "related_links": [],
            "attachments": []
        }
    }
}