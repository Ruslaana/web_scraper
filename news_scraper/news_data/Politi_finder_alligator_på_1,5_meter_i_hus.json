{
    "version": "1.0",
    "document": {
        "id": 20733,
        "title": "Politi finder alligator på 1,5 meter i hus",
        "content": "Myndigheder i den amerikanske by Hollister i delstaten Californien fik sig forleden noget af en overraskelse. Under en ransagning af et privat hjem stødte de blandt andet på en 1,5 meter lang alligator. Det skriver nyhedsbureauet upi. »Ved en ransagning fandt myndighederne en 1,5 lang alligator, en ilder af arten fritte og et indendørs marihuana-væksthus«, udtaler en talsperson fra politiafdelingen i Hollister. Han fortæller videre, at personale fra en afdeling for fisk og vildt dyreliv samt personale fra narkopolitiet tilsluttede sig aktionen. Politiet fortæller, at de ikke har ikke foretaget nogen anholdelser. /ritzau/",
        "metadata": {
            "source": "https://www.berlingske.dk/internationalt/politi-finder-alligator-paa-15-meter-i-hus",
            "image_url": "https://berlingske.bmcdn.dk/media/cache/resolve/image_x_large/image/114/1143225/22804128-the-honda-classic---round-one.jpeg",
            "publication_time": "Søndag d. 21. april 2019, kl. 14.19",
            "author": null,
            "related_links": [],
            "attachments": []
        }
    }
}