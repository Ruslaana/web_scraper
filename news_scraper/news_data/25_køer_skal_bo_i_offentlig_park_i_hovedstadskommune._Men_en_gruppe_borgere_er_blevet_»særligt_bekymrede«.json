{
    "version": "1.0",
    "document": {
        "id": 4079,
        "title": "25 køer skal bo i offentlig park i hovedstadskommune. Men en gruppe borgere er blevet »særligt bekymrede«",
        "content": "Sommerfugle, vilde bier og guldsmede. Det er, hvad lokalpolitikere gerne vil have mere af. Helt præcist skal det ske i Egelundsparken. Der vil Albertslund Kommune ikke blot plante flere blomster, træer og buske. Der skal også indsættes køer, skriver kommunen på sinhjemmeside. »Albertslund er en tæt bebygget kommune, og derfor er det vigtigt, at de grønne områder både kan bruges til rekreativ udfoldelse og til at skabe mere natur,« skriver kommunen. Der er indtil videre udarbejdet en første version af forslaget. Forslaget er en del af kommunens budgetaftale for 2024, og en endelig beslutning skal træffes i oktober. Med forslaget ønsker lokalpolitikerne, at Egelundsparken skal lukkes af med et hegn, men der skal stadig være fri adgang til gå- og løbeture og mulighed for, at besøgende kan opholde sig i parken. De cirka 25 køer, som kommunen derefter vil indsætte, skal ifølge politikerne gå ude hele året og i al slags vejr, og de skal »udelukkende« spise de planter, der gror naturligt i området. »Formålet med dette er, at kvæget æder planterne, og der bliver mindre græs og flere blomster,« skriver kommunen omprojektet: »Det betyder derfor også langt flere sommerfugle, vilde bier, guldsmede og fugle. De rådyr, harer og ræve, der lever i og omkring Egelundsparken, vil kunne passere hegnet uden problemer.« Kvæg i Egelundsparken kan give området »et mere engpræget udtryk«, skriver borger i debatindlæg.Fold sammenLæs mereFoto: Mads Claus Rasmussen/Ritzau Scanpix. Som en del af processen har kommunen allerede afholdt to borgermøder, hvor borgere kunne komme med input. Og i slutningen af august er der inviteret til et endeligt »stort borgermøde«. Det er dog ikke alle, der er lige glade for ideen. Blandt andet har nogle borgere oprettet en facebookgruppe kaldet»Bevar Egelundsparken«, målrettet dem, der ønsker at bevare parken, som den er i dag. Gruppen har 529 medlemmer. Der er også lavet en underskriftsindsamling påbevaregelundsparken.dk. Af hjemmesiden fremgår det, at »en gruppe borgere« blev »særligt bekymrede« efter et borgermøde 19. juni. De savner evidens for, at såkaldt »rewilding« har en effekt. Indtil videre har 492 borgere skrevet under. En borger, som kalder sig »bruger af området«, har også skrevet etdebatindlægom sagen tilSjællandske Nyheder. Her lyder det, at debatten »efterhånden er blevet alt for meget enten-eller«. »Jeg kan sagtens se charmen ved den eksisterende indretning af området, som trods Motorring 4s umiddelbare nærhed giver et betydeligt indtryk af natur. Jeg kan dog også sagtens se, at en omdannelse af driftsmetoden kan tilføre området noget nyt og noget anderledes og give området et mere engpræget udtryk, hvilket jo også er natur,« lyder det. Politikerne på Albertslund Rådhus skal til oktober endeligt beslutte, om der skal indsættes kvæg i Egelundsparken.Fold sammenLæs mereFoto: Mads Claus Rasmussen/Ritzau Scanpix.  Men hvad kommer det til at betyde for dem, der bruger parken, hvis der pludselig går køer rundt? Ifølge kommunen vil et hegn omkring området betyde, at man som gående skal passere gennem låger eller »andre foranstaltninger, som kvæget ikke kan passere«. Som cyklist vil man skulle cykle over færiste. Det går dog et par måneder, før Albertslunds kommunalbestyrelse endeligt beslutter, om kvæget skal blive en del af Egelundsparken. Først efter det næste borgermøde og de sidste høringssvar vil Miljø og Teknik i kommunen udarbejde et endeligt forslag. Det skal derefter endeligt behandles i kommunalbestyrelsen 8. oktober. Bliver kvægparken til virkelighed, ventes den at stå færdig i begyndelsen af 2025.",
        "metadata": {
            "source": "https://www.berlingske.dk/indland/25-koeer-skal-bo-i-offentlig-park-i-hovedstadskommune-men-en-gruppe",
            "image_url": "https://berlingske.bmcdn.dk/media/cache/resolve/image_x_large/image/182/1821312/24761605-fluer-p-ker-p-en-mark-ved-herslev-p-sjlland.jpg",
            "publication_time": "Onsdag d. 31. juli 2024, kl. 14.53",
            "author": "Emilie Utzon Carlsen",
            "related_links": [],
            "attachments": []
        }
    }
}