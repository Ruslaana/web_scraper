{
    "version": "1.0",
    "document": {
        "id": 20407,
        "title": "6 stjerner: Verdens bedste western?",
        "content": "Og hvad så, må man tilføje, for gensynet med Sergio Leones spaghetti-western, der har repremiere i Cinemateket i en restaureret udgave, minder om, hvor overdrevet blæret en western, der er tale om. Balladen begynder, da revolvermanden Frank med koldt blod, som det hedder, dræber enkemanden Brett McBain og hans tre børn på deres afsidesliggende farm. McBains nye brud, eksluderen Jill (gudesmukke Claudia Cardinale) finder ligene ved sin ankomst og prøver med hjælp fra bankrøveren Cheyenne (Jason Robards), der beskyldes for mordene, at opklare, hvorfor McBains skulle dø for nogle tønder jord i ørkenen. Det er ikke ufarligt, og snart dukker den gådefulde »Harmonica«, spillet af Charles Bronson, op med legendariske smalle snake eyes og sin helt egen dagsorden. »Once Upon A Time In The West« er med Ennio Morricones drævende musik, Nino Baraglis frække klipning og Leones leg med klicheer om vestens hårde halse, så vellykket kitsch, at man får kuldegysninger af fryd. En behørig afsked med vestens sidste bad guys. »Vestens hårde halse« (»Once Upon a Time in the West«): Italiensk film instrueret af Sergio Leone. Længde: To timer og 45 minutter. Tilladt fra 15 år. Premiere i Cinemateket.",
        "metadata": {
            "source": "https://www.berlingske.dk/filmanmeldelser/6-stjerner-verdens-bedste-western",
            "image_url": "https://berlingske.bmcdn.dk/media/cache/resolve/image_x_large/image/88/883770/2350465-verdens-bedste-western.jpg",
            "publication_time": "Onsdag d. 17. marts 2010, kl. 22.30",
            "author": null,
            "related_links": [],
            "attachments": []
        }
    }
}