{
    "version": "1.0",
    "document": {
        "id": 9239,
        "title": "Han ser glad ud, men frygten for en kvinde kan udløse storkrig et helt uventet sted på kloden",
        "content": "Søg kvinden –cherchez la femme– lyder et godt råd, når man skal finde motiver til mord i klassiske krimier. I den barokke historie om truende storkrig i et tilgroet hjørne af Sydamerika hedder kvinden María Corina Machado og er nyvalgt leder af oppositionen. Men selvom Venezuelas forsøg på at bemægtige sig det meste af nabolandet Guyana efter alt at dømme handler om indenrigspolitisk spil for galleriet, er det et livsfarligt spil. Mens to globalt destabiliserende krige allerede raser, er det sidste, verden har brug for, en tredje. Og da slet ikke hvis den skal foregå i et område med enorme olierigdomme og andre råstofreserver. Det er derfor med tilbageholdt åndedræt, at det internationale samfund følger en bekymrende militær optrapning i og omkring Essequibo-regionen.  Venezuela vota en el referéndum consultivo sobre la histórica disputa territorial que tiene con la vecina Guyana por el Esequibo, un territorio selvático bajo jurisdicción guyanesa que es mayor que Portugal y Caracas reclamahttps://t.co/koc4xx2yXm Venezuela har allerede indlemmet Essequibo i sit territorium på nyprintede landkort og stiftet dertilhørende filialer af statslige olie- og mineselskaber. Torsdag i sidste uge gennemførte Guyanas væbnede styrker på sin side fælles øvelser med USA på et alt andet end tilfældigt tidspunkt. Også Brasilien, der grænser op til begge lande, har sendt soldater og kampvogne til området. Det 160.000 kvadratkilometer store, men tyndtbefolkede jungleområde er med andre ord en krudttønde, der kan eksplodere hvert øjeblik. Striden om Essequibo med først koloniherrerne i Britisk Guyana og senere selvstændige regeringer i Georgetown har eksisteret lige så længe som staten Venezuela. Den nugældende og internationalt anerkendte grænse blev fastlagt helt tilbage i 1899. Men uenighederne om den har hidtil udspillet sig på civiliseret vis i form af diverse søgsmål ved Den Internationale Domstol i Haag. Repræsentanter for Venezuelas venstreorienterede regime præsenterer et kort, hvor Essequibo-regionen er inkluderet som en del af det sydamerikanske land.Fold sammenLæs mereFoto: Federico Parra/AFP/Ritzau Scanpix. Når Venezuelas venstrepopulistiske regime nu – med mandat fra en folkeafstemning – har besluttet at annektere regionen, handler det derfor næppe (kun) om patriotisk tidehverv. Præsident Nicolás Maduro hartil gengæld for at slippe ud af sin årelange isolationlovet, at næste års valg vil blive afholdt på fri og fuldt demokratisk vis. Men efter at en samlet opposition i oktober kårede sin kandidat, er han i overhængende risiko for at miste magten. Ikke blot deltog et overraskende stort antal venezuelanere i primærvalget. Over 90 procent af dem valgte også at sætte kryds ved den – set fra regimet – farligste kandidat. María Corina Machado er ganske vist rundet af Venezuelas traditionelle og magtfuldkomne overklasse. Da højrekræfter i 2002 forsøgte at fjerne tidligere præsident Hugo Chávez på et tidspunkt, hvor regimet endnu havde en vis demokratisk legitimitet, støttede hun kuppet. Kendt også uden for sit hjemland som en neoliberal amazone var Machado en af de få, der turde - og fik lov til - at tale Maduros karismatiske forgænger midt imod. Men med årene har den i dag 55-årige ingeniør og politiker formået at lægge afstand til ungdommens aggressive konservatisme. María Corina Machado har lagt sin ungdoms benhårde neoliberale ideologi bag sig. Her fører hun valgkamp i et ydmygt kvarter forud for oppositionens primærvalg, som hun vandt med over 90 procent af stemmerne.Fold sammenLæs mereFoto: Leonardo Fernandez Viloria/Reuters/Ritzau Scanpix. Hun har forstået, at regimet kun kan væltes via urnerne og ved at overbevise tilstrækkelig mange i dets folkelige og – indtil for nylig – solide vælgerbase. »Hvis det er venstreorienteret at se fattigdomsbekæmpelse som en samfundsopgave, så kald mig bare venstreorienteret,« har Machado sagt. Hun har også droppet konservative mærkesager som modstand mod abort, homoseksuelt ægteskab og medicinal brug af cannabis. Endelig, og måske vigtigst af alt, kan mange venezuelanere forbinde med hende som mor til tre børn, der er emigreret på grund af landets miserable økonomiske forfatning. Af samme grund arbejder Maduro og hans folk af al magt for at finde på juridiske tricks, der kan diskvalificere Machado som præsidentkandidat. Men helst uden at han af det internationale samfund bliver sendt tilbage i sin politiske og økonomiske skammekrog. Nicolás Maduro, der i 2013 overtog præsidentposten i Venezuela efter regimegrundlæggeren Hugo Chávez, spiller højt spil.Fold sammenLæs mereFoto: Leonardo Fernandez Viloria/Reuters/Ritzau Scanpix. Og det er her, at kravet på Essequibo, der deles af den venezuelanske højrefløj, kommer ind i billedet. Dels som en gigantisk afledningsmanøvre og et forsøg på at genvinde politisk fodfæste. Dels som en mulig undskyldning for på den politiske hjemmebane at sparke bolden til hjørne og udsætte præsidentvalget på ubestemt tid. Helst så længe, at María Corina Machado mister sit momentum. Men den venezuelanske præsident gambler med en enorm indsats, både for ham selv, Sydamerika og resten af en verden, der har brug for alt andet end mere krig. Hvor langt han er parat til at gå, vil vise sig, når Maduro torsdag møder sin guyanske kollega, Irfaan Alí, til forhandlinger i den lille caribiske østat Saint Vincent og Grenadinerne. Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/han-ser-glad-ud-men-frygten-for-en-kvinde-kan-udloese-storkrig-et",
            "image_url": null,
            "publication_time": "Mandag d. 11. december 2023, kl. 17.23",
            "author": "Martin Tønner",
            "related_links": [],
            "attachments": []
        }
    }
}