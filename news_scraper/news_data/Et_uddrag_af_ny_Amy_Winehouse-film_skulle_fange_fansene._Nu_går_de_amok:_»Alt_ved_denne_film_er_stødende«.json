{
    "version": "1.0",
    "document": {
        "id": 11948,
        "title": "Et uddrag af ny Amy Winehouse-film skulle fange fansene. Nu går de amok: »Alt ved denne film er stødende«",
        "content": "Det kan være farligt at rive op i fortiden. Særligt, hvis historien ikke bliver fortalt korrekt. Og historien om den elskede sangerinde Amy Winehouse får nu flere til at gå amok på sociale medier. Til april landerbiopic-filmen »Back to Black«, der omhandler Amy Winehouses rejse til toppen af hitlisterne, mens hun navigerer i et stofmisbrug og sit turbulente ægteskab med Blake Fielder-Civil. Allerede da det blev annonceret, at der ville komme enbiopicom sangerinden, der døde for snart 13 år siden, gik flere amok. Et klip af filmen er nu gået viralt på sociale medier, og fansene er mildest talt skuffede. Videoen kan ses herunder:  I klippet synger skuespilleren Marisa Abela, der spiller Amy Winehouse, med sin egen stemme. Netop brugen af Abelas egen stemme frem for Amy Winehouses har fået flere til tasterne, som kalder det »en fornærmelse«. »Alt ved denne film er stødende for ægte #AmyWinehouse-fans' øjne og ører,« skriver en bruger påX. »Jeg mener virkelig, at enhver, der er involveret i at lave denne film, bør arresteres,« skriver en anden påX. På TikTok er flere fans også oprevet over Abelas sangstemme. »Den manglende respekt for hendes talent er uacceptabel,« står der under en TikTok-video, mens et lydklip fra filmen afspilles.   Det er ikke kun kritik af den relative ukendte skuespiller, som har plaget internettet de seneste måneder. I januar sidste år blev billeder af filmen offentliggjort. Her så man Marisa Abela og Eddie Marsan i karakterer som Amy og hendes far, Mitch Winehouse. På billederne var Marisa Abela iført sangerindes signaturbikube-frisure med udvisketeyelinerog et forvirret ansigtsudtryk. Efterfølgende gik flere amok på X, hvor en bruger kaldte billederne for »fucking oprørende«. Selv stemplede flere journalister i, som mente, at der ikke var nogen god grund til at lave filmen. »Er det muligt at lave enbiopicom en udnyttet ung stjerne, der ikke i sig selv er udnyttende? Nok ikke, vil jeg påstå,« skrev Shaad D'Souza iThe Guardian. »Det er næsten umuligt at tænke på en oprigtig grund til at lave en film om Winehouse – i hvert fald ikke en, der ikke er motiveret af grådighed,« skrevmusikredaktør på The Independent, Roisin O'Connor. Efterfølgende harflere påpeget, at det er alt for tidligt at lave enbiopic, da det blot er 13 år siden, at Amy Winehouse døde af en alkoholforgiftning. Winehouse døde som 27-årig i juli 2011 i sit hjem i London. Politiet sagde først, at årsagen til hendes død endnu var uopklaret. Senere er det dog kommet frem, at Winehouse døde af en alkoholforgiftning og dermed endte med at drikke sig selv ihjel.Fold sammenLæs mereFoto: Tolga Akmen/AFP/Ritzau Scanpix. Trods kritikken af den kommende film har flere støttet op om projektet. Winehouses tidligere bassist, Dale Davis, har rost Abelas portrættering af den afdøde sangerinde. »Der er visse tidspunkter, hvor jeg ser på Marisa, og jeg bliver mindet om Amy, især i sminken og nogle gange, når hun taler,« sagde Davis til Daily Mail, der også fortalte, at han blev taget tilbage til fortiden, når har så Abelas præsentation. Sangerindes far, Mitch Winehouse, har også forsvaret castingen af ​​Marisa Abela, der kalder skuespilleren et godt valg. »Marisa er et godt valg til rollen, selvom hun ikke ligner Amy nøjagtigt,« sagde Mitch Winehouse tilTMZ. Flere har dog rettet kritik af sangerindens far for at ville udnytte sin datters død, da han selv er involveret i skabelsen af den nye film. Flere frygter, at han forsøger at tjene på sin datters historie samtomskrive den. Mitch Winehouse var nemlig uhyre kritiskover for dokumentaren om Amy Winehouse fra 2015, der viste, hvordan sangerindes far pressede hende til at optræde, selvom hun døjede med et stofmisbrug. Filmen »Back to Black« lander i de danske biografer 10. april 2024.",
        "metadata": {
            "source": "https://www.berlingske.dk/musik/et-uddrag-af-ny-amy-winehouse-film-skulle-fange-fansene-nu-gaar-de-amok-alt",
            "image_url": "https://berlingske.bmcdn.dk/media/cache/resolve/image_x_large_vertical/image/178/1780343/24671654-amy-winehouse-dde-som-27-rig-hvor-hun-inden-hav.jpg",
            "publication_time": "Søndag d. 31. marts 2024, kl. 18.18",
            "author": "Lisa Maria Bilgrav",
            "related_links": [],
            "attachments": []
        }
    }
}