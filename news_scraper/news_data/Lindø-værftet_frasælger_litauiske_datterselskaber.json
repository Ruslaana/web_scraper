{
    "version": "1.0",
    "document": {
        "id": 17537,
        "title": "Lindø-værftet frasælger litauiske datterselskaber",
        "content": "Lindø-værftet har indgået aftale om salg af de litauiske datterselskaber AB Baltijos Laivu Statykla og UAB Baltic Engineering Centre (Baltija Shipyard og BEC) til BLRT Grupp A/S.Salget sker som en konsekvens af beslutningen fra august 2009 om at lukke ned for skibsbygningsaktiviteterne.- Vi glæder os over salget til BLRT, der er en velrenommeret virksomhed, og vi er sikre på, at virksomheden vil være den rette ejer for den fremtidige udvikling af Baltija Shipyard og BEC. Vi kan samtidig glæde os over, at det er lykkedes at tage endnu et skridt i retning af at afbøde virkningerne af ophøret med skibsbygningsaktiviteter, så det får mindst mulig indvirkning på underleverandører og lokalsamfundet, udtaler adm. direktør Peter Jann Nielsen, Odense Staalskibsværft A/S.Overdragelsen vil være omfattet af litauisk konkurrencelovgivning og er betinget af opnåelse af fornødne myndighedsgodkendelser. Handlen forventes gennemført ultimo september 2010. Parterne ønsker ikke at offentliggøre salgsprisen, oplyses det i en pressemeddelelse fra det A.P. Møller-Mærsk-ejede værft.RB Børsen",
        "metadata": {
            "source": "https://www.berlingske.dk/aktier/lindoe-vaerftet-frasaelger-litauiske-datterselskaber",
            "image_url": "https://berlingske.bmcdn.dk/media/cache/resolve/image_x_large/image/49/493713/2693392-pix-lindvrftet-biz.jpg",
            "publication_time": "Onsdag d. 09. juni 2010, kl. 11.27",
            "author": null,
            "related_links": [],
            "attachments": []
        }
    }
}