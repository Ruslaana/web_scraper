{
    "version": "1.0",
    "document": {
        "id": 1830,
        "title": "Socialdemokrat kritiserer Løkke-forslag om skattelettelse: »Den diskussion skal bare lukkes«",
        "content": "Meldingen fra udenrigsminister Lars Løkke Rasmussen (M) har været klar: Selskabsskatten bør sænkes, så danske virksomheder bliver mere konkurrencedygtige i en svær tid. Men det kommer »absolut« ikke til at ske, lyder det fra Socialdemokratiets skatteordfører, Anders Kronborg. Dermed blottes en direkte strid mellem to regeringsfæller. »Når vi er i en tid, hvor vi beder alle om at løbe en mil stærkere og bidrage dét mere til fællesskabet, så vil jeg have svært ved at gå ud og argumentere for, at vi skal give skattelettelser på et astronomisk milliardbeløb til erhvervslivet,« siger han. Anders Kronborg (S) fik nærmest »kaffen galt i halsen«, da han læste Lars Løkke Rasmussens (M) opråb i februar, hvor partilederen i interview tilJyllands-PostenogBørsenunderstregede behovet for at lempe selskabsskatten, så Danmark ikke sakker bagud på konkurrenceevnen. »Jeg tænkte: For søren da, har vi ikke allerede været igennem det med selskabsskatten? Den diskussion skal bare lukkes,« siger han. Spørgsmålet om selskabsskat har overordentlig stor betydning for statskassen. Hver gang man sænker den en tak, så går statskassen årligt glip af et milliardbeløb. Skatteordfører for Socialdemokratiet, Anders Kronborg, opfordrer regeringsfællerne fra Moderaterne til at droppe ideen om at ændre på selskabsskattetrykket.Fold sammenLæs mereFoto: Linda Kastrup. Men alligevel er det vejen, man bør gå, siger Moderaterne, der vil gøre Danmark endnu mere konkurrencedygtigt – også på den lange bane. Anders Kronborg mener dog ikke, at Danmark bør sænke en skat, der vil koste statskassen ekstra milliarder i en tid, hvor landet står foranhistorisk høje regninger. Ifølge skatteordføreren (S) ligger selskabsskattetrykket i Danmark på et »passende« niveau lige nu. »En sænkning af selskabsskatten er ikke en del af regeringsgrundlaget, og jeg ser overhovedet ingen grund til at sænke den, for det vil være rasende dyrt, « siger Anders Kronborg (S). Lars Løkke Rasmussens (M) forslag bakkes op af en af Danmarks største erhvervsorganisationer, DI,som vil lempe selskabsskattenmed to procentpoint fra 22 til 20. Hvis det bliver nødvendigt, melder erhvervsorganisationen sig klar til, at den skal helt ned på 15 procent. Det vil, ifølge DIs egne tal, på kort sigt medføre et årligt mindre provenu på 13 milliarder. Men på den lange bane skal lempelserne »gøre samfundskagen større«. I udspillet tilaftalenom »Et Stærkere Erhvervsliv« fra juni sidste år krævede Moderaterne, at selskabsskatten skal sænkes til netop 15 procent. Skattelettelsen kom dog ikke med i aftalen, og senest i februar mindede Lars Løkke Rasmussens (M) så igen om nødvendigheden af at sænke selskabsskatten, så Danmark ikke sakker bagud i forhold til sammenlignelige lande.Fold sammenLæs mereFoto: Linda Kastrup. Anders Kronborg (S) anerkender, at der i en regering må indgås kompromiser. Men det må blive i en anden arena, lyder det: »Vi er jo forskellige partier i regeringen. Jeg er socialdemokrat, og jeg mener, at det også er en styrke i velfærdssamfundet, at de stærkeste skuldre er med til at bære byrderne i vores samfund,« siger Anders Kronborg (S) omvendt. Skatteordføreren (S) køber desuden ikke, at Danmarks konkurrenceevne skulle fordre en lempelse af selskabsskatten. Han henviser til denårlige rapportfra International Institute for Management Development (IMD), som kortlægger landenes konkurrenceevne, hvor Danmark ligger i den absolutte verdenstop. Rapporten viser dog også, at Danmark ligger på en 51.-plads ud af 67 lande, hvad angår laveste skatteforhold – men det betyder ikke, at man bare skal sænke selskabsskatten, hævder han: »Det er ikke alene skatteskruen, der har betydning for, at vi har et konkurrencedygtigt erhvervsliv. Vi har allerede et godt, sundt og konkurrencedygtigt erhvervsliv, som det er nu,« siger Anders Kronborg (S). Han frygter i stedet, at færre penge i statskassen fra store virksomheder vil lede til en skæv fordeling: »Jeg vil være meget ked af at sænke en skat, som jeg ved vil øge uligheden, som vil være meget dyr, og som ikke vil bidrage synderligt til de danske virksomheder,« siger Anders Kronborg (S). Ifølge skatteordfører for Socialdemokratiet, Anders Kronborg, vil selskabsskattelettelser være »rasende dyrt« for statskassen.Fold sammenLæs mereFoto: Linda Kastrup. Det vil være »rasende dyrt« at sænke selskabsskatten. Det samme kan vel siges om at ændre i pensionsalderen. Man kunne argumentere for, at en øget konkurrenceevne vil styrke dansk økonomi frem mod 2045? »Det er rigtig mange penge, der skal findes, hvis vi skal sænke selskabsskatten, og dem har jeg i hvert fald ikke. Pensionsdebatten rummer i øvrigt en lang række andre nuancer. Jeg håber ikke, at min datter skal arbejde, indtil hun er 74, så det handler for os om at finde en løsning, fordi der simpelthen er en grænse for, hvad menneskets fysik kan holde til,« siger Anders Kronborg (S) og ræsonnerer: »Der er klart, at uden skatter og penge i statskassen, så bliver det vanskeligt at gøre noget ved pensionen. Man kan ikke både blæse og have mel i munden i økonomisk politik.« Hos Moderaterne ønsker man fortsat en sænkelse af selskabsskatten, fastslår skatteordfører Mohammad Rona (M) til Berlingske. Han er først og fremmest ikke overrasket over, at Socialdemokratiet »ser anderledes« på spørgsmålet. Men hvor Moderaterne tidligere har betonet vigtigheden af at sænke, hvad de i udspillet til den føromtalte erhvervsaftale kaldte den »mest væksthæmmende erhvervsskat«, med syv procentpoint, er tiden ikke til at så frø til en større diskussion, lyder det fra Mohammad Rona (M) i et skriftligt svar: »Det er ikke tiden nu, hvor vi skal til at slås om, hvem der har ret i det spørgsmål. Jeg er sikker på, vi finder en god løsning i fællesskab på et tidspunkt,« skriver han. Skatteordfører Mohammed Rona (M) skrev tilbage i september 2023 et debatindlæg i Altinget, hvor han argumenterede for, at selskabsskatten burde sænkes fra 22 procent til 15 procent.Fold sammenLæs mereFoto: Liv Latricia Habel. Grundlæggende mener han, at Danmark skal gøre det lettere for erhvervslivet at skabe vækst og velstand til Danmark – og ikke hæmme den: »Det er særligt vigtigt nu, hvor vi står over for massive investeringer i vores sikkerhed de næste mange år,« hævder Mohammad Rona (M). Han henviser desuden til, at erhvervslivet selv peger på selskabsskatten som et parameter for at opnå vækst og dermed en styrket dansk økonomi. Det gælder ikke mindst, påpeger Mohammad Rona (M), fordi præsident Donald Trump vil forsøge at sænke skatterne i USA: »Der kan vi ikke bare se på – vi må handle. Det kan vi gøre på flere måder, men når alt kommer til alt, skal vi sørge for at skabe de bedst mulige betingelser for at styrke dansk økonomi, så vi har penge til at styrke vores forsvar.«",
        "metadata": {
            "source": "https://www.berlingske.dk/politik/socialdemokrat-kritiserer-loekke-forslag-om-skattelettelse-den-diskussion",
            "image_url": "https://berlingske.bmcdn.dk/media/cache/resolve/image_x_large/image/190/1902989/24915758-skatteordfrer-for-socialdemokratiet-anders-kronb.jpg",
            "publication_time": "Mandag d. 24. marts 2025, kl. 06.39",
            "author": "Emil Eire Frerk Olsen",
            "related_links": [],
            "attachments": []
        }
    }
}