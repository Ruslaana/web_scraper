{
    "version": "1.0",
    "document": {
        "id": 5575,
        "title": "USAs førstedamer kræver internering af migrantbørn stoppet",
        "content": "De fem kvinder, som er gift med en tidligere eller nuværende amerikansk præsident, står sammen i et opgør med USAs migrantpolitik. De fire tidligere førstedamer støtter USAs førstedame, Melania Trump, i, at det skal være slut med atadskille børn og placere dem i interneringslejre. Siden maj er 2342 børn blevet adskilt fra deres forældre ved Mexicos grænse, da de sammen med deres forældre har forsøgt at krydse grænsen ulovligt. Det viser de seneste officielle tal. Siden Melania Trump i weekenden i en sjældent åbenhjertig kommentar kritiserede det aktuelle og politisk sensitive emne, har det taget fart. Senest har FN-organisationen UNHCR meldt sig med fordømmelse. Langt mere usædvanligt er det, at alle de tidligere førstedamer kritiserer den aktuelle amerikanske politik. Laura Bush, som er gift George W. Bush, er skarp i sin fordømmelse. »Jeg bor i en grænsestat. Jeg værdsætter behovet for at forstærke og beskytte vore internationale grænser. Men denne nultolerance er grusom. Den er uanstændig. Den knuser mit hjerte,« skriver Bush i Washington Post. Også den yngste af de tidligere amerikanske førstedamer, Michelle Obama, støtter forsøget på at gøre op med praksis ved grænsen. »Af og til overskrider sandheden partiskel,« skriver Obama på Twitter. FAKTADet betyder Trumps nultolerance politikDen amerikanske præsident, Donald Trump, er under et stigende pres for at få sat en stopper for adskillelse af migrantbørn og deres forældre ved den amerikanske grænse mod Mexico.Topfolk i Trumps regering støtter præsidentens \"nultolerance politik\".Men kritikken vokser fra rettighedsgrupper og folk inden for præsidentens eget, republikanske parti. Og så præsidentens hustru, Melania Trump, og fire tidligere førstedamer kritiserer politikken.Se her hvad nultolerance politikken indebærer:* Nultolerancepolitikken betyder, at alle, der krydser grænsen ulovligt, skal anholdes for at have overtrådt amerikansk straffelov.* Det betyder oftest, at forældrene varetægtsfængsles, mens de venter på, at deres sag afgøres.* Fordi børnene ikke anklages for forbrydelserne, bliver de taget fra forældrene og sendt til børnecentre.* \"Uledsagede børn\" er den officielle betegnelse for børnene, selv om en del af dem er kommet med deres forældre, men efterfølgende bliver placeret alene.* Forældrenes eneste mulighed for at få viden om deres børn, er en hotline, som de kan ringe til for at høre, hvor deres børn er.* På seks uger - fra 18. april til 31. maj - er knap 2000 børn blevet skilt fra deres forældre.Kilder: New York Times, TV2 og CNN./ritzau/FOLD UD Den amerikanske præsident, Donald Trump, er under et stigende pres for at få sat en stopper for adskillelse af migrantbørn og deres forældre ved den amerikanske grænse mod Mexico. Topfolk i Trumps regering støtter præsidentens \"nultolerance politik\". Men kritikken vokser fra rettighedsgrupper og folk inden for præsidentens eget, republikanske parti. Og så præsidentens hustru, Melania Trump, og fire tidligere førstedamer kritiserer politikken. Se her hvad nultolerance politikken indebærer: * Nultolerancepolitikken betyder, at alle, der krydser grænsen ulovligt, skal anholdes for at have overtrådt amerikansk straffelov. * Det betyder oftest, at forældrene varetægtsfængsles, mens de venter på, at deres sag afgøres. * Fordi børnene ikke anklages for forbrydelserne, bliver de taget fra forældrene og sendt til børnecentre. * \"Uledsagede børn\" er den officielle betegnelse for børnene, selv om en del af dem er kommet med deres forældre, men efterfølgende bliver placeret alene. * Forældrenes eneste mulighed for at få viden om deres børn, er en hotline, som de kan ringe til for at høre, hvor deres børn er. * På seks uger - fra 18. april til 31. maj - er knap 2000 børn blevet skilt fra deres forældre. Kilder: New York Times, TV2 og CNN. /ritzau/ Hillary Clinton, som var præsident Donald Trumps rival under valgkampen, pointerer, at hverken politisk vedtagne eller religiøse love giver mandat til at tage migrantbørn fra forældre. »Vi er et bedre land end et, der splitter familier«, sagde Clinton under et forum for kvinder i New York. Den ældste af de nulevende og tidligere førstedamer, 90-årige Eleanor Rosalynn Carter, kalder regeringens politik skammelig. »Den aktuelle politik og praksis med at fjerne børn fra deres forældre ved grænsen til Mexico er uværdig og en skamplet på vort land, siger Carter. /ritzau/AP",
        "metadata": {
            "source": "https://www.berlingske.dk/internationalt/usas-foerstedamer-kraever-internering-af-migrantboern-stoppet",
            "image_url": "https://berlingske.bmcdn.dk/media/cache/resolve/image_x_large/image/51/516334/21265246-us-politics-immigration.jpg",
            "publication_time": "Tirsdag d. 19. juni 2018, kl. 08.29",
            "author": null,
            "related_links": [],
            "attachments": []
        }
    }
}