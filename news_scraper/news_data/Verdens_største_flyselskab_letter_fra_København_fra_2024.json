{
    "version": "1.0",
    "document": {
        "id": 721,
        "title": "Verdens største flyselskab letter fra København fra 2024",
        "content": "Verdens største flyselskab vil fra sommeren 2024 dagligt sende en Boeing 787 Dreamliner af sted fra Københavns Lufthavn. American Airlines åbner 6. juni næste år en daglig rute mellem København og Philadelphia på den amerikanske østkyst – USAs ottendestørste byområde. Detskriver luftfartsmediet Check-In. Dreamliner-flyet har plads til 285 passagerer, hvoraf de 234 er på økonomiklasse, 21 påpremium economyog 30 påbusiness class. American Airlines, som er en del af OneWorld, er dermed det andet amerikanske flyselskab, der bruger Københavns Lufthavn. Delta Air Lines flyver i forvejen til New York. Kommerciel direktør i Københavns Lufthavn, Peter Krogsgaard, kalder det over for Check-In for »en fantastisk nyhed«, at American Airlines nu lander i og letter fra København og håber at se endnu flere amerikanske turister herhjemme. American Airlines har tidligere fløjet mellem nordiske hovedstæder – og ikke København – og storbyer i USA. Københavns Lufthavn er et af Europas vigtige trafikknudepunkter. Ikke alene kommer mange til Danmark via lufthavnen. Mange benytter den også som omstigningspunkt til videreflyvninger ud i verden.",
        "metadata": {
            "source": "https://www.berlingske.dk/virksomheder/verdens-stoerste-flyselskab-letter-fra-koebenhavn-fra-2024",
            "image_url": "https://berlingske.bmcdn.dk/media/cache/resolve/image_x_large/image/170/1705749/24502429-us-aviation-manufacturing-boeing.jpg",
            "publication_time": "Fredag d. 18. august 2023, kl. 15.16",
            "author": "Thomas Breinstrup",
            "related_links": [],
            "attachments": []
        }
    }
}