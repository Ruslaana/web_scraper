{
    "version": "1.0",
    "document": {
        "id": 22506,
        "title": "Kresten Schultz-Jørgensen sov altid med telefonen i hånden. Da han mistede sin kendte far, genstartede han sit liv",
        "content": "Vendepunktet er og bliver hans fars død. Et vendepunkt for det kollaps og den stresstilstand, der ramte den kendte kommunikationsrådgiver, debattør og tidligere chefredaktør Kresten Schultz Jørgensen voldsomt i 2022. Det var også året, da han mistede sin far, – Per Schultz Jørgensen, kendt som »hele Danmarks børnepsykolog«. »Jeg har aldrig savnet hverken kærlighed eller nærvær,« understreger Kresten Schultz Jørgensen. »Men jeg har helt sikkert brugt alt for lang tid og alt for meget energi på at imponere min far, selvom han aldrig bad om det direkte. Da min far døde, ramte det mig somen kolossal sorgog en enorm tomhed. Hvem skulle jeg nu imponere? Jeg brugte nogle måneder i dét, der udefra må have lignet et sammenbrud.« Fra Kresten Schultz Jørgensen var lille, har det handlet om at spille på førsteholdet. Om at blive formand for elevrådet. Om at få 13-taller og vide, at to avisruter altid var bedre end én. »Ellers var det alt sammen sådan set ligegyldigt,« siger han. Faren var tidligere formand for Børnerådet,cand.psych. Per Schultz Jørgensen, der skrev bestselleren »Robuste børn«, som tusinder af danske forældre siden har ladet sig inspirere af. Gennem årtier var han en markant stemme i debatten om børns trivsel – helt frem til sin død som 89-årig. Familiens villa i Hellerup gennem 25 år er nu solgt og bliver i løbet af sommeren skiftet ud med en ny bolig i hjertet af København. For tiden er den ved at blive renoveret. Hverken firma, bolig eller omgangskreds skal blive større. Hvis noget skal vokse, skal det være i dybden, siger Kresten Schultz Jørgensen. Dét er visionen.Fold sammenLæs mereFoto: Asger Ladefoged. Det var en far, siger Kresten Schultz Jørgensen, som på mange måder var alle børns ven. »Min far var helt sikkert også en god ven og far for mig og mine to søskende. Men han var jo først og fremmest en mand og et menneske med alle de egenskaber, man nu har. Han var for eksempel selv på den rigtig hårde måde rundet af, atingentingkommer af sig selv. Man bliver til det, man gør, og til den disciplin og de ambitioner, man har.« Kresten Schultz Jørgensen stræbte selv efter at nå en masse. Han husker sin 20-års fødselsdag som et kæmpe antiklimaks. »Truman Capote udgav sin første roman som 18-årig, og jeg var stadig ikke i stand til at færdiggøre én ordentlig novelle, det var så flovt, tænkte jeg. Hele den præstationsmøllehavde jeg jo senere kørende i mit arbejdsliv. Fin titel, penge, privilegeret liv hele vejen rundt.« Det var over nogle måneder, at Kresten Schultz Jørgensen mærkede, at han mistede kontrollen. Over sig selv og det liv, han levede. Privat og professionelt. Han var pludselig ikke længere tæt på nogen eller noget – slet ikke på sig selv. Til middagsselskaber talte han hen over hovedet på de mennesker, han sad ved siden af, uden at lytte til, hvad andre måtte have at fortælle. »Jeg var blevet en selvcentreret person i en udgave, jeg ikke brød mig om,« konstaterer han nøgternt. Da Kresten Schultz Jørgensen lagde sit liv om, sagde han til sig selv: »Nu vil jeg eddermame være voksen. Herre i mit eget liv.« Og han tænker, at hans far nikker til det deroppefra: »Godt for dig, søn.«Fold sammenLæs mereFoto: Asger Ladefoged. »Dum at høre på og lidt for fraværende i situationer, hvor det ikke var godt at være fraværende. Min hustru havde længe gjort mig opmærksom på, at jeg havde »tabt mig selv i forbifarten.«. En god ven formulerede det også ret direkte: »Kresten, du er en rigtig fin fyr, og jeg sætter stor pris på vores venskab, men du har hovedet oppe i røven på dig selv.« »Jeg følte mig blottet, for de havde jo ret.« I perioder havdeKresten Schultz Jørgensen svært ved at sove, og når det lykkedes, vågnede han ofte op med sin telefon i hånden. Dét i sig selv, siger han, var jo en advarsel. Samtidig skete der store omvæltninger i hans familie. »Jeg sagde farvel til min far. Vi havde også sagt farvel til mine svigerforældre og andre ældre familiemedlemmer, så der var nogle mærkbare følelsesmæssige forskydninger, hvor de ældste døde, og hvor jeg oplevede, at jeg stod tilbage og skulle være kompas for andre i en omskiftelig og svær tid.« Per Schultz Jørgensen, far til Kresten, fotograferet kort før han døde, i 2022. Han var i årtier en af landets mest markante stemmer i debatten om børns udvikling.Fold sammenLæs mereFoto: Asger Ladefoged. Med en dømmekraft, der ikke altid var intakt. En af de gange, dømmekraften svigtede, og det for alvor gik op for Kresten Schultz Jørgensen, at noget var helt galt, var en lørdag på en fodboldbane, hvor han havde aftalt at se sin yngste søn spille. En kamp, som han vidste betød meget for sønnen. »Under kampenstod jeg med min mobiltelefonog skældte ud på en medarbejder, ovenikøbet på en lørdag! Jeg så ikke min søn komme ind på banen og score. Og endnu værre: Jeg tabte mig selv i en samtale med en medarbejder, der på et tidspunkt stoppede mig med ordene: »Står du dér og skælder ud, mens din søn spiller fodbold? Jeg kan jo høre, hvor du er henne.« Folk må have rystet på hovedet.« Dømmekraften svigtede også, da han i foråret 2022 blev stoppet af politiet, da han kørte 75 km/t. på en vej, hvor man må køre 50 km/t. Politiet testede for alkohol, og han havde en promille på 1,31. I marts 2023 blev Kresten Schultz Jørgensen idømt en bøde på 115.000 kroner og en frakendelse af kørekortet i tre og et halvt år. »Det var et lavpunkt for mig, da jeg blev stoppet for promillekørsel og næsten umuligt for mig både at leve med og håndtere,« siger Kresten Schultz Jørgensen. Han har konfronteret sig selv på den hårde, nådesløse og frem for alt ærlige måde. Taget kontrollen over sit liv tilbage. Det er sådan, han forklarer den 180 graders vending, som han har foretaget, inklusive alle justeringerne undervejs. »Efter min fars begravelse var jeg egentlig ikke i tvivl, det tog bare nogle måneder at samle kræfterne,« forklarer han om vendepunktet. »Jeg gik ud af det firma, jeg selv havde startet, for det var blevet til noget, jeg ikke kunne genkende. Jeg lagde mit arbejdsliv omog sagde farvel til mennesker, hvis materialisme og tomme værdier jeg ikke længere havde lyst til at være en del af. Og jeg kyssede min kone, der har set alt det her og er en fuldstændig afgørende person for mig. Jeg kyssede også mine børn og mine rigtige venner og sagde: »Nu vil jeg eddermame være voksen. Herre i mit eget liv.« Og jeg tænker, at min far nikker til det deroppefra: »Godt for dig, søn.«« For Kresten Schultz Jørgensen er det slut med ryg-til-ryg møder, hvor det ene møde afløser det næste. Han er færdig med det, han kalder for unødvendig acceleration, og et arbejdsliv, der for ham handler om de forkerte ting: Prestige, konkurrence, penge. Kresten Schultz Jørgensen lagde sit liv om og sagde farvel til mennesker, hvis materialisme og tomme værdier han ikke længere havde lyst til at være en del af. »Og jeg kyssede min kone, der har set alt det her og er en fuldstændig afgørende person for mig.«Fold sammenLæs mereFoto: Asger Ladefoged. »Jeg arbejdede 24/7 og var så presset, at jeg i den periode tog nogle rigtig dumme beslutninger,« husker han. »Jeg arbejdede sammen med folk uden egentlig at fokusere særligt meget på værdierne, men hvor »forretningen« jo på overfladen så fornuftig ud. Havde jeg hjertet med? Lige meget, jeg kunne slet ikke mærke mit hjerte.Det hele kørte oppe i hovedet på mig. Det var med dags varsel, at Kresten Schultz Jørgensen for to år siden trak sig ud af det firma, han selv havde grundlagt. I dag står han i spidsen for rådgivningsfirmaet Schultz Jørgensen & K. Han betegner kontoret i Rosenvænget på Østerbro som sit »værksted«. Det er her, Berlingske møder ham, i nogle mindre kontorlokaler med en strømlinet indretning og i alt syv medarbejdere. »Mit håndværk er, at jeg kan skrive,« svarer Kresten Schultz Jørgensen, når han bliver bedt om at fortælle, hvad det er, han arbejder med. »Men min superpower er, at jeg forbinder nogle punkter, som andre ofte ser som adskilte: politik, forretning, kultur. Det hedder jobrandingellerpublic affairsog er ret efterspurgt, hvis man rammer det rent.« Under interviewet bruger Kresten Schultz Jørgensen selv ordetkontrolflere gange. Men ændrer det så. »Jeg vil hellere sige: Tættere på. Det er nok mere dækkende.« »Tættere på« er blevet Kresten Schultz Jørgensens' mantra. Noget, han ikke kun har rådgivet andre om, men også skrevet bøger om. »Men jeg har åbenbart ikke tidligere formået at tage det ind i mit eget liv,« konstaterer han. »Og det er måske netop ironien. Jeg kan kun sige, at jeg aldrig har følt mig så fri, som da jeg besluttede at starte forfra ved at komme tættere på det, der for alvor betyder noget.« »Jeg tror, at vi har de bedste år foran os, og det er en dejlig følelse at have med den kvinde, man elsker.«Fold sammenLæs mereFoto: Asger Ladefoged. I hele den store omlægning har han ikke været i nærheden af »at melde sig ud,« som han siger. »Det har ikke været noget med at trække stikket og flytte ud på en ø. I stedet har det handlet om at melde mig ind og komme tættere på et arbejdsliv, præget af lyst og kvalitet,« siger han. »Hvor ambitionerne stadig er tårnhøje, men føles som mine egne.« Det har også, forklarer han, handlet om at kommetæt på et familieliv, hvor manserhinanden oglyttertil det, der bliver sagt. »Jeg tror, vi har de bedste år foran os, og det er en dejlig følelse at have med den kvinde, man elsker.« Familiens villa i Hellerup gennem 25 år er nu solgt og bliver i løbet af sommeren skiftet ud med en ny bolig i hjertet af København. Hverken firma, bolig eller omgangskreds skal blive større. Hvis noget skal vokse, skal det være i dybden. Dét er visionen. »Vores to ældste børn er flyttet hjemmefra, begge bor inde i København, så vi kommer også til at bo i nærheden af dem.« Han har indlagt en masse »rum«, som han kalder dem. Stopklodser, som er helt nødvendige. Og noter, som han skriver i sine notesbøger, ikke på en telefon eller en iPad. Det hele struktureret efter bestemte systemer, som går langt tilbage. »Jeg har fået et fysisk forhold til min tidog mit liv,« siger han. »Jeg skriver og tegner i notesbøgerne, når jeg står op klokken 6 om morgenen for at ordne min verden, mens Malene løber med hundene. Noterne er af både privat og faglig karakter: I dag skal jeg have den samtale med min gamle mor, planlægge et godt møde, der ikke bare skal overstås, og købe en gave til Malene. Typisk er det fire-fem ting, der gør en forskel for andre og for mig selv. Der kan ikke gå en dag, uden at jeg sørger for at vise en taknemmelighed eller en omsorg for andre, men også for mig selv.« Han overvejer yoga, men mener, at det nok er for ekstremt. Den taknemmelighed, som det har været så vigtigt for Kresten Schultz Jørgensen at give fornyet opmærksomhed, gælder en taknemmelighed for hans far. »Min far var en virkelig fin far,« begynder Kresten Schultz Jørgensen. »Nå, nu kan jeg mærke, at jeg bliver bevæget.« Der går nogle sekunder, inden han fortsætter: »Men vores far havde jo også noget at kæmpe med, og det betød, at han samtidig var en hård mand. Hans egen far, min farfar, varmodstandsmand og blev i 1943taget til fange af Gestapo. Sammen med sin mor og sine søskende stod far på trappestenen og så, at tyskerne kørte væk med ham. Fra min far ved jeg, at det øjeblik blev definerende for ham og de høje ambitioner, han altid havde. Også i opdragelsen af sine egne børn.  Man skal gøre sig umage med det liv, man har fået, og blive dygtig til det, man vælger. Efter halvandet år kom min farfar kun lige akkurat hjem fra KZ-lejren, før det var endt galt.« »Jeg kan som alle andre sagtens blive slået ud af kurs i en periode, og det har jeg i mit efterhånden 60 år lange liv nok været to-tre gange. Den er hård lige nu, tænker man, men bider så lige tænderne ekstra godt sammen: Jeg ved, jeg kan.«Fold sammenLæs mereFoto: Asger Ladefoged. Kresten Schultz Jørgensen fremhæver den robusthed, han ved, han er i besiddelse af. En robusthed, han har fået fra sin far. »Jeg kan som alle andre sagtens blive slået ud af kurs i en periode, og det har jeg i mit efterhånden 60 år lange liv nok været to-tre gange. Den er hård lige nu, tænker man, men bider så lige tænderne ekstra godt sammen: Jeg ved, jeg kan. Dét selvværd har jeg fra min far sammen med ambitionen om, at når man gør noget, skal det satme være godt. Jeg har brugt meget energi på at imponere min far, og måske gør jeg det stadig. Men jeg er blevet bedre til at vælge. På de gode dage føler jeg mig fri på en helt ny måde.«  FAKTAKresten Schultz Jørgensen:Født 1964 i Farum.Cand.scient.pol. fra Københavns Universitet.Har arbejdet som fuldmægtig, taleskriver og ministersekretær i Undervisningsministeriet og Forskningsministeriet.Debatredaktør og lederskribent på Politiken.Chefredaktør og direktør på Dagbladet Aktuelt.Chefredaktør på dagbladet Dagen.Kommunikations- og salgsdirektør på Det Kongelige Teater.Stiftede 2007 sin egen kommunikationsvirksomhed, Lead Agency.Grundlagde i 2018 kommunikationsbureauet Oxymoron med fokus på strategisk storytelling og branding.Har siden 2023 stået i spidsen for kommunikationsvirksomheden Schultz Jørgensen & K.Har været klummeskribent i Politiken, Berlingske og Børsen og er forfatter til en lang række bøger om politik, demokrati og kommunikation.Udsender i maj 2025 bogen »Nordic Symmetry« om strategisk kommunikation i det 21. århundrede.Gift med jurist Malene Meier Schultz Jørgensen og far til to voksne børn og en teenagesøn.FOLD UD Født 1964 i Farum. Cand.scient.pol. fra Københavns Universitet. Har arbejdet som fuldmægtig, taleskriver og ministersekretær i Undervisningsministeriet og Forskningsministeriet. Debatredaktør og lederskribent på Politiken. Chefredaktør og direktør på Dagbladet Aktuelt. Chefredaktør på dagbladet Dagen. Kommunikations- og salgsdirektør på Det Kongelige Teater. Stiftede 2007 sin egen kommunikationsvirksomhed, Lead Agency. Grundlagde i 2018 kommunikationsbureauet Oxymoron med fokus på strategisk storytelling og branding. Har siden 2023 stået i spidsen for kommunikationsvirksomheden Schultz Jørgensen & K. Har været klummeskribent i Politiken, Berlingske og Børsen og er forfatter til en lang række bøger om politik, demokrati og kommunikation. Udsender i maj 2025 bogen »Nordic Symmetry« om strategisk kommunikation i det 21. århundrede. Gift med jurist Malene Meier Schultz Jørgensen og far til to voksne børn og en teenagesøn.",
        "metadata": {
            "source": "https://www.berlingske.dk/kultur/kresten-schultz-joergensen-sov-altid-med-telefonen-i-haanden-da-han-mistede",
            "image_url": "https://berlingske.bmcdn.dk/media/cache/resolve/image_x_large_vertical/image/191/1910606/24929842-kommunikations-ekspert-kresten-schultz-jrgensen-m.jpg",
            "publication_time": "Søndag d. 20. april 2025, kl. 20.28",
            "author": "Anne Funch",
            "related_links": [],
            "attachments": []
        }
    }
}