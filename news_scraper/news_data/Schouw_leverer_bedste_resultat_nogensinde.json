{
    "version": "1.0",
    "document": {
        "id": 11707,
        "title": "Schouw leverer bedste resultat nogensinde",
        "content": "Samtidig opjusteres forventningerne med 35 mio. kr. som følge af en god udvikling i porteføljeselskaberne Biomar, Fibertex Personal Care samt Hydra/Specma. I de øvrige selskaber fastholdes forventningerne. »Schouw & Co. har fortsat den solide udvikling, vi har haft igennem de seneste mange kvartaler. Driftsresultatet i andet kvartal på 215 mio. kr. og 372 mio. kr. i første halvår er det bedste koncernen nogensinde har leveret. Fremtiden tegner fornuftig, og jeg er meget tilfreds med, at vi kan øge forventningerne til helåret,« fremhæver administrerende direktør Jens Bjerg Sørensen i regnskabet. Han peger på, at fremgangen blandt andet skyldes effekten af de seneste opkøb, hydraulikvirksomheden Specma samt elektronikproducenten GPV.  FREMGANG PÅ TOP- OG BUNDLINJEFor koncernen under et voksede toplinjen til 3373 mio. kr. fra 3104 mio. kr., mens resultatet før skat blev forbedret til 247 mio. kr. fra 160 mio. kr. Bundlinjen steg til 193 mio. kr. fra 127 mio. kr. Fiskefodervirksomheden Biomar fik et overskud efter skat på 80,2 mio. kr. mod 51,9 mio. kr. sidste år. Fibertex Personal, der laver nonwovens tekstiler til hygiejneindustrien, øgede overskuddet efter skat til 33,9 mio. kr. fra 23,1 mio. kr., og der var også fremgang for Fibertex Nonwovens, der laver ikke-vævede tekstiler. Her blev det til et overskud efter skat på 20,3 mio. kr. mod 15,8 mio. kr. i samme periode sidste år. Hydraulikvirksomheden Hydra/Specma fik et nettooverskud på 21,8 mio. kr. mod 13,1 mio. kr. sidste år, mens nytilkøbte GPV fik et overskud på 5,5 mio. kr. Det 20 pct. ejede Kramp, der leverer reservedele og tilbehør til landbruget, fik et overskud på 123 mio. kr. mod et plus på 126,2 mio. kr. sidste år.  OPJUSTERERFor hele 2016 venter Schouw nu et driftsresultat (EBIT) på 845-935 mio. kr. mod tidligere forudset 810-900 mio. kr. Schouw venter derimod fortsat en omsætning i størrelsesordenen 14,1 mia. kr. Tabel for Schouw & Co.s' regnskab for andet kvartal 2016. ",
        "metadata": {
            "source": "https://www.berlingske.dk/virksomheder/schouw-leverer-bedste-resultat-nogensinde",
            "image_url": "https://berlingske.bmcdn.dk/media/cache/resolve/image_x_large/image/17/176798/14334268-do-not-let-it-rise-mixed-media.jpg",
            "publication_time": "Torsdag d. 11. august 2016, kl. 13.15",
            "author": null,
            "related_links": [],
            "attachments": []
        }
    }
}