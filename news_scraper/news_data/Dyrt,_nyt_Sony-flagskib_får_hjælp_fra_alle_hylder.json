{
    "version": "1.0",
    "document": {
        "id": 3073,
        "title": "Dyrt, nyt Sony-flagskib får hjælp fra alle hylder",
        "content": "Den japanskeelektronikgigant Sonytrækker nu på alle kræfter og hylder i den store koncern for at lade sin nye toptelefon lægge distance til konkurrenterne. Xperia 1 VII – altså syvende udgave af Sonys topmodel – henter Alpha-kamerateknologien fra Sonys kamerahylder, lydteknologien fra Sonys årelange arbejde med lydkvalitet på blandt andet Walkman og billedteknologien fra Sonys Bravia-fjernsyn. Det nye flagskib, som kommer i tre farver, kan forudbestilles fra 13. maj og kan ifølge Sonys danske hjemmeside ventes på lager fra 12. juni. Prisen bliver i den absolut høje ende, nemlig 11.199 kroner. Xperia 1 VII har en glasklar OLED-skærm på 6,5 x 19,5 tommer i formatet 5:9, måler 162 x 74 x 8,2 millimeter og vejer 197 gram. Den er udstyret med en Snapdragon 8 Elite Mobile-processor, 12 gigabyte arbejdshukommelse (RAM) og 256 gigabyte lagerplads, som kan udvides med MicroSD-hukommelseskort på op til to terabyte. Bagpå er der en lille holder, som kan klappes ud, så telefonen kan stå selv. Xperia 1 VII er en 5G-telefon med den nyeste, trådløse standard, WiFi 7, og Sony garanterer, at den får i alt fire opdateringer af Android-grundsoftwaren og seks årssikkerhedsopdateringer. Til sammenligning lover Samsung og Google begge syv års opdateringer på både Android og sikkerhed. Endvidere er der hos Sony fire års garanti på batteriet, og selve telefonen er som sædvanlig beskyttet mod overophedning, støv og skrammer. Kameradelen består af en 16-millimeter ultravidvinkel, en 24- og 48-millimeter vidvinkel samt en telefotolinse, som kan klare optisk zoom på 85-170 millimeter. Bagkameraet optaget i 48 megapixler. Frontkameraet med 24-millimeterlinse optager i 12 megapixler. Telefonen får den hidtil bedste lydkvalitet i nogen Xperia-telefon. Det indbyggede 3,5-millimeterstik til hovedtelefoner dæmper magnetisme og støj, så lyden bliver klarere, og ved at bruge kunstig intelligens kan lydteknologien DSEE Ultimate forbedre lydkvaliteten fra for eksempel streamingtjenester. De to indbyggede højttalere leverer en ti procent rigere bund- og midterbas, lover Sony. Den kunstige intelligens– Xperia Intelligence – er også i brug i kameraet. Her kan det identificere det menneskelige skelet, så det kan spore ansigtet præcist og fokusere. Man kan også med funktionen AI Camerawork optage video og låse den centrale del af motivet fast, så det forbliver nogenlunde samme sted i billedrammen. Desuden kan funktionen Auto Framing fokusere på en bestemt person og optage en parallel video tilskåret motivet. Man får altså to forskellige optagelser samtidig. Og optager man i landskabsformat, kan Auto Framing-funktionen samtidig optage den centrale person i portrætformat. Batteriet i Xperia 1 VII er på 5.000 mAh og leverer to dages batteritid. Sonys mobilsalg har gennem flere år været presset. Smartphonemarkedetdomineres afamerikanske Appleog sydkoreanske Samsung, som ikke levner store markedsandele til andre producenter. Sonys mobilafdeling omsatte dog i oktober-december 2024, som er de nyeste regnskabstal, globalt for 65,4 milliarder yen (2,97 milliarder kroner) mod 76,5 milliarder yen et år før. Analysefirmaet IDC, der følger teknologimarkederne tæt, anslår, at det globale smartphonesalg i 2025 vil vokse med 2,3 procent. Det steg med 6,4 procent i 2024. Samsung har netop lanceretsin nye og hidtil tyndeste telefon, Galaxy S25 Edge, i Danmark. Den kommer i handlen 30. maj og vil koste 10.499 kroner. ",
        "metadata": {
            "source": "https://www.berlingske.dk/virksomheder/dyrt-nyt-sony-flagskib-faar-hjaelp-fra-alle-hylder",
            "image_url": "https://berlingske.bmcdn.dk/media/cache/resolve/image_x_large/image/192/1920863/24949948-kameradelen-er-blevet-opgraderet-p-sonys-nye-flag.jpg",
            "publication_time": "Tirsdag d. 13. maj 2025, kl. 14.16",
            "author": "Thomas Breinstrup",
            "related_links": [],
            "attachments": []
        }
    }
}