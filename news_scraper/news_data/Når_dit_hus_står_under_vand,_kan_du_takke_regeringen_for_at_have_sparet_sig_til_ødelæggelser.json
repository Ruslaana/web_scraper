{
    "version": "1.0",
    "document": {
        "id": 6030,
        "title": "Når dit hus står under vand, kan du takke regeringen for at have sparet sig til ødelæggelser",
        "content": "Har du set »Familier som vores« på TV 2? Serien sætter fokus på konsekvenserne af klimaforandringer, hvor ekstreme regnmængder og oversvømmelser rammer almindelige familier. Det er fiktion, ja – men selvom det er overdrevet, er det tættere på virkeligheden, end vi bryder os om at indrømme. Fremtiden byder på mere regn og højere vandstand. Ifølge DMI vil Danmark opleve en 100-års-hændelse – ekstreme regnmængder –hvert tredje årpå grund af klimaforandringerne. Ifølge DTU kan vandskader koste os svimlende400 milliarder kroneri de kommende år. Prisen for at gøre noget ved udfordringerne er ifølge alle beregninger peanuts sammenlignet med at vente på, at skaden er sket. Men hvad ingen taler om, er, at den socialdemokratiske regering i 2021 ændrede reglerne for skybruds- og klimasikring. I Danmark er detkommunerne, der står med ansvaretfor at sikre vores kyster og byer mod de enorme vandmængder, vi kigger ind i. Det finansieres via kommunekassen og over vandtaksterne, som vi alle betaler, når vi tænder for hanen. Indtil nu har kommunerne kunnet handle for at beskytte husstandene mod en 100-års-hændelse som den, vi så i Valencia for nylig, hvorover 200 menneskermistede livet. Mange kommuner er allerede i gang. Parker graves op, og byer designes til at forsinke og opsamle vandet, når ulykken er ude. Men fra 2027 er det slut. Herefter må kommunerne kun planlægge og finansiere til en 10-års-hændelse. Det betyder, at de store klimasikringsprojekter, der beskytter byer og boliger, ikke længere kan gennemføres. Ingen kommuner har råd til selv at løfte opgaven. Undskyldningen? At det sparer penge. Man frygter, at kommunerne bruger for meget, og ligesom man holder velfærdsbudgetterne i stramme tøjler, vil man nu også begrænse midlerne til klimasikring. »I kommunerne gør vi alt, hvad vi kan, for at bygge så meget som muligt, før de nye regler træder i kraft. Men det bliver ikke nok,« skriver Anders Storgaard, folketingskandidat og kommunalbestyrelsesmedlem på Frederiksberg.Fold sammenLæs mereFoto: Søren Bidstrup. Men det er en katastrofe. Når regnen vælter ned, og dit hus står under vand, vil du kunne takke regeringen for at have sparet sig til ødelæggelser. At planlægge efter, at det går galt, er ikke bare kortsigtet – det er dyrere at lade være end at investere i sikringen af vores byer. I kommunerne gør vi alt, hvad vi kan, for at bygge så meget som muligt, før de nye regler træder i kraft. Men det bliver ikke nok. I sidste ende vil regeringen pege fingre og sige, at ansvaret er vores. Som lokalpolitiker kan jeg ikke bare se på og vente, mens min by risikerer at stå under vand. Hvis regeringen giver os rammerne, så skal vi nok løse opgaven. Klimaforandringer er ikke en fjern trussel. De er her. Hvis vi ikke handler nu, bliver regningen kun større. Som alle, der har prøvet at stå uden forsikring, ved: Det er en dyr og risikabel omgang at gamble på, at man aldrig bliver ramt af uheld. Anders Storgaard er folketingskandidat og kommunalbestyrelsesmedlem på Frederiksberg ",
        "metadata": {
            "source": "https://www.berlingske.dk/synspunkter/naar-dit-hus-staar-under-vand-kan-du-takke-regeringen-for-at-have",
            "image_url": "https://berlingske.bmcdn.dk/media/cache/resolve/image_x_large_vertical/image/186/1861577/24839698-lars-henrik-oversvmmelse-af-broen-over-sneum-v.jpg",
            "publication_time": "Fredag d. 29. november 2024, kl. 10.08",
            "author": null,
            "related_links": [],
            "attachments": []
        }
    }
}