{
    "version": "1.0",
    "document": {
        "id": 13333,
        "title": "Storbritannien vil ramme Putins krigskasse – angriber skyggeflåde på ny",
        "content": "Endnu op mod 100 olietankskibe, der sejler i den såkaldte russiske skyggeflåde, bliver nu sat på Storbritanniens sorte liste. Der er tale om en markant udvidelse af listen med helt op til 75 procent i forsøget på at få stoppet pengestrømmen til den russiske krigskasse efter Ruslands invasion af Ukraine i februar 2022, skriver nyhedsbureauet Bloomberg. De sanktionerede tankskibe vil få forbudmod at anløbe britiske havne og risikerer at blive bordet og opbragt, hvis de sejler ind i britisk farvand. Blandt andet Tyskland har tidligere opbragt og konfiskeret et tankskib, der mentes at være en del af skyggeflåden. Skyggeflåden består afofte udrangerede tankskibe, som i det skjulte sejler sanktioneret russisk olierundt i verden og med alle midler forsøger at komme på radaren – blandt andet ved atslukke for deres positionssystemer, når olien oftest på åbent vand lastes over på andre tankskibe. De skibe, som nu bliver ramt af de britiske sanktioner, er ifølge Storbritannien ansvarlige for siden begyndelsen af 2024 at have fragtet olie for mere end 18 milliarder pund eller 158 milliarder kroner rundt i verden. Hidtil har 133 tankskibe med bånd til Rusland stået på den britiske sanktionsliste. Mange af disse skibe er også sanktioneret af andre lande. 41 af skibene står dog alene på den britiske liste, og 39 af dem erfortsat med at sejle med russisk olie, viser datasporinger af dem. Der erudbredt bekymring for, at olietransporterne kan ende i miljøkatastrofer, fordi skibene er så gamle og i så dårlig stand. Den britiske premierminister, Keir Starmer, har ifølge BBC lovet, at Storbritannien vil gøre alt, hvad der står i dets magt, for at »ødelægge« Ruslands præsident, Vladimir Putins, »skyggeflådeoperationer, udsulte hans krigsmaskines olieindtægter og beskytte den undersøiske infrastruktur«. ",
        "metadata": {
            "source": "https://www.berlingske.dk/virksomheder/storbritannien-vil-ramme-putins-krigskasse-angriber-skyggeflaade-paa",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919756/24947697-tyskland-har-tidligere-konfiskeret-tankskibeteve.jpg",
            "publication_time": "Fredag d. 09. maj 2025, kl. 11.36",
            "author": "Thomas Breinstrup",
            "related_links": [],
            "attachments": []
        }
    }
}