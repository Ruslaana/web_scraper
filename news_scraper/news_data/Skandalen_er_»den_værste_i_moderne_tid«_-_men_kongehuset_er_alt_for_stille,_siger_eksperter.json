{
    "version": "1.0",
    "document": {
        "id": 22108,
        "title": "Skandalen er »den værste i moderne tid« - men kongehuset er alt for stille, siger eksperter",
        "content": "Klokken var 23.12 mandag aften, da »den største skandale i det norske monarkis historie« ramte nordmændene. Endnu en gang var det Marius Borg Høiby, der stod i centrum. Det var ham, den 27-årige søn af kronprinsesse Mette-Marit, der blev anholdt af norsk politi i sin bil i Oslo. De seneste måneder har budt på anklager om vold og mordtrusler. Denne gang ersagenendnu mere alvorlig. Nu er Marius Borg Høibysigtet for voldtægt. Han blev afhørt af politiet tirsdag eftermiddag, men nægter sig skyldig i anklagen. I pressen har han fået tilnavnet »papprinsen«, fordi han ikke formelt er en del af kongehuset. Alligevel har han de seneste måneder bragt den norske kongefamilie i noget af et stormvejr. Tove Taalesen, som er kongehuskommentator på norske Nettavisen, er dybt chokeret: »Det norske kongehus har aldrig set så stor en skandale som denne,« siger hun. Og spørgsmålet er nu, hvordan skandalen kommer til at påvirke resten af kongehuset. Ikke mindst kronprinsessen. Juraekspert og professor på Oslo Universitet, Eivind Smith, siger til Berlingske: »Det er ikke strafbart at støtte sin søn. Men skulle det vise sig, at hun har forsøgt at skjule alvorlige, strafbare forhold, vil hendes kongelige immunitet blive sat på prøve.« 27-årige Marius Borg Høiby er søn af den norske kronprinsesse Mette-Marit, men han er ikke en formel del af kongehuset. Hans far hedder Morten Borg, og hans portrættering i medierne har handlet om en række straffesager om vold, stoffer og spritkørsel mod ham.Fold sammenLæs mereFoto: Khakon Mosvold Larsen/EPA/Ritzau Scanpix. Der findes endnu ikke mange detaljer om den nye sag. Men vi ved, atMarius Borg Høiby blev anholdti sin bil sammen med en af de kvinder, der faktisk har anklaget ham for vold. Samtidig står det klart, at Marius Borg Høiby er sigtet for voldtægt i form af anden seksuel handling end penetration af en kvinde, han ikke kendte på forhånd. Kvinden var ikke i en tilstand, hvor hun kunne samtykke, lyder det desuden. Efter anholdelsen blev Marius Borg Høibykørt til arresten, hvor han tilbragte natten. Tirsdag eftermiddag blevet han afhørt. Onsdag morgen tager politiet stilling til, om han skal varetægtsfængsles. I mellemtiden har politiet ransaget hans hjem, hvilket har ført til flere beslaglæggelser, som de ikke uddyber yderligere. Hjemmet tilhører i øvrigt også det norske kronprinspar, Mette-Marit og Haakon. De bor på samme grund i et andet hus. Sigtelsen kommer oven på tre måneder, hvorskandalerne har hobet sig opi kølvandet på Marius Borg Høiby. I august blev han arresteret for at have slået sin ekskæreste, smadret hendes lejlighed og efterladt en kniv i væggen. Den voldsomme opførsel betød, at kvinden måtte på hospitalet, hvorfra hun blev udskrevet med hjernerystelse. Efterfølgende undskyldte Marius Borg Høiby sin opførsel i en offentlig udtalelse, hvor han fortalte om kokainmisbrug, psykiske problemer og at han nu vil søge hjælp. Det fik to af Marius Borg Høibys ekskærester til at reagere. De fortalte begge om forhold, der ifølge ekskæresterne var fyldt med vold, trusler og psykisk vold. En af dem skulle endda have advaret Mette-Marit i en sms om Marius Borg Høiby. Den sms er nu udleveret til politiet, skriver det norske medie VG. Der er også en lydoptagelse, som Marius Borg Høiby har efterladt på en ekskærestes telefon, der er blevet lækket. Her indrømmer han, at han slog hende med flad hånd, og han truer med at brænde hendes tøj, hvis hun ikke snart kommer hjem. Selvom nordmændene groft sagt er vant til skandalerne, så har den seneste sigtelse alligevel chokeret dem – en gang til. Det fortæller den norske kongehusekspert for Nettavisen, Tove Taalesen. Hun har arbejdet tæt sammen med Mette-Marit i det norske kongehus i 11 år. På den baggrund har hun næsten svært ved at tro på de nye anklager. Men en ting er sagen selv. En anden er håndteringen af den. Og den er under al kritik, mener Tove Taalesen. Hun mener, at kongehusets forsøg på at tie krisen ihjel. »Det her er det værste, det norske folk har oplevet med kongehuset i moderne tid. Men kongehuset er stille«, siger hun til Berlingske. Indtil videre har kronprins Haakon blot sagt, at »sagen er alvorlig«. Det gentog han tirsdag eftermiddag - i lyset af den senestesigtelse - til NRK: »Det er alvorlige anklager som Marius nu står overfor. I dag tænker vi selvfølgelig på alle de berørte. Jeg ville gerne have været hjemme med Mette i dag. Jeg savner hende,« siger han og tilføjer, at han har tillid til, at politiet håndterer sagen på en god måde. Begge kongehuseksperter påpeger, at Mette-Marit selv i sit offentlige arbejde har været bannerfører for at bekæmpe vold mod kvinder. Ikke mindst har hun været med til at åbne et krisecenter for voldsramte for bare få år tilbage. Derfor kunne kongehuset have brugt den triste sag konstruktivt, mener de: »Kronprinsfamilien kunne gå ud og tage klart afstand fra vold i nære relationer og voldtægt. Men de vælger at være stille, det synes jeg, er stærkt kritisabelt.« Marius Borg Høiby var kun en lille dreng, da hans mor blev forelsket i kronprins Haakon af Norge. Hun blev kronprinsesse og flyttede med sønnike ind i de royale gemakker. Men Marius Borg Høiby har formelt aldrig været en del af kongefamilien.Fold sammenLæs mereFoto: Lise Aserud/AFP/Ritzau Scanpix. Caroline Vagle er kongehusekspert på det norske Se og Hør og har fulgt sagen om Marius Høiby tæt. Hun kalder det en alvorlig sag, som ingen ende vil tage. Og det går ikke kun udover de indre linjer i det norske kongehus. »Alle friske meningsmålinger viser, at tilliden er svækket, og denne nye udvikling gør det næppe bedre,« siger hun til Berlingske - og tilføjer, at Marius Borg Høiby for nuværende nægter sig skyldig i alle sigtelser. En måling fra analyseinstituttet InFact fra begyndelsen af november viser en tvivlsom opbakning til Mette-Marit som fremtidig dronning. Kun 27,5 procent mener, at Mette-Marit i høj grad er egnet som regent, og knap 16 procent mener, at hun i mindre grad er egnet til opgaven. Kontroverserne om hendes søn Marius Borg Høiby har formentlig spillet en rolle, skriver Nettavisen om meningsmålingen, der tilføjer, at kongehuset bør være bekymret, hvis tendensen fortsætter. Caroline Vagle mener, at det er på høje tid, at Mette-Marit reagerer på de alvorlige sigtelser mod Marius Høiby. »Hun kommer aldrig til at tage afstand fra ham, men hun har indtil nu afstået fra at kommentere sagen. Tavsheden er med til at svække tilliden,« siger hun. Det har da heller ikke gavnet sagen, at det kom frem, at Mette-Maritifølge det norske medie VG skulle have advaret sin søn om en forestående anholdelse. Hun havde efter sigende været i hans hjem for atgøre rent og rydde op. »Hvis dette er tilfældet, ville jeg sige, at hun har sat morrollen foran kronprinsesserollen. Det er forståeligt, at moderinstinktet er så stærkt, men det er alligevel uheldigt,« siger hun. Spørgsmålet om ansvar, straf og sigtelser har fået en ny debat til at røre på sig i Norge. Marius Borg Høiby er ikke kongelig, så han har ikke immunitet. Hans mor har i kraft af sit ægteskab med kronprinsen dog en vis immunitet. Den vil dog næppe hjælpe hendes søn. Grundloven må forstås sådan, at det er den norske kong Harald, der bestemmer, mener professor i jura på Oslos universitet, Eivind Smith. »Ifølge min antagelse, ville kongen i vores tid sige, at vi følger statens regler og overlader det til retsvæsenet.«",
        "metadata": {
            "source": "https://www.berlingske.dk/kultur/skandalen-er-den-vaerste-i-moderne-tid-men-kongehuset-er-alt-for-stille",
            "image_url": "https://berlingske.bmcdn.dk/media/cache/resolve/image_x_large/image/185/1859715/24836210-picture-taken-on-june-23-2016-in-trondheim-norwa.jpg",
            "publication_time": "Tirsdag d. 19. november 2024, kl. 20.27",
            "author": "Josefine Harboe",
            "related_links": [],
            "attachments": []
        }
    }
}