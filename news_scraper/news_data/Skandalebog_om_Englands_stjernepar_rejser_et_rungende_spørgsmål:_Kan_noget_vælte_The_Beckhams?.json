{
    "version": "1.0",
    "document": {
        "id": 14055,
        "title": "Skandalebog om Englands stjernepar rejser et rungende spørgsmål: Kan noget vælte The Beckhams?",
        "content": "De var klædt i lilla fra top til tå og havde håret sat efter alle 90er-modens luner, da Victoria Beckham og David Beckham sagde ja til hinanden en julidag for 25 år siden. Hun var den smukke og mystiske »Posh Spice« fra den populære pigegruppe Spice Girls. Han var den skarpeste og mest eftertragtede fodboldspiller i England. Selv solen måtte vige for deres skinnende succes. For nylig cementerede de endda deres kærlighedserklæring ved at genskabe deres ømme, lilla bryllupsbillede.  A post shared by David Beckham (@davidbeckham) Et kvart århundrede side om side.Jolly good, som de siger i det sommergrønne England. Men nu hævder en ny bog at skabe rystelser under powerparret. Sidste uge var således »Beckham-week« i engelske og amerikanske medier, og det skyldes en længe ventet bogudgivelse. Bogen »The House of Beckham: Money, Sex and Power«, hvis indhold forud for publiceringen blev kaldt »eksplosivt«, er skrevet af den britiske journalist og forfatter, Tom Bower, der har en fortid på den britiske public service-mastodont BBC. Han er ikke just kendt for at behandle sine hovedpersoner, der blandt andre tæller den kongelige familie og Boris Johnson, med nænsomhed. Superkendisfamilien »The Beckhams« er ingen undtagelse. Nu runger spørgsmålet, om bogen har potentiale til at ødelægge brandet Beckham, der ellers har været urørligt, ikke mindstsiden miniserien »Beckham«, som sidste år fik premiere på Netflix. Serien portrætterede en familie med nære værdier, humor og kærlighed i centrum og er blevet blevet betegnet som en brandmæssig genistreg for parret. Der gik sågar en viral trend i gang, hvor hele TikTok dansede linedance til »Islands in the Stream«, akkurat som Victoria og David gør i dokumentaren.  Dokumentarens billede er ikke blot forkert, men også forfalsket, hævder Tom Bower i sin bog. Her tegner han i stedet et billede af David Beckham som en skatteunddragende mandsperson, hvis talent inden for fodbold er stærkt overdrevent, mens Victoria Beckham fremstår talentløs og som et menneske, der kun er blevet i sit parforhold, fordi det finansierer hendes livsstil og fodrer hendes afhængighed af rampelyset, somThe Guardianskriver. Powerparret over dem alle, Victoria Beckham og David Beckham, har ikke kun brilleret inden for sporten og musikkens verden, men er begge også blevet store kanoner i modeindustrien.Fold sammenLæs mereFoto: Issei Kato/Reuters/Ritzau Scanpix. Og bogen er da også en endeløs række af kulørte historier. Igennem parrets 27 år lange forhold har et utal af utroskabsrygter svirret, og disse fyrer bogen i høj grad op for. Særligt to navngivne kvinder, Sarah Marbeck og Rebecca Loos, beskrives i »The House of Beckham«. I bogenfortælles der, hvordan Rebecca Loos indledte en affære med David Beckham, mens hun var hans assistent i 2003, hvor han spillede for Real Madrid og var flyttet til Spanien. Beckham har kategorisk benægtet disse rygter. Sarah Marbeck påstår, at hun havde en romance med fodboldstjernen i 2004, som bestod af seksuelle beskeder og et engangsknald i Singapore. Beckham har kaldt disse påstande »absurde og uholdbare«. Ifølge den nye bog skulle Victoria Beckham efter sigende have slået David Beckham i vrede over alle rygterne. »Jeg slog ham faktisk fysisk. Jeg slog ham i ansigtet,« fremgår det i bogen, at hun skulle have sagt, ligesom bogen hævder, at Victoria Beckham skulle have forhindret David Beckham i at medvirke i en Pepsi-reklame sammen med Britney Spears, fordi han tidligere havde kaldt Spears for »cute«. Ifølge Tom Bowerramte parret bunden i 2016, hvor de boede hver for sig og holdt kontakten på et minimum. To år senere kaldte David Beckham deres relation for »hårdt arbejde«, forlyder det. Andre afsløringer fra bogen går på, at ægteparret skulle være særligt »nærige«. Føromtalte affære med Sarah Marbeck skulle efter sigende være endt, fordi David Beckham opførte sig som en nærigrøv og nægtede at betale en tjener drikkepenge hos Hard Rock Cafe i Madrid, skriver Bower. Samtidig hævder bogen, at Victoria Beckham skulle have bespist andre med billige chips, mens det ligeledes fremgår, at David Beckham serverede den billige hvidvin »Liebfraumilch« til et eksklusivt velgørenhedsarrangement for UNICEF. Ægteparret har sammen fire børn, Romeo Beckham, Cruz Beckham, Harper Beckham og Brooklyn Beckham. Her ses hele familien til premieren på dokumentarserien »The Beckhams« fra sidste år.Fold sammenLæs mereFoto: Henry Nicholls/AFP/Ritzau Scanpix. Samtidig har Tom Bower nyt om en meget omtalt episode, der udspillede sig mellem Beckham-parret og det emigrerede prinsepar, Meghan Markle og prins Harry. Ifølge en lang række britiske medier afstod prins Harry bevidst at tale med David Beckham til sportsbegivenheden for krigsveteraner, Invictus Games. Ifølge bogen er årsagen, at Meghan Markle og Victoria Beckham ikke kan fordrage hinanden. Det var derfor, skriver Tom Bowers kilder, at Meghan Markle havde bedt sin mand holde sig langt væk fra Beckham-parret. Også selvom David Beckham havde fløjet 22 timer for at støtte arrangementet, som prins Harry er initiativtager til. Måske kan nogle sår hele. Trods adskillige rygter om uvenskab mellem Victoria Beckham og Meghan Markle deltog ægteparret, da prins Harry i 2018 giftede sig med amerikanske Meghan Markle.Fold sammenLæs mereFoto: Pool/Reuters/Ritzau Scanpix. Men reaktionerne på den kritiske bog viser paradoksalt nok, hvor umuligt det er, at dæmpe Beckham-parrets popularitet. »Becks og Vicks«, som parret kaldes i britiske medier, behøver ikke ryste i bukserne. For det første får selve bogen lunkne anmeldelser. Den venstreorienterede avis The Guardian kalder tilmedteksten »sjusket«, ligesomsamme avisi en boganmeldelsen pointerer, at Bowers mest saftige »afsløringer« allerede er kendt stof, der for længst har været bragt, og således intet nyt under solen. »ChatGPT kunne have gjort det hele hurtigere,« som avisen skriver, mens den konservativeThe Telegraph tørt konstaterer, at intet af det skrevne »føles nyt«, og således tegner der sig et billede af, at dem, der har holdt vejret i spænding, har gjort det forgæves. De store afsløringer, som ville kunne slå revner i Beckham-dynastiet, udebliver. Bogen bliver i højere grad en gennemgang af historier, som briterne og resten af verden allerede kender. Ja, der har været missere, og nej, det var ikke kun kønt, men Beckham-parret har overlevet og står fortsat side om side, og det vil de også gøre efter Bowers bog, er mediernes spådom. SomThe Guardiankonkluderer om David og Victoria Beckham på den baggrund: »På et eller andet plan må de virkelig kunne lide hinanden.«",
        "metadata": {
            "source": "https://www.berlingske.dk/litteratur/skandalebog-om-englands-stjernepar-rejser-et-rungende-spoergsmaal-kan",
            "image_url": "https://berlingske.bmcdn.dk/media/cache/resolve/image_x_large/image/181/1813945/24744975-files-inter-miamis-co-owner-david-beckham-and-h.jpg",
            "publication_time": "Tirsdag d. 09. juli 2024, kl. 10.04",
            "author": "Karoline Noer",
            "related_links": [],
            "attachments": []
        }
    }
}