{
    "version": "1.0",
    "document": {
        "id": 17267,
        "title": "Vølund fik erhvervspris",
        "content": "Virksomheden Babcock & Wilcox Vølund A/S, der blandt andet udvikler anlæg til bioenergi fra affald blev under overværelse af næsten 1000 erhvervsfolk ved nytårskuren i Esbjerg Musikhus tildelt årets erhvervspris fra Esbjerg Erhvervsudvikling, beretter Jydske Vestkystens netudgave jv.dk. Læs også på evb.dk: Pentagon rejser til Thy for at lære energibesparelse Vølund står over for gennembrud i Kina Bestyrelsesformand John Lesbo begrundede blandt andet valget med Vølunds stærke globale position og kompetencer inden for energiteknologi, som spiller perfekt sammen med Esbjergs satsning på området som energimetropol. Præmie går til medarbejdere Adm. direktør John Veje Olesen fra Vølund modtog prisen, som består af en vase med inskription samt en kontant præmie på 10.000 kr, som nu går til medarbejderne på Vølund. Vølund beskæftiger godt og vel 400 medarbejdere.",
        "metadata": {
            "source": "https://www.berlingske.dk/virksomheder/voelund-fik-erhvervspris",
            "image_url": "https://berlingske.bmcdn.dk/media/cache/resolve/image_x_large/image/48/485004/3671314-vlund.jpg",
            "publication_time": "Fredag d. 14. januar 2011, kl. 09.57",
            "author": "Martin Pedersen",
            "related_links": [],
            "attachments": []
        }
    }
}