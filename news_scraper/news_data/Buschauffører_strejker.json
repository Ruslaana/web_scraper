{
    "version": "1.0",
    "document": {
        "id": 17339,
        "title": "Buschauffører strejker",
        "content": "Det gælder i øjeblikket ruterne metro 1, 12, 13, 15, 17, 18, 21, 22, 23, 24, 25, 27 og 36. Årsagen er at chaufførerne internt er uenige om betingelserne for at få udbetalt bonus, siger driftschef i City-Trafik, Heine Nielsen til DR Nordjylland. - Vi har sagt til chaufførerne, at får vi en bonus fra Nordjyllands Trafikselskab, så deler vi fifty-fifty. Men et af kriterierne er, at chaufførerne så undlader at foretage overenskomsstridige arbejdsnedlæggelser. Hvorefter de gudhjælpemig nedlægger arbejdet overenskomststridigt. Heine Nielsen siger, at chaufførernes tillidsmand åbenbart ikke har alle chaufførerne bag sig, selv om han har accepteret og skrevet under på bonus-betingelserne. Buschaufførerne hos City-Trafik samles til et møde tidligt fredag morgen, hvor de vil beslutte om busserne igen kommer på gaden.",
        "metadata": {
            "source": "https://www.berlingske.dk/virksomheder/buschauffoerer-strejker",
            "image_url": "https://berlingske.bmcdn.dk/media/cache/resolve/image_x_large/image/72/728552/4346562-busser_business.jpg",
            "publication_time": "Torsdag d. 07. juli 2011, kl. 18.04",
            "author": null,
            "related_links": [],
            "attachments": []
        }
    }
}