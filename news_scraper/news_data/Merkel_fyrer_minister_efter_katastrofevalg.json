{
    "version": "1.0",
    "document": {
        "id": 18382,
        "title": "Merkel fyrer minister efter katastrofevalg",
        "content": "Indtil for få dage siden blev den tyske miljøminister Norbert Röttgen ofte nævnt som en mulig efterfølger, når Angela Merkel engang forlader posterne som kansler og CDU-formand. Søndag fik CDU, med netop Norbert Röttgen i front, et katastrofevalg i Nordrhein-Westfalen, og onsdag blev nederlaget ultimativt for Röttgen, da Angela Merkel fyrede ham som miljøminister. Meddelelsen blev ifølge nyhedsbureauet DPA offentliggjort på et hastigt indkaldt pressemøde i Berlin, hvor Merkel sagde, at hun havde bedt præsident Joachim Gauck om at frigøre Norbert Röttgen for sine forpligtigelser, så hun kan foretage »personalemæssige ændringer«. BNB",
        "metadata": {
            "source": "https://www.berlingske.dk/internationalt/merkel-fyrer-minister-efter-katastrofevalg",
            "image_url": "https://berlingske.bmcdn.dk/media/cache/resolve/image_x_large/image/66/661072/5165741-germany-vote-state.jpg",
            "publication_time": "Onsdag d. 16. maj 2012, kl. 17.48",
            "author": null,
            "related_links": [],
            "attachments": []
        }
    }
}