{
    "version": "1.0",
    "document": {
        "id": 3543,
        "title": "Cecilia Lonning-Skovgaards kvindehad gør mig til en skarp, hysterisk og skinger finke",
        "content": "Tidligere beskæftigelses- og integrationsborgmester i Københavns Kommune,Cecilia Lonning-Skovgaard, mor til tre, har det tilsyneladende enormt svært med kvinder, der vælger at få børn. I en sådan grad, at en rapport til 1,1 million kroner, udarbejdet af advokatfirmaet Bech-Bruun for Økonomiforvaltningen, nu konkluderer, at Cecilia Lonning-Skovgaard i sit arbejde har diskrimineret gravide medarbejdere samt kvinder i den fødedygtige alder. Og der er ikke blot tale om hyggediskrimination. »At en kvindelig medarbejder blev gravid var et svigt,« lyder det i rapporten. Ligesom følgende groteske passage: »I et andet tilfælde udtrykte Cecilie Lonning-Skovgaard utilfredshed med, at en medarbejder blev gravid til trods for, at borgmesteren havde bedt forvaltningen sikre sig, at dette ikke ville ske.« Det fremgår også af rapporten, at hun i flere tilfælde fik forflyttet medarbejdere, fordi de var gravide. Og det er altså et besynderligt kvindehad. Det er det. At modsætte sig hele den medarbejdergruppe, der hedder »kvinder i den fødedygtige alder«, er altså i den voldsomme ende. Måske særligt når man selv er kvinde, og selv har skullet bakse med den slags. Og det er ikke fordi, jeg mener, at kvindelige leder har et eller andet særligt ansvar for at være barselsaktivister eller gå særligt op i fødedygtige kvinders rettigheder. Jeg mener bare, at enhver leder har et særligt ansvar for ikke at være eklatant skod over for sine medarbejdere. Uanset køn eller fødedygtighed. Og at man som menneske typisk får større forståelse for andre menneskers livssituation, hvis man selv har stået i det samme. Og så smager det bare en lille smule af selvhad eller smølfineambitioner, når en kvindelig chef har et så afslappet forhold til at give sit kvindehad tilkende. »Kvinder i den fødedygtige alder« er jo en ret stor gruppe. Principielt alle kvinder i alderen 13 til 50. »Kvinde er kvinde værst,« siger nogen, som sjældent har ret i den betragtning. Men her er det desværre tilfældet, og det kan da godt gøre mig til en både skarp, hysterisk og skinger finke. »Moderaterne skal have mulighed for at koncentrere os om vores politik. Og Jon, han skal have en mulighed for at komme på benene igen.«Fold sammenLæs mereFoto: Linda Kastrup. Nu til Jon Stephensen. Moderaternes kulturordfører, som på nuværende tidspunkt mest er kendt for at have gjort sig uvenner med hele kulturlivet og for at have sendt årets pinligste sms. »Du virker klog og er smuk med den lækreste krop,« skrev Jon Stephensen til et 19-årigt medlem af Moderaternes Ungdomsparti. En sms, som blev til en form for skandale. En skandale, der endte med en form for orlov. For, som det lød fra Jon Stephensens partiformand og tilsyneladende spindoktor, Lars Løkke, så skal »Moderaterne skal have mulighed for at koncentrere os om vores politik. Og Jon, han skal have en mulighed for at komme på benene igen.«. Og på »moderaternesk« betyder det altså, at man skal holde fri indtil oktober. Man kan selvfølgelig også godt slå både fødder, knæ, lægge og lår, når man saver den gren over, man selv sidder på, og styrter i jorden som en slags liderlig Ikaros. Og så skal man jo have tid til at »komme på benene igen«. Kritikken af Christiane Schaumburg-Müller er misforstået. Alle mennesker må nemlig mene noget om alting, mener Aminata Amanda Corr.Fold sammenLæs mereFoto: Mads Claus Rasmussen. InfluencerChristiane Schaumburg-Müller var onsdag inviteret i aftenshowetfor at tale om noget med en podcast. Men indledningsvis blev hun kort spurgt til, hvordan hun forholder sig til den hårrejsende sag med den 32-årige mand fra Korsør, der er sigtet for drabet på Emilie Meng, sigtet i en sag om forsøg på voldtægt og frihedsberøvelse i en sag fra november sidste år og sigtet i bortførsel og voldtægt af en 13-årig pige fra Kirkerup. En sag, som med god grund har optaget danskerne og stadig gør det. Christiane Schaumburg-Müller bliver af værten spurgt, hvad hun tænker om den slags historier, og til det svarer hun. »Ej, men det er så uhyggeligt. Jeg synes, det er så uhyggeligt. Altså, det er jo næsten uvirkeligt – selvom, det er virkeligt. Det er sådan lidt filmisk. Men det er faktisk så sindsoprivende, synes jeg, at jeg i hvert fald personligt lige skal vælge, hvornår jeg går i dybden med at læse alt, hvad der er derude om det. Fordi det faktisk godt kan påvirke min dag. Det sætter sig.« Undervejs under udtalelsen ses Christiane Schaumburg-Müller grine lidt nervøst. Og det er altså faldet nogen for brystet. Blandt andre debattør og politisk kommentatorAli Aminali, som skriver: »Har aldrig forstået konceptet: Du er kendt for et eller andet …. Derfor sig noget om højaktuelle emner, selvom du intet ander om det. Do better #dkmedier«  Har aldrig forstået konceptet: Du kendt for et eller andet….Derfor sig noget om højaktuelle emner selvom du intet ander om det.Do better#dkmedierhttps://t.co/hj3LnzrtTe Altså en kritik af, at Christiane Schaumburg-Müller overhovedet får taletid om emnet. Men den kritik er misforstået. Alle mennesker må nemlig mene noget om alting. Christiane Schaumburg-Müller bliver ikke bedt om at opklare sagen eller om at vurdere sagens alvor. Hun bliver spurgt til de følelser og tanker, som kan opstå i alle mennesker, når en så alvorlig sag rammer avisernes forsider. Følelser og tanker, som hun er lige så kvalificeret til at svare på, som alle andre mennesker er. Jeg er i øvrigt slet ikke i tvivl om, at hendes svar giver genklang hos en lang række danskere. Også hendes nervøse grin, som er så menneskeligt. Tag det fra en, der mere end en gang har grinet nervøst under en begravelse. Fordi livets uretfærdigheder kan være for tunge til tårer. Aminata Amanda Corr er journalist og kommentator ",
        "metadata": {
            "source": "https://www.berlingske.dk/kommentatorer/cecilia-lonning-skovgaards-kvindehad-goer-mig-til-en-skarp-hysterisk",
            "image_url": "https://berlingske.bmcdn.dk/media/cache/resolve/image_x_large_vertical/image/167/1670972/24413299-.jpg",
            "publication_time": "Lørdag d. 29. april 2023, kl. 20.21",
            "author": "Aminata Corr Thrane",
            "related_links": [],
            "attachments": []
        }
    }
}