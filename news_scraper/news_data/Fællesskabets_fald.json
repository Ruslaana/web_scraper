{
    "version": "1.0",
    "document": {
        "id": 19471,
        "title": "Fællesskabets fald",
        "content": "Men hvor meget skal man ligne hinanden, og kan man også være anderledes og løsrive sig fra det selvbekræftende fællesskab? Det er spørgsmål, der rejser sig, da Poul begynder at gøre op med poulheden. Effektfuld og flot er Jacob F. Schokkings scenografi af byggeklodser og videoprojektioner, der kloner og fordrejer personerne og skaber foranderlige rum omkring de fem velspillende Pouler – Stine Prætorius, Lisbeth Wulff, Martin Greis, Thomas Hwan og Jacob Stage. Pouler, der alle skjuler en personlighed i det konforme jakkesæt. Der er fint flow, gode kontraster og masser af kropsdynamik i iscenesættelsen af den humoristiske tekst akkompagneret af FM Einheits musik. Men til premieren blev ordene for slørede i de fælles danse- og sangindslag.",
        "metadata": {
            "source": "https://www.berlingske.dk/sceneanmeldelser/faellesskabets-fald",
            "image_url": "https://berlingske.bmcdn.dk/media/cache/resolve/image_x_large/image/77/774749/3871395-poul-poul-poul-poul-poul.jpg",
            "publication_time": "Mandag d. 07. marts 2011, kl. 11.19",
            "author": null,
            "related_links": [],
            "attachments": []
        }
    }
}