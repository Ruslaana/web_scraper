{
    "version": "1.0",
    "document": {
        "id": 18743,
        "title": "Ulykke med heste i skov – kusk er i livsfare",
        "content": "En kusk er i livsfare efter en ulykke i Boserup Skov ved Roskilde kort før middag søndag. Også to andre personer er kommet til skade, oplyser Midt- og Vestsjællands Politi. Fire vogne af typen Maraton kørte på linje i skoven, da hestene i de to forreste tilsyneladende løb løbsk, lyder den foreløbige melding. Derefter blev kusken på den forreste kørt over. Kvinden, der er 63 år, er indbragt til Rigshospitalet med livstruende kvæstelser. Familien er underrettet, oplyser politiet. Kusken og en passager fra den anden vogn fik lettere skader og kom også på hospitalet. På Twitter bad politiet folk om at gøre plads til redningsfolkene. /ritzau/  Opdatering: 4 Maraton-hestevogne red gennem skoven, da 2 heste/vogne løb løbsk af uvisse årsager. Kusken (kvinde på 63 år) fra 1. vogn er indbragt til RH. I livsfare. Familien er underrettet. Kusk og passager på 2. vogn indbragt med lettere skader til hospitalet.#politidkhttps://t.co/khqGsJOahv ",
        "metadata": {
            "source": "https://www.berlingske.dk/indland/ulykke-med-heste-i-skov-kusk-er-i-livsfare",
            "image_url": "https://berlingske.bmcdn.dk/media/cache/resolve/image_x_large/image/143/1432734/23773798-.jpg",
            "publication_time": "Søndag d. 13. juni 2021, kl. 12.00",
            "author": null,
            "related_links": [],
            "attachments": []
        }
    }
}