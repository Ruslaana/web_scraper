{
    "version": "1.0",
    "document": {
        "id": 8552,
        "title": "Striden om coronasmitte er afklaret: Alle fik ret!",
        "content": "Der var to skarptoptrukne lejre, når det handlede om smitte under covidpandemien. Den ene side mente, at corona kunsmittede med dråbermellem mennesker på kort afstand af hinanden. Den anden side var helt sikker på, atsmitten var luftbårenved såkaldte aerosoler og kunne bevæge sig over længere afstande. Nu er striden afgjort af Statens Serum Institut, der har udarbejdet et såkaldtkonsensusnotatmed syv faglige selskaber, skriverPolitiken. Og resultatet står helt klart. Alle fik ret. »Internationalt har man nu forladt den tidligere skarpe opdeling af smitte gennem luft baseret på antagelser og viden om partikel-/dråbestørrelser,« står der i notatet. »En gennemgang af den foreliggende litteratur samt erfaringer fra smittesituationer under covid-19-pandemien har vist, at spredning af virale luftvejsinfektioner sker på baggrund af en heterogen (uensartet,red.) blanding af store og små dråber/aerosoler.« Det kan koges ned til, at der ikke længere hersker en modsætning mellem luftbåren og dråbebåren smitte. Forskellige vira, der er luftvejsinfektioner, kan altså smitte på begge måder samtidigt – alt afhængig af den konkrete situation, lyder det. Det betyder imidlertid ikke, at sundhedspersonale bør stoppe med at bruge de blå mundbind, når de er sammen med en smittet patient. De bør dog også overveje den mere sikre FFP3-maske, hvis patienten hoster meget. Sundhedsstyrelsens daværende direktør Søren Brostrøm demonstrerede foran hele Danmark, hvordan man skulle tage et mundbind på, da kravet om det blev indført i offentlig transport.Fold sammenLæs mereFoto: Mads Claus Rasmussen/Ritzau Scanpix. Risikoen for at blive smittet er også fortsat større, hvis man er tæt på en patient, fordi dråberne her er større og indeholder mere virus, end når der er tale om aerosoler. Disse kan dog smitte over længere afstande og tid. »Den foreliggende viden underbygger, at luftvejsvirus såsom influenza, RS-virus og SARS-CoV-2 fortrinsvis smitter inden for kort afstand.« Derudover fremgår det af notatet, at »der bør være et øget fokus på luftkvaliteten indendørs, hvor mange mennesker er samlet« af hensyn til smitterisiko.",
        "metadata": {
            "source": "https://www.berlingske.dk/indland/striden-om-coronasmitte-er-afklaret-alle-fik-ret",
            "image_url": "https://berlingske.bmcdn.dk/media/cache/resolve/image_x_large/image/177/1775602/24661481-kunder-i-ftex-brer-mundbind-hillerd-torsdag-d.jpg",
            "publication_time": "Lørdag d. 16. marts 2024, kl. 15.11",
            "author": "Kasper Fast",
            "related_links": [],
            "attachments": []
        }
    }
}