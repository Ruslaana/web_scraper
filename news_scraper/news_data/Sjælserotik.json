{
    "version": "1.0",
    "document": {
        "id": 18846,
        "title": "Sjælserotik",
        "content": "Gennem 17 år veksler de breve og tanker og plejer deres sjælserotik. Platonisk kærlighed er det ikke - og langtfra fysisk. Snarere udveksler de kvitteringer for en dyb overensstemmelse i temperament - opstemt vedligeholdt af en grænseløs betagelse, trangen til at formulere dybe komplimenter og såmænd af koketterende jalousi. Og så jager de tåger og skygger sammen, når det går højst i den magiske nordatlantiske natur. Alt sammen meget underholdende, men når Lidegaard erklærer, at selvom William blev en kær ven, så holdt han ikke op med at være William Heinesen for mig, så savner læseren til gengæld mere om digteren og kunstnerne end om den dybt private ven.",
        "metadata": {
            "source": "https://www.berlingske.dk/boganmeldelser/sjaelserotik",
            "image_url": "https://berlingske.bmcdn.dk/media/cache/resolve/image_x_large/image/70/700908/4667571-else-lidegaard-med-snudehulkende-hilsen-fra-william-heinesen---et-forelsket-portrt-ved-else-lidegaard.jpg",
            "publication_time": "Torsdag d. 03. november 2011, kl. 22.30",
            "author": null,
            "related_links": [],
            "attachments": []
        }
    }
}