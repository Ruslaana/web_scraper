{
    "version": "1.0",
    "document": {
        "id": 12374,
        "title": "Stigende investeringsindtægter løfter bundlinjen",
        "content": "Investeringsselskabet, der investerer i private equity-fonde, har i første kvartal landet investeringsindtægter på 15,5 mio. kr. mod 1,3 mio. kr. i samme periode et år tidligere. Det har bidraget til at løfte driftsresultatet (EBIT) til 15,0 mio. kr. og resultatet før skat til 14,9 mio. kr. fra 0,3 mio. kr. på de to poster i den pågældende periode året før. I forbindelse med kvartalsregnskabet præciserer Speas desuden sine forventninger til regnskabsåret 2017/18. Nu venter selskabet \"over en investeringscyklus at skabe et attraktivt afkast i private equity-markedet\", og derudover venter selskabet et langsigtet afkast af egenkapitalen på 8-9 pct. Tidligere ventede Speas et medianafkast af private equity-investeringer på 10 pct. per år og en forrentning af de likvide midler på 0 pct. per år. ",
        "metadata": {
            "source": "https://www.berlingske.dk/virksomheder/stigende-investeringsindtaegter-loefter-bundlinjen",
            "image_url": "https://berlingske.bmcdn.dk/media/cache/resolve/image_x_large/image/16/167543/17626622-383917084jpg.jpg",
            "publication_time": "Onsdag d. 21. juni 2017, kl. 06.55",
            "author": null,
            "related_links": [],
            "attachments": []
        }
    }
}