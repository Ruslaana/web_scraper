{
    "version": "1.0",
    "document": {
        "id": 14268,
        "title": "Business-overblik: Giganter klar med brintprojekter for enormt milliardbeløb",
        "content": "Godmorgen og velkommen til fredagens og dermed ugens sidste Business-overblik. I dag runder vi blandt andet: Men vi begynder med planer om virkelig at sætte Danmark på det grønne brintlandkort. God læselyst! Giganter står klar til at sparke enorme milliardprojekter i gang Flere grønne giganter står klar til at sparke enorme projekter med brintfabrikker i Jylland i gang. Det har potentiale til at gøre Danmark til en førende producent af grøn brint, sikre milliarder til det danske samfund og bane vej for et nyt erhvervseventyr. Detskriver Finans. Samlet er der udsigt til en gevinst for samfundet på mellem 30 og 75 milliarder kroner, hvis man etablerer den nødvendige infrastruktur. Det viser et studie fra statsejede Energinet. Det drejer sig om et brintrør på 360 kilometer, der skal føre brinten fra fabrikker i Vestjylland til tunge industrivirksomheder i Tyskland. Blandt andet står Ørsted klar med planer om at bygge en kæmpe brintproduktion ved Holsterbro. Det kræver dog, at de danske politikere nikker til at bygge brintrøret. Blandt andet mangler der at blive taget beslutning om finansieringen af røret, der kræver mellem 10 og 22 milliarder kroner. 1. Krig, koraner og køn tvinger topchefer ud i svært dilemma Danske topchefer oplever nu, at kamppladsen for værdier er rykket helt ind i virksomhederne, så man i direktionen skal forholde sig til et stigende pres fra medarbejdere med skarpe holdninger til, hvordan arbejdsgiveren agerer, og hvad virksomheden skal mene. Men på globale markeder flugter holdningerne ikke altid med danske værdier, og det skaber dilemmaer. »Der er flere værdimæssige dilemmaer, som du som virksomhed skal forholde dig til, og jeg tror, det bliver en debat, som vi kommer til at have rigtigt meget af i de kommende år,« siger Jacob Aarup-Andersen, administrerende direktør i ISS og snart topchef i Carlsberg,til Børsen. 2. Bunden gik ud af russisk økonomi for 25 år siden – nu kan det gentage sig Den russiske rubel er styrtdykket i værdi og blevet 35 procent mindre over det seneste år. Det kan få store konsekvenser for Ruslands økonomi. »Rublens kraftige fald er udtryk for, at Rusland tjener mindre på deres eksport grundet sanktioner. Samtidig har de større behov for at importere varer for at understøtte krigen, som skal købes for en valuta, der er mindre attraktiv, siger chefanalytiker Jens Nærvig Pedersen i Danske Banktil TV 2. For 25 år siden dykkede rublen med 66 procent, da Rusland ikke kunne betale af på sin statsgæld, og inflationen steg mere end 80 procent. 3. Ministre støtter tidlig pubåbning ved World Cup Den britiske regering bakker om »hurtig handling« for at opfylde et ønske fra landets pubber om at måtte åbne tidligere på søndag forud for finalen i kvindernes World Cup. Pubberne ønsker at kunne servere alkohol allerede fra klokken 10, hvilket den britiske publov ellers forhindrer, så folk er varmet op til finalen, som en minister omtaler som »Englands største kamp siden 1966«,skriver BBC. 1. De er konger af omstridt branche – og den har gjort dem til multimillionærer En række partnere i danske kapitalfonde har de seneste år optjent private formuer på trecifrede millionbeløb. Ifølge en ekspert har de haft meget let spil. Men branchedirektør Henrik Sass Larsen forsvarer de enorme gevinster.Læs historien her. 2. Arbejdsgiverne jubler over flere unge i job – og det handler ikke om økonomi Både virksomheder og samfundsøkonomien nyder godt af, at flere danske unge under 18 år arbejder. Men det er ikke den største gevinst, mener Dansk Arbejdsgiverforening, der lægger vægt på, at det er afgørende for unges fremtid at komme tidligt ud på arbejdsmarkedet.Læs historien her. Privat-Martin eller ATP-Martin? Topchef har dummet sig ATP-direktør Martin Præstegaard forsøger at løbe fra et kontroversielt velfærdsforslag med henvisning til, at han fremlagde det som privatperson. Det giver ingen mening, skriver nyhedschef på Berlingske Business Simon Bendtsen i en kommentar. Hvis han ikke kan sige det som ATP-direktør, så burde han nok ikke sige det overhovedet, mener han.Læs kommentaren her. Aktier – indeks og udvikling i procent USA – lukkekurser torsdag: Asien – indeks fredag kl. 07.00: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-giganter-klar-med-brintprojekter-for-enormt",
            "image_url": "https://berlingske.bmcdn.dk/media/cache/resolve/image_x_large/image/170/1705685/24502247-bm.jpg",
            "publication_time": "Fredag d. 18. august 2023, kl. 07.10",
            "author": "Jonathan Lundgren Larsen",
            "related_links": [],
            "attachments": []
        }
    }
}