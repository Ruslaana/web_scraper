{
    "version": "1.0",
    "document": {
        "id": 19099,
        "title": "Et ordentligt menneske",
        "content": "I den anledning har Groft sagt gennemlæst direktør Christensens »Resultatkontrakt 2011« og konstateret, at der i den intet står om, at han ikke må opføre sig politisk klogt og demokratisk anstændigt. Således vil hans politiske arbejdsgivere ikke komme efter ham, hvis han i stedet for at forhaste naturødelæggelsen igennem med politimagt afventer de kommende afgørelser fra Landsretten og EU-Kommissionen. Direktør Niels Christensens resultatkontrakt forpligter ham heller ikke til at lyve over for offentligheden. Således behøver han ikke stå frem på TV2 Nyhederne og i TV Avisen og påstå, at sagen handler om skovplantning og naturfornyelse. Videre siger resultatkontrakten intet om, at han i samme medier skal optræde som lobbyist for vindmølleindustrien og løgnagtigt overdrive Østerilds betydning for dens fremtid. Niels Christensen er med andre ord helt frit stillet til at opføre sig hæderligt og handle med omtanke. Hvilken chance for et ordentligt menneske som Niels Christensen.",
        "metadata": {
            "source": "https://www.berlingske.dk/groft-sagt/et-ordentligt-menneske",
            "image_url": "https://berlingske.bmcdn.dk/media/cache/resolve/image_x_large/image/10/100655/3847569-claes-kastholm-hansen.jpg",
            "publication_time": "Fredag d. 22. juli 2011, kl. 22.30",
            "author": "bm-heip",
            "related_links": [],
            "attachments": []
        }
    }
}