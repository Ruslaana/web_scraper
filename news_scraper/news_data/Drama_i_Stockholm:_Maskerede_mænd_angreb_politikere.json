{
    "version": "1.0",
    "document": {
        "id": 872,
        "title": "Drama i Stockholm: Maskerede mænd angreb politikere",
        "content": "Flere patruljer måtte onsdag aften rykke ud til et politisk møde i Stockholm. Kort forinden havde maskerede personer afbrudt mødet og var gået til angreb på deltagerne. Det skriverSvenska Dagbladet. Tre personer er blevet kørt på hospitalet til kontrol efter at have indåndet store mængder røg. Mødet var arrangeret af de to svenske venstrefløjspartier Miljöpartiet og Vänsterpartiet. Ifølge det svenske medieExpovar angrebet udført af en gruppe nazister. Andre steder er de maskerede personer beskrevet som højreekstremister. Expo var også medarrangør på arrangementet. »Den kom løbende ind, tre til fem personer, klædt i sort, maskerede. De løb ind i foyeren og kastede mindst én røgbombe,« siger formand for Vänsterpartiet Anders Carlsson Lind til Svenska Dagbladet. Ifølge personer tilstede ved arrangementet blev deltagerne sprøjtet med rød maling i ansigtet. Der blev også smidt en røgbombe, mens deltagerne forsøgte at flygte ud af Moment Teatern, hvor arrangementet fandt sted. Expo skriver, at gruppen af maskerede personer også brugte fysisk vold mod deltagerne. Mødelokalerne blev også vandaliseret, skriver mediet. »Alt skete på 30 sekunder, så skyndte de sig derfra,« fortæller en af arrangørerne tilTV4 Nyheterna. Kilder fortæller til TV4 Nyheterna, at arrangørerne i løbet af ugen havde modtaget trusler om, at mødet ville blive stormet. Det afbrudte arrangement bliver beskrevet som et antifascistisk møde. Ingen mistænkte er blevet anholdt. De maskerede personer nåede at forlade stedet, før politiet ankom. Politiet har i første omgang indledt en efterforskning af forstyrrelse af den offentlige orden og fremkaldende fare for andre. Statsminister Ulf Kristersson (M), der politisk tilhører en anden fløj end deltagerne på mødet, fordømmer angrebet. »Et angreb på et demokratisk møde er et angreb på hele vores demokrati,« siger statsministeren i en kommentar til svenske medier. Venstrefløjsaktivist og forfatter Mathias Wåg deltog i mødet og fik selv flere slag. »To af personerne går målrettet hen mod mig, de slår et par slag, og så løb de ud,« forklarer han tilDagens Nyheter. Wåg lever ifølge ham selv i en konstant trussel fra højreekstremister. Han har tidligere været en del af den autonome gruppe Antifascistisk aktion, AFA, men tager i dag afstand fra al vold. Arrangementet endte med at blive gennemført.  Allt är chill med mig. Inga skador. Skönt att vara seg, gammal o härdad.",
        "metadata": {
            "source": "https://www.berlingske.dk/internationalt/drama-i-stockholm-maskerede-maend-angreb-politikere",
            "image_url": "https://berlingske.bmcdn.dk/media/cache/resolve/image_x_large/image/178/1788633/24689660-kristianstad-sverige-20240413-polis-p-plats-p-i.jpg",
            "publication_time": "Torsdag d. 25. april 2024, kl. 08.22",
            "author": "Kalinka Aaman Agger",
            "related_links": [],
            "attachments": []
        }
    }
}