{
    "version": "1.0",
    "document": {
        "id": 5490,
        "title": "Der foregår en systemisk undertrykkelse af kvinder. Ikke af alle mænd – men af for mange mænd",
        "content": "Jeg har gået og tumlet med ord, der dækker mine følelser i forbindelse med sagen om den franske mand, der er anklaget fori årevis at have drugget sin kone systematisk, for at andre mænd kunne misbruge hende. Det er nemt at udskamme manden, der foretog den isolerede handling. Men det, der rammer mig mest, er alle de mænd (op mod 100) i hans nærområde, der sagde ja, da muligheden bød sig. Hvordan er det muligt uden, at nogen sagde fra? Hvilken virkelighed folder sig ud under virkeligheden? Alt hænger sammen. Det underliggende blik på kvinden viser sig verden over, igen og igen: Afghanistans inhumane kvindesyn. Den indiske kvinde, der blevvoldtaget og mishandlet i en busfor nogle år siden. Eliteløberen, der for nylig blevbrændt af sin ekskæreste.Harvey Weinstein, der voldtog kvinde efter kvinde i USA.Fake Porn-eksplosionen i Sydkorea(og i mange andre lande, også her). Store grupper (mange tusinde medlemmer) på de sociale medier, hvormænd deler fotos af kvinder(også her). 13-14 årige drenge, derråber »Store Patter« ligesom landsholdet, som en del af deres kampråb.Dommeren, der kaldes »Ludersøn«. Et af verdensmest søgte sites efter Google mv. er Porn Hub.Ai-modeller overtager levende kvinders job.En kvinde myrdes i en ubåd – af lyst.En ung pige kidnappes og myrdes – af lyst.Borgen, der igen og igen tages i sexisme.Medier, der igen og igen ignorerer kvinders stemme– og i øvrigtselv tages i en usund kultur.Whistleblowerordninger, der ikke tages alvorligt. Fællesnævneren for alle disse vidt forskellige eksempler – verden over, også herhjemme – er (set fra en dybdepsykologisk vinkel), at kvinden er et objekt, en ting, en konstruktion. Hun har ingen eksistensberettigelse og intet værd i sig selv. Som biologisk født kvinde. Ellers så vi ikke denne adfærd blandt mænd igen og igen i alverdens afskygninger. I øvrigt ikke sjældent forsvaret af kvinder. Intet under at kvinden som køn nu ogsåskrives ud af lovtekster,medicinske guidelinesoghelbredsundersøgelser. – i inklusionens navn. For hun »er« kun – i blikket fra andre. Deri ligger den basale undertrykkelse. Den må vi se i øjnene – både mænd og kvinder. Risikoen for, at jeg med dette indlæg udpeges som en, der udskammer mænd, er stor. Intet ligger mig fjernere. Til gengæld har jeg et oprigtigt ønske om at bevidstgøre om de ubevidste mønstre, vi alle er viklet ind i. En del af bevidsthedsarbejde er erkendelse, og med erkendelse følger smerte. Og ja, jeg insisterer på at påvise den systemiske undertrykkelse, der foretages af mænd – mod kvinder. Ikke alle mænd – men for mange mænd. Det er ikke at udskamme – det er at stille til ansvar. Med håbet om, at vi kan skabe et skift – sammen. Den dag både mænd og kvinder sammen siger #toomanymen og ikke #notallmen, er vi nået langt. For så begynder vi sammen at erkende den fortvivlende, underliggende historie, der er ødelæggende for os alle. Birgitte Baadegaard er forfatter, cand.merc. og jungiansk analytiker ",
        "metadata": {
            "source": "https://www.berlingske.dk/kommentatorer/der-foregaar-en-systemisk-undertrykkelse-af-kvinder-ikke-af-alle",
            "image_url": "https://berlingske.bmcdn.dk/media/cache/resolve/image_x_large/image/183/1834725/24789651-gisele-pelicot-c-exits-the-courtroom-flanked-by.jpg",
            "publication_time": "Onsdag d. 11. september 2024, kl. 12.46",
            "author": null,
            "related_links": [],
            "attachments": []
        }
    }
}