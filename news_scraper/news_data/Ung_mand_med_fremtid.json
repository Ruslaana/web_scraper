{
    "version": "1.0",
    "document": {
        "id": 18427,
        "title": "Ung mand med fremtid",
        "content": "De forargede kernelæsere mener, at Hortsmann hellere skulle være taknemmelig for, hvad det offentlige gør for ham, og en ph.d.-studerende ved navn David V. Axelsen forklarer ham, at han har misforstået, hvad løn er i en velfærdsstat: »Bruttoløn er – ideelt set – det beløb, ens arbejdsindsats bliver værdisat til, før de omstændigheder, som man ikke selv kan gøre for, er trukket fra«. Dette betyder eksempelvis, at Groft sagt, som ærligt talt er temmelig flittig af natur, skal betale til dem, der er magelige af natur, fordi han tjener mere end dem på grund af omstændigheder, han ikke selv kan gøre for. Man kan altså definere skat, dvs. differencen mellem brutto- og nettoløn, som et middel til at korrigere naturen for, at alle mennesker ikke er ens. David V. Axelsen er knyttet til Institut for Statskundskab, Aarhus Universitet. Læg mærke til navnet. Han går en stor fremtid i møde i en stat, der i udgangspunktet betragter borgernes indtægter som offentlig ejendom.",
        "metadata": {
            "source": "https://www.berlingske.dk/groft-sagt/ung-mand-med-fremtid",
            "image_url": "https://berlingske.bmcdn.dk/media/cache/resolve/image_x_large/image/10/100655/3847569-claes-kastholm-hansen.jpg",
            "publication_time": "Torsdag d. 10. maj 2012, kl. 22.30",
            "author": null,
            "related_links": [],
            "attachments": []
        }
    }
}