{
    "version": "1.0",
    "document": {
        "id": 15112,
        "title": "NKT Cables får ordre på 400 mio. kr.",
        "content": "Den samlede værdi af ordren er 400 mio. kr. for NKT Cables i standard metalpriser, og leveringen vil ske i to omgange, henholdsvis i slutningen af 2016 og i 2017. NKT Cables har fået ordren i et konsortium med den hollandske offshore-entrepnør VBMS. Ordren omfatter 94 km 132 kV højspændingssøkabler til havvindmølleparken, skriver NKT Cables. Havvindmølleparken ved Themsens udmunding ved Suffolk vil have en kapacitet på op mod 340 MW.  - Ordren på Galloper cementerer vores position som førende kabelleverandør til de store offshore vindmølleprojekter. Vi oplever generelt høj aktivitet i offshore-markedet, som også er et af NKT Cables' strategiske fokusområder. Det er et marked, som vi forventer os meget af i de kommende år og som er et nøgleelement i vores EXCELLENCE 2020 strategi, som vi netop har lanceret, siger administrerende direktør for NKT Cables, Michael Hedegaard Lyng.   ",
        "metadata": {
            "source": "https://www.berlingske.dk/virksomheder/nkt-cables-faar-ordre-paa-400-mio.-kr.",
            "image_url": "https://berlingske.bmcdn.dk/media/cache/resolve/image_x_large/image/27/279644/11187798-frste-mlle-p-anholt-havmllepark-dong-havvindmllepark-v.jpg",
            "publication_time": "Fredag d. 30. oktober 2015, kl. 09.29",
            "author": null,
            "related_links": [],
            "attachments": []
        }
    }
}