{
    "version": "1.0",
    "document": {
        "id": 1288,
        "title": "Business-overblik: Ministerium opgiver at finde nyt værn mod svindel med udbytteskat",
        "content": "Godmorgen og velkommen til mandagens og dermed ugens første Business-overblik, nu, hvor dagen nærmer sig at være ni timer kortere. I dag runder vi blandt andet: Men vi begynder med seneste nyt om svindel med udbytteskat. God læselyst, og følg med dagen igennem påBerlingske Business! Ministerium opgiver at finde nyt værn mod svindel med udbytteskat Skatteministeriet opgiver at finde en ny og sikrere metode mod svindel med udbytteskat. Det viser et notat fra Rigsrevisionen,skriver Finans. Det er formodet svindel med udbytteskat for 12,7 milliarder kroner, som er, hvad finansmanden Sanjay Shah er sigtet for at stå bag. Udenlandske aktionærer kan i nogle tilfælde få hel eller delvis skatterefusion fra udbytte fratrukket udbytteskat i danske, børsnoterede virksomheder. Skatteministeriet har forsøgt sig med flere modeller for at nedbringe risikoen, men fastholder nu forholdene, som de har været hidtil blot tilsat grundigere kontrol af indkomne ansøgninger om at få udbytteskatten retur. Rigsrevisionen »vil fortsat følge udviklingen«, skriver den i sit notat, og skatteminister Rasmus Stoklund (S) understreger over for Finans, at kontrollen er blevet styrket. 1.900.000 danskere risikerer skattesmæk med boligskat 900.000 danskere risikerer at få et skattesmæk. De betaler nemlig for lidt i boligskat, fordi skattevæsenet ikke trækker to tal rigtigt fra hinanden på forskudsopgørelserne for 2025, som er lige på trapperne. Detskriver DR. Den såkaldte skatterabat, som blev indført 1. januar 2024 med det nye boligskattesystem, betyder, at man ikke kan stige mere i skat fra 2023 til 2024, end de gamle skatteregler tillod. Kun hvis boligen er overtaget efter 1. januar, er man ikke beskyttet af skatterabatten. Skattevæsenets it-system kan imidlertid ikke regne rabatten korrekt ud, hvis den ene af de to boligskatter er steget, mens den anden er faldet. Vurderingsstyrelsen lover, at alle bliver orienteret og vejledt om, hvad de skal gøre. 2. Bitcoin sætter historisk rekord efter Trump-sejr Kryptovalutaen bitcoin rundede mandag morgen en kurs på 81.000 dollar, det højeste nogensinde, efter at Donald Trumps sejr ved præsidentvalget er blevet endnu større. Den største og bedst kendte kryptovaluta har nu mere end fordoblet sin værdi i år. Den nåede kortvarigt op på 81.899 dollar, men faldt så en anelse igen,skriver nyhedsbureauet Reuters. Trump har lovet at gøre USA til »planetens kryptohovedstad«, så bitcoinstøtterne håber på, at den nye regering vil afregulere markedet. Kryptovalutabranchen har brugt mere end 119 millioner dollar på at støtte kongreskandidater, der er positive over for kryptovalutaer, og også mangemilliardær Elon Musk, der har støttet Trump økonomisk under valgkampen, taler for kryptovalutaer. 3. Mineselskab vil bruge grønlandsk guld til mineraljagt Det islandske mineselskab Amaroq Minerals har genåbnet en gammel guldmine på Sydgrønland, som skal være med til at gøre EU uafhængig af Kina, når det kommer til vigtige mineraler. Milliardgevinsten ved at sælge guldbarrer fra minen skal bruges til at finde de vigtige råstoffer kobber og nikkel på Grønland,skriver Børsen. De bruges blandt andet i elbiler og vindmøller, men importeres i dag i stor stil fra Kina. »Vi mente, at det ville være den hurtigste rute til at skabe et cashflow,« siger den islandske stifter og topchef i Amaroq Minerals, Eldur Ólafsson.  1.En stor gruppe danskere må kæmpe i månedsvis for at få job. »Aldersdiskrimination sker i alle brancher« Danskere over 60 år er meget længere om at komme i job, hvis de bliver ledige, viser nye tal, som fagforeningen Djøf har fået beregnet. Formanden for Djøf er frustreret, mens ekspert og forsker taler om aldersdiskrimination.Læs historien her. 2.Massiv kritik af regeringens lovforslag om ny måde at beskatte 300.000 danskere: »Erstatter hovedpine med migræne« Nyt lovforslag fra regeringen vil gøre det dyrt og besværligt at handle med kryptovaluta for hundredtusindvis af investorer, lyder kritikken fra flere eksperter. Skatteministeren afviser kritikken og kalder lovforslaget en »lempelse«.Læs historien her. Danskerne betaler for 20 abonnementer i snit. Tror, vi betaler for ti Danskerne streamer film og tv som aldrig før, mens vi til gengæld ikke gider betale for nyheder. Det viser ny undersøgelse af danskernes abonnementsvaner.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.00: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-ministerium-opgiver-at-finde-nyt-vaern-mod-svindel-med",
            "image_url": "https://berlingske.bmcdn.dk/media/cache/resolve/image_x_large_vertical/image/185/1856640/24830621-svindel-med-udbytteskat-er-hvadsanjay-shah-er-si.jpg",
            "publication_time": "Mandag d. 11. november 2024, kl. 07.07",
            "author": "Thomas Breinstrup",
            "related_links": [],
            "attachments": []
        }
    }
}