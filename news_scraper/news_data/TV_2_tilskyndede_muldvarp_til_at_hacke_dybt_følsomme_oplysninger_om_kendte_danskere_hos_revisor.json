{
    "version": "1.0",
    "document": {
        "id": 54,
        "title": "TV 2 tilskyndede muldvarp til at hacke dybt følsomme oplysninger om kendte danskere hos revisor",
        "content": "Før optagelserne af dokumentarserien »Den sorte svane« var gået i gang, stillede TV 2 i februar 2022 en computer til rådighed for stationens muldvarp, Amira Smajic, så hun – uden at kunne spores – kunne udføre en usædvanlig operation på et kommunalt bibliotek. Målet var at skaffe sig adgang til en revisors kundekartotek med dybt fortrolige økonomiske og skattemæssige oplysninger om en række kendte danskere og store erhvervspersoner, uden at hun eller TV 2 blev opdaget. De følsomme private data lå på et klientdrev, som tilhørte Amira Smajics tidligere arbejdsgiver, og TV 2s muldvarp havde nøglen til at åbne kartoteket: Hun kendte kodeordet. Det afslører omfattende beskedkorrespondancer på den krypterede beskedtjeneste Signal mellem Amira Smajic og TV 2-redaktionens tre journalister, som Berlingske er i besiddelse af. Amira Smajic blev landskendt som TV 2s muldvarp i dokumentarserie »Den sorte svane«, der udkom i maj sidste år.Fold sammenLæs mereFoto: TV 2. Klientdrevet tilhørte Amira Smajics tidligere arbejdsgiver, revisoren Johnny Hast Hansen og hans revisionsvirksomhed 4audit, der blev erklæret konkurs i 2021 og opløst endeligt i 2023. I november samme år blev hanidømt to et halvt års fængselfor bedrageri, stråmandsvirksomhed og skyldnersvig samt frakendt retten til at arbejde som revisor. Berlingske har ikke endeligt kunnet afdække, om den hemmelige aktion lykkedes, og om Smajic fik adgang til data fra 4audit og overbragte dem til TV 2 – eller blot gjorde etforsøg. Klientdrevets ejermand, Johnny Hast Hansen, afviser, at det overhovedet kunne lade sig gøre. Ham vender vi tilbage til. Det er dog slet ikke afgørende, om hackingen lykkedes, lyder det fra fem eksperter i strafferet. »Det afgørende er derimod, at TV 2 har tilskyndet sin kilde Amira Smajic til at fremskaffe oplysninger – eller fået hende til at forsøge herpå – via ulovlige metoder, altså hacking,« siger professor i strafferet ved Aarhus Universitet Lasse Lund Madsen og tilføjer: »Der er et klart grundlag for politiet til at indlede en strafferetlig efterforskning mod de pågældende journalister, herunder om deres metoder har været godkendt oppefra af eksempelvis redaktionschefer eller for den sags skyld personer i ledelseslaget på TV 2.« Lasse Lund Madsen peger på, atstraffelovens paragraf 263– den såkaldte hackingparagraf – ogstraffelovens paragraf 23om medvirkensansvar kan være brudt. Af straffelovens paragraf 263, stk. 3, fremgår det, at straffen kan stige til fængsel indtil seks år, hvis gerningen sker »med forsæt til at skaffe sig eller gøre sig bekendt med oplysninger om en virksomheds erhvervshemmeligheder«, påpeger Lasse Lund Madsen.Fold sammenLæs mereFoto: Rune Øe. Jørn Vestergaard, professor emeritus i strafferet ved Københavns Universitet, er enig: »Det er tilsyneladende uklart, om Amira Smajic faktisk gjorde sig skyldig i hacking, men det er ikke afgørende for en strafferetlig bedømmelse af journalisternes ansvar. Alt andet lige er det strafbart som forsøg på medvirken, hvis de troede, at hun gjorde sig skyldig i hacking og ville bistå hende dermed,« siger han. Berlingske har flere gange over de seneste måneder været i kontakt med TV 2 om de nye oplysninger, men TV 2 har ikke ønsket at stille op til interview eller svare på konkrete spørgsmål om sagen. I stedet afviser chefredaktør på TV 2, Michael Nørgaard, i et skriftligt svar, at der er sket hacking: »Vores medarbejdere har hverken medvirket til hacking af klientdrevet eller haft intention om, at Amira Smajic skulle tilgå klientdrevet hos 4audit,« udtaler chefredaktøren, der kalder Berlingskes artikel »forkert«, Berlingskes oplysninger »forkerte« og grundlaget, hvorpå eksperterne udtaler sig, »forkert«. TV 2 har trods gentagne forespørgsler fra Berlingske ikke ønsket at præcisere, hvilke oplysninger der er forkerte, og hvorledes det faktuelle grundlag skulle være forkert. »Amira Smajic har en historik med dokumentfalsk og bedrageri, også når det gælder materiale sendt til retten og til andre medier. Derfor har vi på TV 2 valgt den konsekvente linje ikke at forholde os til oplysninger, der ikke er korrekte,« skriver han. Du kan læse det fulde svar fra chefredaktør Michael Nørgaard idenne artikel. Af sagens samlede oplysninger, herunder en række dokumenter og omfattende korrespondancer mellem parterne, fremgår det, at TV 2 i begyndelsen af 2022 som en del af det dengang spirende svaneprojekt ønskede at kortlægge økonomisk kriminalitet og hvidvask. I den forbindelse var redaktionen interesseret i Amira Smajics tidligere arbejdsgiver, Johnny Hast Hansen, og ønskede, at Smajic skulle skaffe oplysninger om en række personer fra revisionsfirmaet 4audits klientdrev. Planen fik næring i første halvdel af februar 2022. Forsøget på at få adgang til 4audits klientdrev skulle foregå på et bibliotek – enten via en computer på biblioteket eller en »ren«, »anonym« computer, som TV 2 stillede til rådighed, fremgår det af korrespondancer på beskedtjenesten Signal. Det fremgår desuden, at TV 2 flere gange aktivt via beskeder – både 12., 13., 14. og 17. februar – opmuntrede Smajic til at gennemføre hackingen. TV 2 sendte hende desuden en udførlig liste med navne på personer, hun skulle søge efter i drevet, og udtrykte efterfølgende begejstring, da hun skrev, at det var lykkedes. Berlingske har forelagt oplysningerne for revisor Johnny Hast Hansen. Han afviser, at det skulle være muligt at hacke sig ind i selskabets klientarkiv i 2022, da det gik konkurs året inden. Hast Hansen skriver videre i en e-mail, at Amira Smajic formentlig bare har overdraget TV 2 »gamle ting«, som hun udskrev, da hun som ansat havde lovlig adgang til 4audits klientdrev. Men TV 2 havde ikke kun adgang til gamle ting. Kort tid efter at Amira Smajic blev færdiguddannet som erhvervsjurist fra Syddansk Universitet, fik hun et job hos en af landets mest berygtede revisorer, Johnny Hast Hansen, der sidste år fik en fængselsdom for groft bedrageri. I »Den sorte svane« omtales han som »troldmanden«, der lærte Smajic op.Fold sammenLæs mereFoto: Tim Kildeborg Jensen. Berlingske kan dokumentere, at TV 2 også har haft adgang til dokumenter fra 2020 og 2021, selvom Smajic stoppede i 4audit i 2019. Dog er det uklart, om TV 2 fik disse dokumenter gennem Amira Smajics aktion på biblioteket. Berlingske gengiver i denne artikel dele af den skriftlige dokumentation fra Signal inklusive stave- og slåfejl. I de grafiske rekonstruktioner af beskederne, vil Amira Smajics beskeder stå til højre, mens TV 2s vil stå til venstre. Berlingske har desuden fjernet navnene på TV 2s journalister, der var involveret i korrespondancen. Berlingske har fået samtlige originale beskeder gengivet i denne artikel undersøgt af den internationale virksomhed DataExpert, der vurderer, at der ikke er sket redigering i beskederne. DataExpert har mere end 30 års erfaring med digital efterforskning og leverer ydelser til en lang række af landets myndigheder. Den første skriftlige kontakt mellem TV 2 og Amira Smajic om at skaffe sig adgang til 4audits klientdrev, som Berlingske har kunnet identificere, stammer fra 12. februar 2022 klokken 19.22. Her bekræftede Amira Smajic over for TV 2, at hun havde fundet sin »kode« og havde sat en »hel dag« af til at gennemgå materialet, det gav adgang til. De efterfølgende dage blev hun rykket to gange for en status på, hvordan det var gået. Den 14. februar lod Amira Smajic så TV 2 forstå, at hun var stødt på udfordringer på biblioteket:  Men det var slet ikke nødvendigt for Amira Smajic at bruge sin egen computer til at gennemføre operationen. TV 2s journalist foreslog, at hun kunne bruge den computer, hun havde fået af »FB«, netmediet Frihedsbrevet, som Smajic tidligere havde skrevet klummer om den kriminelle underverden for under pseudonymet »Den Sorte Svane«. Og hvis ikke det var en mulighed, havde han en »ren« og »anonym« computer, hun kunne bruge, som kun havde været på et andet biblioteks internet i den by, hvor han bor. Navnet på byen har Berlingske valgt at anonymisere medXX:  Interessen for Johnny Hast Hansen fra TV 2s side var ikke ny. Allerede inden februar 2022 – og inden svaneprojektet gik i gang – var TV 2 i besiddelse af dele af 4audits klientdata, herunder filer med meget sensitive økonomiske, skattemæssige, indkomstmæssige og personfølsomme oplysninger fra en lang række kendte danskere. Det fortæller flere kilder til Berlingske. Men TV 2 ønskede ifølge korrespondancen med Amira Smajic på Signal at få adgang tilfleredybt fortrolige oplysninger om andre personer fra Hast Hansens klientdrev. En af TV 2-journalisterne sendte derfor 17. februar 2022 klokken 17.56 en liste med interessante navne, hun skulle søge efter. På listen optrådte flere kendte personer herunder navngivne erhvervsmænd, restauratører, sportsfolk, en natklubejer og en dømt drabsmand samt mere løse beskrivelser som »banderne«, »forsvarsadvokater« og »rådgivere«. Berlingske har valgt at anonymisere disse medXX:  Dagen efter – 18. februar 2022 – bekræftede Amira Smajic over for TV 2, at detvarmuligt for hende at skaffe sig adgang til revisionsfirmaets 4audits klientdrev, og delte derefter kodeordet til drevet med tv-stationen. Det gjorde hun efter en besked samme dag klokken 14.16, hvor en af TV 2s journalister bad om en status. Det præcise kodeord har Berlingske anonymiseret medXX:  To af hinanden uafhængige kilder bekræfter over for Berlingske, at kodeordet, der nævnes i korrespondancen, er det samme, som Johnny Hast Hansen har benyttet. TV 2s journalist skrev, at han fandt det »gakket«, at Hast Hansen ikke havde ændret koden, hvorefter Amira Smajic lod TV 2 forstå, at opgaven var tidskrævende; tilsyneladende fordi materialet var omfattende.  På tværs af beskedtjenester og i flere beskeder udvekslet mellem Amira Smajic og TV 2-redaktionen optræder Johnny Hast Hansen. Enten omtales han ved fornavn eller som »JHH«, altså hans initialer. De samlede oplysninger i sagen efterlader ikke tvivl om, at det netop er Hast Hansens drev – via det konkursramte 4audit, hvor Smajic tidligere har været ansat – der omtales i ovenstående beskeder. Af Signal-beskederne fremgår det videre, at TV 2-journalisten, der havde stillet en »ren« computer til rådighed, både 9., 14. og 20. marts 2022 rykkede for at få den retur. I et skriftligt svar til Berlingske bekræfter Michael Nørgaard, at »redaktionen på TV 2 var i besiddelse af det materiale, Berlingske beskriver som klientdrevet, da redaktionen møder Amira Smajic første gang«. TV 2-chefredaktøren afviser igen, at der er sket hacking, og beskylder i stedet Amira Smajic for at stjæle materialet fra TV 2. Det har ikke været muligt for Berlingske at få oplysninger fra Michael Nørgaard uddybet. Berlingske har forelagt sagens oplysninger for fem af landets førende eksperter i strafferet, der alle vurderer, at såvel Smajic som TV 2 kan have overtrådt straffeloven, hvis en operation, som den beskrives gennem beskederne, er gennemført – eller forsøgt gennemført. Eksperterne er: Jørn Vestergaard siger: »Vi er jo inde i kernen af forbuddet mod hacking i straffelovens paragraf 263, hvis én eller flere journalister har samvirket med Amira Smajic om uberettiget fremskaffelse af oplysninger fra en virksomheds dataarkiv.« Afstraffelovens paragraf 263fremgår det af stk. 1, at »med bøde eller fængsel indtil 1 år og 6 måneder straffes den, der uberettiget skaffer sig adgang til en andens datasystem eller data, som er bestemt til at bruges i et datasystem,« men ifølge stk. 3 kan straffen stige til fængsel indtil seks år, hvis gerningen sker »med forsæt til at skaffe sig eller gøre sig bekendt med oplysninger om en virksomheds erhvervshemmeligheder.« Afstraffelovens paragraf 23fremgår det, at det omfatter »alle, der ved tilskyndelse, råd eller dåd har medvirket til gerningen«. Lasse Lund Madsen forklarer, at både de pågældende journalister på »Den sorte svane«-redaktionen samt redaktionschefer og personer fra TV 2s ledelseslag kan være omfattet af et eventuelt forsøgs- og medvirkensansvar: »Straffelovens bestemmelser om forsøg og medvirken er særdeles vidtrækkende, og reglerne kan også kombineres. Det er muligt at straffe for de tidligste forberedelseshandlinger, og i bogstaveligste forstand omfatter straffelovens bestemmelse om medvirken alle, der tager del i en strafbar gerning. Derudover vil også TV 2, der er et aktieselskab, i sig selv kunne straffes,« siger Lund Madsen. Han fortsætter: »Står Berlingskes oplysninger til troende, er der ingen tvivl om, at der foreligger en klar overtrædelse af den såkaldte hackingparagraf – eller et forsøg herpå – i form af aktiv og planlagt medvirken, og at alle involverede journalister vil kunne straffes for deres andel heri.« Berlingske har forelagt indholdet af denne artikel for Amira Smajics advokat Carlo Siebert. Han skriver i en e-mail, at Amira Smajic ikke ønsker at kommentere sagen eller beskyldningerne fra TV 2. Du kan læse de fulde udtalelser fra strafferetseksperterne idenne artikel– herunder hvorfor der kan være tale om en af danmarkshistoriens største medieskandaler. Du kan læse det fulde svar fra TV 2 idenne artikel. FAKTABag om historienBerlingske var første gang i kontakt med TV 2 om denne sag 11. november 2024. Gennem flere måneder har TV 2 afvist at stille op til interview eller svare på konkrete spørgsmål, men afviser skriftligt det hændelsesforløb, som Berlingske beskriver.Berlingske har ligeledes været i løbende dialog med de eksperter, der udtaler sig i denne artikel og givet disse mulighed for at nuancere, ændre eller trække de afgivne citater tilbage, efter TV 2 ad flere omgange har afvist hændelsesforløbet.I denne artikel gengiver og citerer Berlingske en lang række beskeder udvekslet mellem parterne bag »Den sorte svane« på den krypterede beskedtjeneste Signal. Berlingske har set disse beskeder i original form og fået dem undersøgt af virksomheden DataExpert.Virksomheden udtaler følgende:»DataExpert har udført en visuel inspektion af mobiltelefonens applikation og specifikke chatbeskeder. Det er DataExpert’s vurdering med høj grad af sikkerhed, at der ikke er sket redigeringer i de specifikke chatbeskeder efter afsendelse.«»Det er DataExpert’s vurdering på baggrund af erfaringer fra et stort antal sager internationalt, at det ikke er muligt for personer uden for særlige, oftest statslige, enheder at redigere chatbeskeder på en måde, hvor det ikke kan identificeres ved denne type inspektion for den specifikke applikation og mobiltelefon model.«FOLD UD Berlingske var første gang i kontakt med TV 2 om denne sag 11. november 2024. Gennem flere måneder har TV 2 afvist at stille op til interview eller svare på konkrete spørgsmål, men afviser skriftligt det hændelsesforløb, som Berlingske beskriver. Berlingske har ligeledes været i løbende dialog med de eksperter, der udtaler sig i denne artikel og givet disse mulighed for at nuancere, ændre eller trække de afgivne citater tilbage, efter TV 2 ad flere omgange har afvist hændelsesforløbet. I denne artikel gengiver og citerer Berlingske en lang række beskeder udvekslet mellem parterne bag »Den sorte svane« på den krypterede beskedtjeneste Signal. Berlingske har set disse beskeder i original form og fået dem undersøgt af virksomheden DataExpert. Virksomheden udtaler følgende: ",
        "metadata": {
            "source": "https://www.berlingske.dk/kultur/tv-2-tilskyndede-muldvarp-til-at-hacke-dybt-foelsomme-oplysninger-om-kendte",
            "image_url": null,
            "publication_time": "Onsdag d. 09. april 2025, kl. 20.59",
            "author": "Signe Westermann Kühn",
            "related_links": [],
            "attachments": []
        }
    }
}