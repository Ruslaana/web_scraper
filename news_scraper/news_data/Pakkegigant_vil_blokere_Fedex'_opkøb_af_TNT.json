{
    "version": "1.0",
    "document": {
        "id": 15705,
        "title": "Pakkegigant vil blokere Fedex' opkøb af TNT",
        "content": "Det skriverBloomberg News, der har talt med kilder tæt på selskabet. Tilbage i 2013 blokerede selvsamme kommission for UPS' opkøb af TNT, da den mente, at en sammenlægning ville forringe konkurrencen på det europæiske marked. Og ifølge flere kilder tæt på UPS forsøger selskabet nu at påvirke kommissionen til at se på handlen med lige så kontante øjne, som var tilfældet for to år siden, da UPS' opkøb blev afvist.  Ifølge Ioannis Kokkoris, professor i jura og økonomi ved Queen Mary University i London, giver det fin mening, at UPS forsøger at lægge pres på kommissionen. Han vurderer dog, at UPS formentlig ikke forventer en blokering af handlen men måske håber på, at kommissionen vil kræve salg af aktiver, som kunne være interessant at købe. - Normalt når store konkurrenter begynder at lave ballade, så er det, fordi de vil have adgang til frasolgte aktiver, siger Ioannis Kokkoris til Bloomberg Nws.  EU-Kommissionen, der på konkurrencesiden har danske Margrethe Vestager i spidsen, er i øjeblikket ved at gennemgå Fedex/TNT-handlen. Fedex betaler 4,4 mia. euro for sin hollandske konkurrent. Der er sat en deadline for en afgørelse 13. januar næste år. ",
        "metadata": {
            "source": "https://www.berlingske.dk/virksomheder/pakkegigant-vil-blokere-fedex-opkoeb-af-tnt",
            "image_url": "https://berlingske.bmcdn.dk/media/cache/resolve/image_x_large/image/31/315876/10853082-ups-fleetpropane.jpg",
            "publication_time": "Fredag d. 02. oktober 2015, kl. 15.51",
            "author": null,
            "related_links": [],
            "attachments": []
        }
    }
}