{
    "version": "1.0",
    "document": {
        "id": 19571,
        "title": "Nye krimitvillinger",
        "content": "Det går nu hverken værre eller bedre, end at hovedpersonen, den madglade kriminalkommissær Henning Lorentzen, viser sig at være en af disse alfaderlige, ældre strissere, man hurtigt får nok af. Det samme gælder den grimme Mensa-sekretær, han er så forstående overfor. Sammen med en ung politiknøs, som politifar også tager under vingen, må de redde nationen, da sagen om et afhugget hoved og en umage krop i en jadegrøn kuffert viser sig at have forbindelser til gamle såvel som spritnye drømme om hvidt overherredømme. Det hele går ærlig talt rimeligt meget agurk, når den kokkererende kommissær jagter psykopater fra fine skoler og må forhindre usmagelige bakterieudslip på Rådhuspladsen.",
        "metadata": {
            "source": "https://www.berlingske.dk/boganmeldelser/nye-krimitvillinger",
            "image_url": "https://berlingske.bmcdn.dk/media/cache/resolve/image_x_large/image/79/799096/3572037-.jpg",
            "publication_time": "Torsdag d. 06. januar 2011, kl. 22.30",
            "author": null,
            "related_links": [],
            "attachments": []
        }
    }
}