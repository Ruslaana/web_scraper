{
    "version": "1.0",
    "document": {
        "id": 9429,
        "title": "Kulturlivets udvikling er ikke en forfaldshistorie. Det er masser af liv og vækst",
        "content": "ZeniaStampe fremfører 21. januaren bandbulle mod de borgerliges kulturpolitik. Ørkenvandringen indledtes i 00erne og gjorde kulturpolitikken til et »dødt og nedbrændt område«, drevet af ønsket om at »nedbryde, ødelægge og udskamme dele af kulturlivet i en kamp mod byer, det internationale, eliten, det smalle og det moderne«. Helt galt gik det så, da DF og LA ifølge Stampe fandt hinanden med en »voldsom ødelæggende kraft«, der efterlod en »nedbrændt slagmark«. Her er så en anden historie: Kulturen stortrives i Danmark, og der er en stigende bevidsthed om kulturens afgørende betydning. Kulturinstitutionerne melder omstigende besøgstal. Statens kulturbudget har med marginale udsving ligget stabilt siden 1960erne. IEU ligger Danmark blandt de stærkeste investorer. Og desamlede kulturinvesteringer i Danmark har været stigendesiden 2010. Helt nedbrændt er det altså ikke. Når dertil lægges, at mange ledere på kulturinstitutionerne er i verdensklasse og leder med både begejstring og mod, ser det lyst ud. Mette BockFold sammenLæs mere Udviklingen bygger på et frugtbart samarbejde mellem stat, kommuner, fonde og frivillige. Ærgerligt er det derfor, at regeringen vil beskatte fondene hårdere. En mærkelig tak for de mange investeringer, der har været med til at udvikle kulturlivets mange institutioner og aktiviteter. Ja, det var en hård tid med omprioriteringsbidraget. Men hånden på hjertet gav det også dygtige kulturinstitutionsledere anledning til at nytænke og omorganisere, hvilket ellers kan være vanskeligt i kulturinstitutioner. Med VLAK-regeringens sidste finanslov i 2018 blev der tilbageført mere end 700 millioner til kulturen over fire år. Det betød omprioritering - samt et lille plus på de statslige investeringer. Tilbage står, at der er pålagt DR store besparelser. Men institutionen vil fortsat modtage mere end tre milliarder kroner årligt efter en fuldt indfaset besparelse. Det kan man skabe og distribuere meget godt indhold for.  Hvis man tror, at en aflysning af den sidste runde besparelser i DR betyder, at vi er sikret mod de internationale tech-giganter, tager man grueligt fejl. Danskerne elsker Google, Netflix, Amazon, Facebook mv. og vil tilmed betale for indholdet. Og ja, techgiganterne skal reguleres og betale langt mere, end de gør i dag. Men de skal reguleres internationalt, hvis det skal have effekt. Helst globalt, som minimum på EU-niveau. Kulturministeriet betragtes ofte som det ressortområde, der er lavest rangerende. Men hvis man betragter samfundet som det hus, vi bor i, betyder det jo, at kulturen udgør fundamentet for alt andet. Et fundament ligger nederst og bærer huset. Kulturministre står på skuldrene af hinanden, og jeg ønsker Joy Mogensen alt det bedste, inklusive modet til fortsat forandring, prioritering og udvikling. Intet er lettere end at være politiker på Zenia Stampes måde. Udskamme andre, tegne et karikeret billede, fremhæve egen fortræffelighed og love flere penge. Åbn i stedet øjnene og se, hvad der sker, inden mismodet overtager. Der er liv og vækst overalt.",
        "metadata": {
            "source": "https://www.berlingske.dk/kommentarer/kulturlivets-udvikling-er-ikke-en-forfaldshistorie.-det-er-masser-af",
            "image_url": "https://berlingske.bmcdn.dk/media/cache/resolve/image_x_large_vertical/image/125/1251567/23324134-.jpg",
            "publication_time": "Torsdag d. 23. januar 2020, kl. 13.00",
            "author": null,
            "related_links": [],
            "attachments": []
        }
    }
}