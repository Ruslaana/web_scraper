{
    "version": "1.0",
    "document": {
        "id": 1241,
        "title": "Business-overblik: Regnefejl til milliarder bringer store bededag i spil igen",
        "content": "Godmorgen og velkommen til onsdagens Business-overblik denne morgen, hvor Kina klokken 6.01 har sænket tolden på amerikanske varer til ti procent i 90 dage. I dag runder vi blandt andet: Men vi begynder med store bededag. God læselyst, og følg med dagen igennem påBerlingske Business! Regnefejl til milliarder bringer store bededag i spil igen Der kan være op mod 70 milliarder kroner mere i statskassen end hidtil antaget, fordi Finansministeriet adskillige gange har regnet forkert. Derfor vil venstrefløjen give danskerne store bededag – som er på fredag – tilbage som fridag. Siden folketingsvalget i 2022 har der været i alt fem opjusteringer af det såkaldte finanspolitiske råderum, svarende til 47 milliarder kroner eller næsten finansieringen af hele folkeskolen. Regeringen vurderede selv, at afskaffelsen af store bededag ville give ekstra tre milliarder kroner i statskassen,skriver Politiken. Finansministeriet forventer selv »en betydelig opjustering« af råderummet frem mod 2030. Enhedslisten og SF ønsker derfor store bededag tilbage, men finansminister Nicolai Wammen fastholder, at afskaffelsen af dagen som hellig- og fridag var nødvendig. 1.ATP tavs om nyt milliardtab efter TDC-salg – nu kræver politikere svar: »Tålmodigheden er brugt op« ATP har de seneste år tabt milliarder efter en række fejlslagne investeringer. Nu står danske pensionskunder til at lide et nyt giganttab efter salget af TDC. Pensionskassen vil dog ikke oplyse milliardbeløbets størrelse, og det møder hårdt kritik fra politikere, der kræver svar.Læs historien her. 2.Optimismen vokser i danske virksomheder. Her er deres to genveje til at styre uden om Trumps handelskrig Mens Trumps handelskrig fortsat raser, ser Niels Pedersen, der er administrerende direktør for og stifter af Blue Line, forsvarsindustrien som en genvej til vækst, hvor nye muligheder åbner sig midt i den globale usikkerhed.Læs historien her. En håndsrækning til Trumps fortælling. Men stormen venter forude USAs inflation faldt lidt i april og giver dermed et pusterum til Donald Trumps fortælling om et økonomisk nirvana. Toldmuren er dog først lige begyndt at snige sig ind i priserne, så det bliver værre forude. Det betyder også, at USAs renter forbliver høje i længere tid.Læs historien her.   1.Banker solgte selskab for milliarder – nu opretter de et nyt Seks danske banker solgte datacentralen SDC til Netcompany for en milliard kroner. Nu opretter de et nyt it-selskab, Nordisk Finans IT, for at sikre sig medbestemmelse,skriver Finans. Bankerne er bange for at miste indflydelse og blive overset, når Netcompany overtager SDC og bliver fremtidig it-leverandør til bankerne. Bestyrelsesformand i Nordisk Finans IT Klaus Skjødt, der er direktør i Sparekassen Kronjylland, tror, »at det er en fordel, at vi står sammen og i fællesskab kan give udtryk for, hvad vi gerne vil have udviklet, til hvilken pris og lignende«. 2. Amerikansk børs udligner tab for 2025 efter stigninger Amerikanske aktier har nu udlignet de tab, som de har haft, siden Donald Trump indledte sin handelskrig med verden. S&P 500-børsindekset lukkede 0,7 procent højere tirsdag aften oven på inflationstal, der uventet viste et fald i april på 2,3 procent. Dermed endte S&P 500 0,1 procent højere for hele 2025,skriver Financial Times. Indekset er blevet sendt hele 15 procent ned i år, men alene 9. april steg det ni en halv procent, da Trump satte sin straftold mod de fleste lande på pause i 90 dage, og mandag steg det yderligere 3,3 procent oven på USAs og Kinas 90-dages våbenhvile i toldkrigen. 3. Regeringens milliardsatsning på havvind undrer Regeringen forventer et ret kraftigt stigende strømforbrug fra datacentre og vil derfor bevilge statsstøtte på op til 60 milliarder kroner til tre nye havvindmølleparker. Men både De Konservative og Erhvervslivets Tænketank sætter spørgsmålstegn ved tallene og tror ikke på så stort et behov hos datacentrene,skriver Børsen. En prognose fra Klima- og Energiministeriet forudser et strømforbrug, der stiger med omkring 60 procent frem til 2030 og tredobles frem mod 2050 i forhold til i dag. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-regnefejl-til-milliarder-bringer-store-bededag-i-spil",
            "image_url": "https://berlingske.bmcdn.dk/media/cache/resolve/image_x_large_vertical/image/192/1921143/24950508-mde-i-folketingssalen-tirsdag-den-28-februar-202.jpg",
            "publication_time": "Onsdag d. 14. maj 2025, kl. 07.18",
            "author": "Thomas Breinstrup",
            "related_links": [],
            "attachments": []
        }
    }
}