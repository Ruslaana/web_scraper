{
    "version": "1.0",
    "document": {
        "id": 14952,
        "title": "Jøder på flugt",
        "content": "Det var en afgørende periode i de danske jøders historie, og denne protokol er ikke tidligere udgivet. Særlig den første tid op til flugten i 1943 er interessant, for her får vi menighedens ledelses egen forklaring på, hvad der skete. Man bemærker, at den svenske ambassadør tidligt fortalte, at jødeaktionen i 1943, på trods af det danske udenrigsministeriums forsikringer om det modsatte, var på vej og skyldtes en direkte ordre fra Hitler. Store dele af protokollen fra flygtningetiden i Sverige er temmelig sporadisk og giver ikke så megen ny viden, men viser hvor svært det var at forholde sig til tiden efter krigen, og hvor bange menighedens ledelse var for tiden, der fulgte. For hvem sagde, at de overhovedet ville være velkomne i Danmark?",
        "metadata": {
            "source": "https://www.berlingske.dk/boganmeldelser/joeder-paa-flugt",
            "image_url": "https://berlingske.bmcdn.dk/media/cache/resolve/image_x_large/image/26/269584/4493572-jder-p-flugt.jpg",
            "publication_time": "Torsdag d. 15. september 2011, kl. 22.30",
            "author": null,
            "related_links": [],
            "attachments": []
        }
    }
}