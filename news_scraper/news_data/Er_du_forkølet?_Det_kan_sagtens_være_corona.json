{
    "version": "1.0",
    "document": {
        "id": 21366,
        "title": "Er du forkølet? Det kan sagtens være corona",
        "content": "Covid-19 betegnes ikke længere som enalment farlig sygdomherhjemme, testcentrene er lukkede og slukkede, og Verdenssundhedsorganisationen (WHO) har afblæst coronaen som en nødsituation for den globale folkesundhed. Med andre ord: Alt er fryd og gammen og tilbage ved de gode gamle dage før 2020. Ikke? Desværre er dette ikke den fulde sandhed, for covid-19 lurer konstant derude – i stadig nye smitteforklædninger. Eksempelvis er der i de seneste uger dagligt blevetregistreretomkring fem coronarelaterede dødsfald herhjemme. Den eneste, men meget vigtige forskel fra de berygtede coronaår, er reelt, at brodden – i kraft af naturlig smitte og vacciner – er taget af sygdommen. Kun de allermest sårbare er fortsat i en vis fare for at blive alvorligt syge. Til gengæld vil der være risiko for, at du bliver smittet tre eller måske ligefrem fire gange om året. Det vil typisk sige fare for en let omgang snot og træthed i et par dage. »De fleste vil blot bemærke, at de har lidt flere episoder i løbet af et år, hvor de går og snotter lidt,« lyder vurderingen fra Jan Pravsgaard Christensen, professor i immunologi ved Københavns Universitet. Hans analyse ligger i tråd med internationale vurderinger – ikke mindst af den nye smittespiller på den globale bane, coronavarianten XBB. 1.16. Denne stærkt smitsomme variant opstod efter alt at dømme i Indien tidligere på året og har i de seneste uger givet anledning til en stigning i antallet af coronasmittetilfælde i klodens mest befolkningsrige land. Varianten ser ikke ud til i nævneværdig grad at forårsage alvorlig sygdom, og ifølge et endnu ikke fagfællebedømt nyligtstudieer de hyppigste symptomer hos smittede feber, hoste og løbende næse – altså ret klassiske forkølelsessymptomer. XBB.1.16.-varianten er aktuelt også på fremmarch i USA, mens den tilsyneladende har vanskeligere ved at vinde fodfæste i Europa. Det kan ifølge en artikel i det videnskabelige tidsskrift Nature skyldes, at Europa,herunder Danmark, for få uger siden blev ramt af en smittebølge anført af den beslægtede coronavariant XBB. 1.5. Den kan have forsynet en større del af europæerne med et let panser mod den nye variant. Uanset om vi forsøger at ignorere det eller ej, fortsætter coronavirussen SARS CoV-2 med at mutere – med voldsom hast. Det vil sige, at dens »smittenøgle« – spikeproteinet – muterer omtrent dobbelt så hurtigt som sæsoninfluenza og helt op mod ti gange så hurtigt som de klassiske coronavirus, der i århundreder har forsynet os med almindelig snue. Den hastige mutationsrate har den konsekvens, at vi overraskende tit overmandes af nye smittebølger – eller rettere smittedønninger. Altså små bølger. Helt op til fire gange om året. Det vil sige, at en ny coronavariant, der kan omgå tidligere smitte, vil gøre sit indtog omtrent hver tredje eller fjerde måned – også om sommeren. Det kan omsættes til en ganske betydelig mængde smittede i samfundet. Trevor Bedford, evolutionsbiolog ved det amerikanske Fred Hutchinson Cancer Center, siger tilNature, at i fremtiden kan vi forvente, at halvdelen af befolkningen bliver smittet med corona i løbet af et år. Til sammenligning bliver kun omkring en femtedel af en given befolkning smittet med influenza i et gennemsnitligt år, forklarer han. Men i fjor var smitteraten endnu højere. Eksempelvis vurderer man, at der i Storbritannien i 2022 var lige så mange, der blev smittet med SARS CoV-2, som der er indbyggere i landet. I Japan er der ikke længere krav om mundbind – eller om vaccinepas for indrejsende. Alligevel beholder flertallet af japanerne masken på, hvilket fremgår af dette billede fra Tokyo 27. april.Fold sammenLæs mereFoto: Kyodo/AP/Ritzau Scanpix. Vi står med andre ord i enny smittesituation for menneskeheden. Den ser bedre ud end under coronaårene 2020 til 2022, da omkring 20 millioner mennesker verden over gik i graven som følge af covid-19 – ifølgekvalificerede vurderinger. Omvendt er situationen mere udfordrende end før 2020, for dengang skulle vi ikke forholde os til risikoen for at få covid-19 – tilmed flere gange om året. Vi risikerer med andre ord flere årlige sygedage – med let feber, snot og hoste – i de kommende år, end vi gjorde for fire år siden. Lyspunktet er, at ingen af klodens hospitaler i dag er lagt ned af et alarmerende pres fra alvorligt syge coronapatienter. Samtidigophævede USAtorsdag kategoriseringen af covid-19 som en offentlig nødsituation for sundheden, og kun få lande opretholder i dag krav om mundbind – eller om vaccinepas før indrejse. Der kan naturligvis ikke udstedes garanti for, at en ny og meget alvorlig variant af coronavirus ikke opstår i de kommende år, men sandsynligheden taler for, at de årlige dønninger af coronavirus langsomt forvandler sig til små, næsten forudsigelige og praktisk taget harmløse småskvulp.",
        "metadata": {
            "source": "https://www.berlingske.dk/videnskab/er-du-forkoelet-det-kan-sagtens-vaere-corona",
            "image_url": "https://berlingske.bmcdn.dk/media/cache/resolve/image_x_large/image/167/1676344/24428097-.jpg",
            "publication_time": "Mandag d. 15. maj 2023, kl. 15.38",
            "author": "Lars Henrik Aagaard",
            "related_links": [],
            "attachments": []
        }
    }
}