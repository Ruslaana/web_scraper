{
    "version": "1.0",
    "document": {
        "id": 22428,
        "title": "Med erfaring fra fire af Europas mest anerkendte universiteter stormer hun frem i en nøglerolle for den grønne omstilling",
        "content": "I godt ti år har Adriana Guerenabarrena arbejdet i energisektoren, og med i rygsækken har hun et væld af erfaringer inden for erhverv og uddannelse fra forskellige lande. Det 34-årige talent arbejder i dag som chef for regulering og analyse i brancheorganisationen Brintbranchen. Her er hun ifølge administrerende direktør Tejs Laustsen Jensen »blandt de tydeligste og mest skarpe talenter«, han har arbejdet sammen med igennem sin karriere, lyder de rosende ord fra chefen. I sit job rådgiver hun store og små virksomheder i arbejdet med at opbygge produktion af grøn brint og grønne brændstoffer. På sit cv kan hun skrive, at hun har studeret på ikke bare ét men fire anerkendte universiteter i Europa, herunder i Cambridge, Madrid, Berlin og München. Adriana Guerenabarrena er halv spanier og halv brasilianer og fik dansk statsborgerskab i efteråret 2024. Før det har hun arbejdet som frivillig mentor for immigranter, der søger deres første job i Danmark. Og hun har tidligere været skolementor for udsatte teenagere i Brasilien og Spanien. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Før Adriana Guerenabarrena kom til Brintbranchen i 2021, gjorde hun international karriere hos Scottish Power i London og Ørsted i både Storbritannien og København. I sin nuværende position er hun en »vigtig og central sparringspartner« for myndigheder i både København og Bruxelles og har samtidig en »nøglerolle« som bindled mellem erhvervslivet og det offentlige: »Hun er en af Danmarks og Europas absolut stærkeste kapaciteter, når det gælder de regulatoriske rammer omkring den grønne omstilling,« udtaler Tejs Laustsen Jensen. Især hendes arbejde med indsatsen på det regulatoriske område fremhæves som en drivkraft bag udviklingen af et selvstændigt statistikværktøj for grøn brint. Et værktøj, som allerede har fået Europæisk anerkendelse, lyder det. Ud over at hun på få år har markeret sig som ekspert på et område og i en branche, der normalt kræver mange års anciennitet, kan hun nu også skrive talent på dette års Talent 100 på sit cv. Herunder kan du se alle årets talenter: ",
        "metadata": {
            "source": "https://www.berlingske.dk/talent-100/med-erfaring-fra-fire-af-europas-mest-anerkendte-universiteter-stormer",
            "image_url": null,
            "publication_time": "Lørdag d. 05. april 2025, kl. 07.04",
            "author": "Trine Vester",
            "related_links": [],
            "attachments": []
        }
    }
}