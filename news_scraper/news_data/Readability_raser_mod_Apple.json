{
    "version": "1.0",
    "document": {
        "id": 17017,
        "title": "Readability raser mod Apple",
        "content": "I et åbent brev retter firmaet bag Readability nu en skarp kritik mod Apple.Readabilityer netop blevet afvist i Apple's App Store. Men ironien er, at Apple selv anvender den samme teknologi i sin Safari 5 browser. Apple har nægtet at tage Readability med i App Store, fordi programmet overtræderde nye abonnements-regler, som blev præsenteret i sidste uge. Læs mere:Apple sætter app-udviklere under pres Det har fået Readability-udvikleren Richard Ziade på barrikaderne. Isit åbne brev til Appleanklager han firmaet for grådighed. »Apps som vores repræsenterer kun en lille brøkdel af app-salget, som igen udgør en lille brøkdel af jeres indtjening. En stor del af jeres succes med hardware-salg er opnået ved at kultivere et imponerende stort app-økosystem ... Det er en sund dynamik, der er til begges fordel; apps som vores bliver eksponeret, og I kan vise overfor verden, hvordan disse apps tilfører værdi til jeres hardware,« skriver han. I Safari 5 har Apple introduceret en ny funktion kaldet Safari Reader. Browseren viser et særligt Reader-symbol på alle sider, der indeholder en tekstartikel. Hvis man klikker på symbolet, bliver artiklen fremhævet og dermed lettere at læse, mens resten af siden bliver nedtonet. Funktionen bygger på den teknologi, som Arc90 har udviklet til deres applikation Readability – en såkaldt bookmarklet. Forleden kunne Arc90 så lancere en betalingstjeneste baseret på samme teknologi, hvor indholdet bliver tilgængeligt offline på forskellige enheder som smartphones og tavle-computere. Brugerne skal betale et fast beløb per måned, som de selv vælger – mindst fem dollar – og 70 pct. af disse penge går så til artikel-forfatterne, mens 30 pct. går til Arc90. For at det kan fungere på iPhone eller iPad under iOS kræves en applikation, som sørger for, at artiklerne kan læses offline. Det er denne Readability applikation, som Apple nu har afvist. Selskabet kræver nemlig, at den skal bruge Apples eget In-App-betalingssystem til at afregne abonnementer, hvor 30 pct. af prisen så går til Apple. Richard Ziade erkender, at Apple har retten til at diktere betingelserne i sin App Store. »Det er jeres hardware og jeres kanal, og I kan selv vælge den politik, som I ønsker. Men hvis I forfølger denne kurs overfor enhver webtjeneste eller webapplikation, som leverer enhver form for værdi uden for iOS, vil det kun afskrække små firmaer som vores fra at investere i iOS apps,« skriver han. Den eneste mulighed, for at Readability kan slippe udenom App Store, er at udvikle en ren web-applikation. Richard Ziade antyder da også, at man har tænkt sig at gøre netop dette. Læs også:iPhone-app gør Gyldendals e-bøger dyrere Stifteren af den Readability-lignende tjeneste InstaPaper retter ligeledes en skarp kritik mod Applei et indlægpå nettet. Hos MacRumors er der nuspekulationer om, at Readability-afgørelsen gælder for alle programmer, som falder ind under kategorien »software-as-a-service«. Det kunne f.eks. også være det meget populære Dropbox. Mindst én udvikler harallerede meddelt, at han vil skrinlægge sine planer om at udvikle en iOS-app, indtil der er klarhed om de nye regler. Det ser dog ud til, at selveste Steve Jobshar afvist, at de nye abonnements-regler gælder for software-as-a-service.",
        "metadata": {
            "source": "https://www.berlingske.dk/videnskab/readability-raser-mod-apple",
            "image_url": "https://berlingske.bmcdn.dk/media/cache/resolve/image_x_large/image/42/422677/3838244-app-store.jpg",
            "publication_time": "Onsdag d. 23. februar 2011, kl. 10.25",
            "author": null,
            "related_links": [],
            "attachments": []
        }
    }
}