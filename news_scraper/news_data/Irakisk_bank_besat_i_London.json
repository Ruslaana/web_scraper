{
    "version": "1.0",
    "document": {
        "id": 18661,
        "title": "Irakisk bank besat i London",
        "content": "Demonstranter fra den såkaldte Occupy London-gruppe, der står bag protester mod storbankers indflydelse og kapitalismen generelt, har besat en nyopført bygning i Londons finansdistrikt, skriver BBC. Mange af aktivisterne har i månedsvis opholdt sig i en teltlejr på pladsen ved St. Paul's Katedralen. Nogle af demonstranterne har nu indtaget en otte etagers høj bygning, der ifølge demonstranterne, tilhører den irakiske bank Rafidain Bank. En talsmand for gruppen siger, at gruppen har indtaget huset, fordi de er blevet forvist fra en anden bygning i det centrale London, der tilhører den schweiziske bank UBS.",
        "metadata": {
            "source": "https://www.berlingske.dk/internationalt/irakisk-bank-besat-i-london",
            "image_url": "https://berlingske.bmcdn.dk/media/cache/resolve/image_x_large/image/68/684757/4849940-britain-occupy-london-st-pauls.jpg",
            "publication_time": "Fredag d. 27. januar 2012, kl. 17.30",
            "author": null,
            "related_links": [],
            "attachments": []
        }
    }
}