{
    "version": "1.0",
    "document": {
        "id": 18882,
        "title": "Hvad tænkte egentlig van Dyck?",
        "content": "Han kan ses i flere kirker i fødebyen Antwerpen, på museer rundt om i verden og netop nu på en særudstilling i Amsterdam sammen med de to andre store i fra Antwerpen-skolen, Rubens og Jordaens. Maleren Sven Okkels har arbejdet med van Dycks palet i mange år og er med god grund fascineret af det usædvanlige talent. Han har derfor skrevet en underholdende bog med van Dyck som hovedperson. Det er ren fiktion, men dog i overensstemmelse med fakta om kunstnerens liv. Sven Okkels forsøger blot det umulige; nemlig at forestille sig, hvordan van Dyck tænkte og så på verden - og kvinderne i den. Tænkte man virkelig så høfligt på det smukke køn dengang? Man følger det unge geni rundt om i store kulturbyer som - udover Antwerpen, naturligvis - Venedig og London, hvor han dør i 1641, 42 år gammel.",
        "metadata": {
            "source": "https://www.berlingske.dk/boganmeldelser/hvad-taenkte-egentlig-van-dyck",
            "image_url": "https://berlingske.bmcdn.dk/media/cache/resolve/image_x_large/image/70/704488/4614948-hvad-tnkte-egentlig-van-dyck.jpg",
            "publication_time": "Torsdag d. 20. oktober 2011, kl. 22.30",
            "author": null,
            "related_links": [],
            "attachments": []
        }
    }
}