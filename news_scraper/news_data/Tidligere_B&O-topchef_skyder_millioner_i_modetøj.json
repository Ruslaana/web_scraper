{
    "version": "1.0",
    "document": {
        "id": 11882,
        "title": "Tidligere B&O-topchef skyder millioner i modetøj",
        "content": "Tidligere topchef i B&O Tue Mantoni har skudt endnu to millioner kroner i modemærket Stine Goya. Det skriver Finans. »Det er korrekt, at jeg har øget min ejerandel i Stine Goya. Det følger en aftale, som jeg lavede med Thomas og Stine (Goya Hertz,red.), der ejer brandet, da vi påbegyndte vores samarbejde, som også indbefattede, at jeg indtrådte som bestyrelsesformand,« bekræfter Tue Mantoni over for mediet. Hans første investering i modemærket er fra januar 2021. I dag ejer han 10 til 15 procent af selskabet. Tue Mantoni er i dag formand for Vækstfonden, sidder i bestyrelsen for blandt andet Joe & The Juice og Lakrids by Johan Bülow og har investeret i flere danske virksomheder gennem sit selskab Chamonix Invest. Han forlod Bang & Olufsen 1. juli 2016 efter flere års forsøg på at vende det danske lydikons økonomi. Stine Goya tjente i 2020-2021 5,6 millioner kroner. Grundstenen til forretningen blev lagt i 2006af modellen og den uddannede tekstildesigner Stine Nistrup Madsen, som skiftede til kunstnernavnet Stine Goya.",
        "metadata": {
            "source": "https://www.berlingske.dk/virksomheder/tidligere-bo-topchef-skyder-millioner-i-modetoej",
            "image_url": "https://berlingske.bmcdn.dk/media/cache/resolve/image_x_large_vertical/image/150/1508744/23989681-pix-stine-goya.jpg",
            "publication_time": "Mandag d. 24. januar 2022, kl. 11.40",
            "author": "Thomas Breinstrup",
            "related_links": [],
            "attachments": []
        }
    }
}