{
    "version": "1.0",
    "document": {
        "id": 6299,
        "title": "Rikke From: Hvordan forholder vi os til en præsidentkandidat, som er blevet skudt?",
        "content": "Politisk vold er undergravende for et demokratisk samfund. Om USA er demokratisk, kan diskuteres højt og længe, det er ikke formålet her. Men når skydeskiven for volden er kandidat til en af verdens mest magtfulde poster, så efterlades et ubehageligt, men uundgåeligt spørgsmål: Hvordan skal vi forholde os til Donald Trump nu? Der er noget grundlæggende menneskeligt over, at man ikke sparker til nogen, der ligger ned. Hvis nogen spændte ben for en klassekammerat i skolegården, som faldt og slog sig, var man sød mod dem resten af dagen. Ugen, hvis man var den, der spændte ben. Skolegårdsjustits gælder i alle livets facetter. Og også toppolitik. Den udfordres dog af Trump selv. Da den daværende formand for Repræsentanternes Hus Nancy Pelosis mand, Paul Pelosi, blev brutalt overfaldt med en hammer, var der ikke meget menneskelig ordentlighed overTrumps reaktion. Han latterliggjorde både Nancy og Paul Pelosi, selvom overfaldet varpolitisk motiveretog kom i kølvandet af politisk vold og chikane rettet mod dem. Alligevel var Trump ikke bleg for at grine på deres bekostning. Jeg tvivler på, at nogen griner i dag. Skudepisoden har sat gang i enlang række af konspirationsteorier, usaglige beskyldninger og misinformation fra højre til venstre. Man kunne have håbet, at vi ville lade amerikanerne om konspirationerne, men heller ikke herhjemme holder vi os for gode til atfalde ned på deres niveau. Selvom de fleste kan blive enige om, at polarisering er giftigt. At splittelsen er destruktiv. Og politisk vold ikke opstår i et vakuum. Det retfærdiggør ingenting. Så stiller volden det bidende nødvendige spørgsmål: Hvem havde indflydelse på øjeblikket, hvor den 20-årige affyrede sit skud foruden den 20-årige selv? Det er dilemmafyldt. Trump bar ikke våbnet. Men hans parti har været bannerfører for, at 20-årige kan få en riffel i hånden i første omgang. Trump affyrede ingen skud. Men han har ikke ligefrem manet til fred og fordragelighed i den amerikanske lejr. Det gør ham ikke medskyldig. Det freder dog ham ikke for kritik af hans politik og af hans ageren som politiker. At kritikken af Trump skulle være selve årsagen til, at han blev skudt, somhans støtter hævder, kan give en politiker af den kaliber immunitet til at afværge enhver form for kritik med henvisning til sin sikkerhed. Det udstiller hans modstandere som de egentlige fjender. Fjender, som ellers ikke burde eksistere i et demokrati. Og det skaber præcis, hvad hans tilhængere ansvarliggør oppositionen for angrebet med: dæmonisering. Ingen politiker skal frygte for sin sikkerhed. Ej heller skal nogen politiker kunne bruge sin sikkerhed som skjold mod kritik. David Trads blev på X kritiseret for at gå imod skolegårdsjustitsen. Trump har stadig et menneskeligt helle. Så Trads varslet og ret tarveligfor at kritisere en skudt mand. Lige meget hvem den mand er. Også Biden måtte senereundskylde for at have udtalt, at »it’s time to put Trump in a bull’s-eye«. Timingen var uheldig, og man kan mene, at undskyldningen var rettidig omhu, ordvalget taget i betragtning. Men det interessant bliver, om udtalelsen står ved sin magt, når Trump først er ude af sit helle. Og det rigtig vanskelige i det bliver at afgøre, hvor længe Trump – som kandidat til en af verdens mest magtfulde poster – er fredet for kritik. Allermest er jeg i tvivl om, hvordan man forholder sig til en præsidentkandidat, som er blevet skudt? Rikke From er cand.scient. og politisk rådgiver for Enhedslisten ",
        "metadata": {
            "source": "https://www.berlingske.dk/kommentatorer/rikke-from-hvordan-forholder-vi-os-til-en-praesidentkandidat-som-er",
            "image_url": "https://berlingske.bmcdn.dk/media/cache/resolve/image_x_large/image/181/1817583/24753219-topshot---butler-pennsylvania---july-13-secret-s.jpg",
            "publication_time": "Fredag d. 19. juli 2024, kl. 17.40",
            "author": "Rikke From",
            "related_links": [],
            "attachments": []
        }
    }
}