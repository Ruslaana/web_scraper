{
    "version": "1.0",
    "document": {
        "id": 8432,
        "title": "Business-overblik: Usikkerhed om elbiler skaber boom i privatleasing",
        "content": "Godmorgen og velkommen til onsdag morgens Business-overblik. I dag runder vi blandt andet: Men vi begynder med en uventet rekord i privatleasing af nye biler. God læselyst, og følg med dagen igennem påBerlingske Business! Usikkerhed om elbiler skaber boom i privatleasing Den store usikkerhed om priserne på elbil, der svinger konstant, har fået bilkøberne til i rekordomfang at vælge privatleasing, når bilen skal skiftes ud. I 2023 stod privatleasing for 20 procent af salget af de fabriksnye biler. Det er aldrig set tidligere,skriver Finans, og er en stigning på 40 procent på blot et år, viser tal fra Dansk Industris brancheorganisation DI Bilbranchen. I alt blev 34.000 fabriksnye biler solgt som privatleasing i 2023. »Bilkøbere står i dag med en teknologisk usikkerhed, som de aldrig har oplevet før. Derfor ser mange leasing som en slags forsikring mod at blive fanget mellem to stole i omskiftelige tider,« siger Thomas Møller Sørensen, branchedirektør i DI Bilbranchen. Tesla har nedsat sin Model Y med 52.000 kroner, og Skoda er fulgt med og har slået 40.000 kroner af prisen på sin mest solgte model, Enyaq. »Pludselige prisfald skaber bekymring. Vi har allerede set mange, som kigger ind i et stort værditab. Elbilerne har skabt usikkerhed om priserne. Det er derfor privatleasing boomer,« siger Ilyas Dogru, forbrugerøkonom hos bilejernes organisation, FDM. 1. Hundredvis af investorer fanget i gigantisk svindel Flere end 400 investorer har mere end 573 millioner kroner i klemme i en af de måske største sager om investeringssvindel i Danmark nogensinde. De har gennem blandt andet sejlads-, gastronomi- og erhvervsnetværk investeret i at kunne få såkaldt risikofrit afkast gennem sportsvæddemål,skriver Børsen. Pengene er dog, ifølge National enhed for Særlig Kriminalitet (NSK), der sigter fire personer, ikke blevet investeret men trukket ud af bagmændene, mens investorerne i stedet fik nogle af deres egne og andre investorers indskud som afkast. 2. Flyselskabers vrede rammer Boeing Topchefen for flyselskabet United Airlines advarer om, at han genovervejer en ordre for mange milliarder dollar på nye fly fra Boeing oven på ulykken, som har medført flyveforbud for alle Boeing 737 MAX 9-fly, efter at et dørpanel faldt af i 4,9 kilometers højde 5. januar. Detskriver Financial Times. »Jeg er skuffet over, at produktionsudfordringerne fortsætter hos Boeing,« siger Scott Kirby til CNBC. Samtidig siger topchef Ben Minicucci fra Alaska Airlines, som blev ramt af ulykken, at der er fundet »løse bolte på mange« MAX 9-fly ved de efterfølgende undersøgelser. »Jeg er vred. Jeg er mere end frustreret og skuffet. Jeg er vred,« siger han. 3. Amazon dømt for voldsom overvågning Den amerikanske internetgigant Amazon har fået en bøde på 32 millioner euro af det franske datatilsyn for »overdreven« overvågning af sine ansatte og for ulovlige metoder. Amazon France Logistique indsamledeifølge BBCdata fra de ansattes håndholdte scannere og fulgte deres aktiviteter så præcist, at de ansatte skulle retfærdiggøre hver en pause. Amazons system sendte en alarm, hvis en vare blev scannet for hurtigt eller mindre end 1,25 sekunder efter den forrige. En anden alarm blev sendt efter pauser på ti minutter eller mere, en tredje sporede pauser mellem et og ti minutter.   1. Minister mørklægger tal om gældstyngede bandemedlemmer Offentligheden kan ikke få at vide, hvor mange rocker- og bandemedlemmer der har fået sløjfet gæld, fremgår det af et svar fra skatteministeren til Folketinget. Retsordfører er ikke tilfreds med svaret.Læs historien her. 2. Mette Abildgaard er moralsk forarget over rigmand – fordi han er rig Det er afgørende i placeringen af ansvaret for den lurende miljøkatastrofe ved Randers, at ejeren bag det konkursramte selskab er milliardær. Det mener De Konservatives politiske ordfører, Mette Abildgaard.Læs historien her. »Når vi dør, tager vi ikke noget med os ud over vores gode gerninger« – mød løven med én særlig mission i programmet Den første startup blev solgt for »næsten intet«. Det næste projekt for knap en milliard. Tahir Siddique har tjent en formue på sportsdata, og nu har han fundet sig til rette som ny investor i »Løvens Hule« med en klar mission.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-usikkerhed-om-elbiler-skaber-boom-i-privatleasing",
            "image_url": "https://berlingske.bmcdn.dk/media/cache/resolve/image_x_large_vertical/image/175/1757440/24622383-hver-femte-fabriksnye-bil-blev-sidste-r-solgt-som.jpg",
            "publication_time": "Onsdag d. 24. januar 2024, kl. 07.30",
            "author": "Thomas Breinstrup",
            "related_links": [],
            "attachments": []
        }
    }
}