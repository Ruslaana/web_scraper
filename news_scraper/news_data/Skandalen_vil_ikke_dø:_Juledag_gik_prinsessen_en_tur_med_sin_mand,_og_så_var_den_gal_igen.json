{
    "version": "1.0",
    "document": {
        "id": 5387,
        "title": "Skandalen vil ikke dø: Juledag gik prinsessen en tur med sin mand, og så var den gal igen",
        "content": "Himlen var høj i det nordlige Spanien juledag. Og under normale omstændigheder ville det være naturligt for prinsesse Cristina og hendes mand, Iñaki Urdangarin, i det gode vejr at spadsere til messe i den smukke, baskiske by Vitoria, hvor de fejrede højtiden. Menomstændighederne er alt andet end normalefor de nu tidligere hertug og hertuginde af Palma de Mallorca, der engang var det spanske kongehus' absolutte powerpar og foretrukne mediedarlings. Urdangarin er i gang med at afsone fem år og 10 måneder, efter at den spanske højesteret i juni 2018 stadfæstede en dom mod ham for økonomisk kriminalitet. Og udgangen fra et nærliggende kvindefængsel, hvor han af sikkerhedshensyn er indsat, var den første af flere dages varighed. Hvis kong Felipe VI havde fået lov at bestemme, var prinsesse Cristina og hendes bedrageridømte »bedre« halvdel blevet indendøre og bag nedrullede persienner julen igennem.  Men monarkens egenrådige storesøster var tydeligvis ikke indstillet på at holde lav profil. Fotograferne blev nærmest opfordret til at tage billeder, mens parret storsmilende og hånd i hånd vandrede gennem Vitoria. Efter messen og en aperitif på en bar stillede de oven i købet op til »selfies« med forbipasserende, og så var derigen fyret op under medieinteressenfor en skandale, der ikke vil dø. Engang var den tre år ældre søster kongens fortrolige. Det var med hende, han delte hemmelighederne om sit kærlighedsliv. Herunder forholdet til den borgerlige og fraskilte TV-journalist Letizia Ortiz, som i dag er Spaniens dronning. Men så begyndte afsløringerne om Urdangarin. Den tidligere tophåndboldspiller havde, viste det sig, udnyttet sin kongelige status til at »rådgive« diverse offentlige myndigheder om sportsevents med en ulovlig fortjeneste på op mod seks mio. euro – 45 mio. kr. – der efterfølgende blev overført til skatteparadiser. Den slags julelege var for såvidt blotbusiness as usualfor magtfulde spaniere op gennem de brølende 00ere. Men da ulovlighederne blev kendt i 2009-10, befandt landet sig midt i en dyb økonomisk krise. Og afsløringen af, at også kongehusets medlemmer havde raget til sig, var en katastrofe. Retten i Palma de Mallorca frikendte i 2016 prinsesse Cristina for meddelagtighed. Men hun blev idømt en bøde på 265.088 euro for at have lukreret på sin mands ulovligheder.&nbsp;Fold sammenLæs mereFoto: CATI CLADERA/EPA/ritzau Scanpix. Tiltalen mod Urdangarin samt mod prinsesse Cristina for meddelagtighed var – sammen med ekstravagante elefantjagter i Botswana og det suspekte forhold til en dansk-tysk kurprinsesse – blandt de vigtigste årsager tilekskong Juan Carlos' abdikation i 2014. Og da Felipe overtog tronen, gik han omgående i gang med at udøvedamage control. Først forsøgte den nye konge at presse søsteren til at lade sig skille fra Urdangarin for at lægge afstand til skandalen. Da hun nægtede, bad han hende i det mindste give afkald på værdigheden som nummer seks i den spanske tronfølge, men fik igen nej. Som »straf« blev parret frataget den værdighed som hertug og hertuginde, de fik i gave ved brylluppet i 1997. Men i stedet for at bøje nakken hævdede prinsesse Cristina i et håndskrevet brev til broderen, som hun lækkede til pressen, selv at have givet afkald på titlen. Et brev, der for at føje spot til skade var underskrevet »Cristina, Infanta de España« som en påmindelse om hendes plads i arvefølgen. Siden har hun været persona non grata ved hoffet og levet i landflygtighed i Schweiz. Først med Urdangarin, mens sagen mod ham verserede. Nu som alenemor til de endnu hjemmeboende af parrets fire børn. Kongeligt familiefoto fra 2011, før skandalen for alvor eksploderede. Siden er prinsesse Cristina og kong Felipe ikke fotograferet side om side og har knap nok optrådt på samme billede.&nbsp;Fold sammenLæs mereFoto: STRINGER/SPAIN/REUTERS/Ritzau Scanpix. Kun moderen, eksdronning Sofia, havde længe kontakt til prinsessen. Og et forsigtigt tøbrud i forholdet mellem Cristina og Felipe – for et års tid siden optrådte de for første gang i umindelige tider sammen på et familiefoto – kan hurtigt fryse til igen efter »juleshowet« i Vitoria. En ting har prinsesse Cristina imidlertid opnået, formentlig uden at være bevidst om det: Hidtil har medierne fremstillet hende som skurken i historien – den arrogante kongedatter, der følte sig hævet over lov og ret, og som samtidig saboteredekong Felipes møjsommelige forsøgpå at forbedre kongehusets ramponerede omdømme. FAKTASpanierne er dybt splittet i syn på kongehusetEfter fem år på tronenbakker 50,8 pct. af spanierne opom kong Felipe VI og det spanske monarki.Kongehuset er især populært blandt de ældre. I aldersgruppen 18-44 årforetrækker 59,2 pct. en republik.Samtidig er landetsplittet i nord og syd:75,1 pct. royale andalusiere vs. 72,3 pct. republikanere i Catalonien og Baskerlandet.67,3 pct. er tilhængere af enfolkeafstemning om monarkiet.Kilder: IMOP Insights og YouGovFOLD UD Efter fem år på tronenbakker 50,8 pct. af spanierne opom kong Felipe VI og det spanske monarki. Kongehuset er især populært blandt de ældre. I aldersgruppen 18-44 årforetrækker 59,2 pct. en republik. Samtidig er landetsplittet i nord og syd:75,1 pct. royale andalusiere vs. 72,3 pct. republikanere i Catalonien og Baskerlandet. 67,3 pct. er tilhængere af enfolkeafstemning om monarkiet. Kilder: IMOP Insights og YouGov Men under spadsereturen juledag var det prinsessens kærlige blikke og næsten nyforelskede udstråling, der løb med opmærksomheden. Cristina er tydeligvis fast besluttet på at leve lykkeligt til sine dages ende med sin tvivlsomme »håndboldhertug«, koste, hvad det vil – herunder højesteretsdomme, »landsforvisning« samt almindelig spot og spe. Og ægte kærlighed er som bekendt altid en god historie. Martin Tønner er Berlingskes korrespondent i Sydeuropa Iñaki og Cristina kissemisser i forbindelse med den svenske kronprinsesse Victorias bryllup i 2010. Kærligheden mellem dem er tilsyneladende uopslidelig.&nbsp;Fold sammenLæs mereFoto: ATTILA KISBENEDEK/AFP/Ritzau Scanpix.  ",
        "metadata": {
            "source": "https://www.berlingske.dk/europa/skandalen-vil-ikke-doe-juledag-gik-prinsessen-en-tur-med-sin-mand-og-saa",
            "image_url": "https://berlingske.bmcdn.dk/media/cache/resolve/image_x_large/image/124/1242818/23303930-spain-royals.jpg",
            "publication_time": "Søndag d. 05. januar 2020, kl. 07.40",
            "author": "Martin Tønner",
            "related_links": [],
            "attachments": []
        }
    }
}