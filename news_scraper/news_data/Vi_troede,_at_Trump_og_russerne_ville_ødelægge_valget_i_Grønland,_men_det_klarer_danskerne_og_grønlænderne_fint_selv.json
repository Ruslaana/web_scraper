{
    "version": "1.0",
    "document": {
        "id": 696,
        "title": "Vi troede, at Trump og russerne ville ødelægge valget i Grønland, men det klarer danskerne og grønlænderne fint selv",
        "content": "Det er både gået bedre og værre end forventet med den grønlandske valgkamp. På forhånd var frygten, at udenlandske pengestrømme ville påvirke kandidater, Donald Trump og Elon Musk skævvride debatten og russiske trolde spredefake newspå sociale medier. Skrækscenariet var noget a la det rumænske valg i december, der af EU undersøges for russisk påvirkning. Eller Brexit, som skete efter en valgkamp præget af populisme og falske påstande. Den gode nyhed er, at det efter alt at dømme har været småt med udenlandske påvirkningsforsøg. Den dårlige er, at valgkampen allerede er kørt skævt af helt andre grunde. Og tragisk nok skyldes det aktører i Danmark og Grønland. Det er ikke Trump og russerne, der har fået kæden til at hoppe af, men grønlandske selvstændighedstilhængere, humaniorauddannede tv-tilrettelæggere med et bankende hjerte for kolonihistorien og en enkelt indisk økonom, der over forJyllands-Postenpræsenterer sig med disse ord: »Jeg har brugt marxistiske metoder tidligere, men for tiden ser jeg mere mig selv som en politisk, økologisk historieperson.« Danmarks Radios dokumentar »Grønlands Hvide Guld«, hvor flere af de nævnte optræder, er blevet undsagt af utallige danske økonomer og blevet beskyldt for at sprede »misinformation« af professor Michael Bang Petersen – ekspert i netop misinformation. Torsdag erkendteDRs nyhedsdirektør, at »vi ikke er lykkedes med opgaven«, når »der sås tvivl om vores troværdighed«. DR vil nu undersøge forløbet, og der er nok at tage fat på. Berlingskes Thomas Bernt Henriksenkalder dokumentaren for »en gave til Trump – og en katastrofe for Grønland«. Han peger på det i ugens løb omdiskuterede tal 400 milliarder, der – trods enkelte forkølede forbehold – i dokumentaren fremstår som udtryk for, hvad Danmark har tjent på Grønland. Præcis sådan som det er blevet opfattet og straks kastet ind i valgkampen af landsstyreformand Múte B. Egede. Ifølge Henriksen har regnestykket over, hvad Danmark har solgt grønlandsk kryolit for, ikke været undertrykt i fortællingen om Danmark og Grønland, sådan som det hævdes i udsendelsen: Fordi det »er fuldstændig irrelevant, ligegyldigt og forkert at bruge omsætningstal for en privat virksomhed gennem 130 år til andet end sjov og ballade«, som han skriver. Allerede før DR-dokumentaren rullede over skærmen,konstaterede chefredaktør Tom Jensen, at »den grønlandske valgkamp hastigt er gået op i hat og briller og vilde, uansvarlige selvstændighedsfantasier«. Det skete med henvisning til kovendingen fra Siumuts leder, Erik Jensen, der nu kræver folkeafstemning om grønlandsk selvstændighed i den kommende valgperiode, og folketingsmedlem Aki-Matilda Høegh-Dams exit fra samme parti. Trods meldingen fra Jensen synes hun ikke, at det går hurtigt nok med selvstændigheden. Væk er respekten for den kommission, som analyserer, hvordan løsrivelse og statsdannelse praktisk kan ske. Væk er forståelsen for, at Grønland i mange år endnu vil være dybt afhængig af dansk støtte, mener chefredaktøren: »Hvis Grønland haster mod selvstændighed uden reelt at kunne stå på egne ben, da vil det ikke vare længe, før et eventuelt magtvakuum bliver udfyldt. Af amerikanerne eller andre,« skriver han i en leder. Hvor mange frygtede, at den grønlandske valgkamp ville blive kuppet af udenlandske magter, har de største trusler mod en god og lødig debat vist sig at komme fra grønlænderne og danskerne selv, konstaterer Jacob Rosenkrands.Fold sammenLæs mereFoto: Mathias Svold. Både Tom Jensen ogkommentator Aminata Corr Thraneser i debatten om Grønland tegn på, at woke er sprællevende – altså, det identitetspolitiske fokus på undertrykte minoriteter. »Angsten for at fremstå uforstående over for det grønlandske folks historisk uretfærdige behandling har sat kritiske spørgsmål til grønlændere i bero og erstattet dem med stive smil, flagellanteri og automatundskyldninger,« skriver Corr om woke danskeres syn på Grønland. Jeg ser det fællestræk hos DRs antikolonialistiske dokumentarister og de grønlandske selvstændighedsdrømmere, at de er så forblændede af missionen, at de mister jordforbindelsen. Problemet med woke er – akkurat som med fortidens marxistiske teorier – at virkeligheden i al dens kompleksitet med vold og magt presses ned i den samme firkantede skabelon. Skurke og helte er givet på forhånd. Følelser vejer tungere end tal, fakta og realpolitik. Mål og facit er givet på forhånd. Her ligger måske forklaringen på visse grønlandske politikeres manglende interesse for de potentielt voldsomme konsekvenser af hurtig selvstændighed og DR-tilrettelæggernes lemfældige omgang med tal.  Putin og Trump har lagt op til at lave en fredsaftale for Ukraine – uden at inddrage præsident Zelenskyj.Fold sammenLæs mereFoto: Lars Andersen. Tak fordi du læser med på »Ugens debat«. Hvis du har kommentarer eller selv vil blande dig i debatten, er du velkommen til at sende mig en mail påjaro@berlingske.dk",
        "metadata": {
            "source": "https://www.berlingske.dk/kommentatorer/vi-troede-at-trump-og-russerne-ville-oedelaegge-valget-i-groenland",
            "image_url": "https://berlingske.bmcdn.dk/media/cache/resolve/image_x_large_vertical/image/189/1890141/24891451-landsstyreformand-mute-b-egede-var-hurtig-til-at.jpg",
            "publication_time": "Lørdag d. 15. februar 2025, kl. 07.30",
            "author": "Jacob Rosenkrands",
            "related_links": [],
            "attachments": []
        }
    }
}