{
    "version": "1.0",
    "document": {
        "id": 18759,
        "title": "Spansk medie: To danskere anholdt på ferieø - mistænkt for voldtægt",
        "content": "Det skriver den store lokalavisÚltima Hora. De to danskere på henholdsvis 26 år og 21 år er mistænkt for at give offeret flydende ecstasy og have forbrudt sig imod natklubdanserinden i timevis på et hotelværelse natten til lørdag, mens hun var bedøvet. Offeret kan ikke huske, hvad der er sket, men har fortalt politiet, at hun vågnede op på et hotelværelse nøgen, mens de to danskere stadig var i færd med at voldtage hende. Det lykkedes hende at flygte fra værelset og finde hjem. Hun var fortvivlet og følte det som om, hun havde tømmermænd, selvom hun ikke havde drukket alkohol aftenen før. De to danskere har overfor politiet bekræftet, at de dyrkede sex med natklubdanserinden, som arbejder på en bar i nærheden af deres hotel. Men de siger, at kvinden selv gik med til det af egen fri vilje og nægter sig derfor skyldige i at have voldtaget hende. Politiet i byen Calvià er i gang med at efterforske sagen.",
        "metadata": {
            "source": "https://www.berlingske.dk/samfund/spansk-medie-to-danskere-anholdt-paa-ferieoe-mistaenkt-for-voldtaegt",
            "image_url": "https://berlingske.bmcdn.dk/media/cache/resolve/image_x_large/image/69/693352/9875539-palmanova_kort.jpg",
            "publication_time": "Søndag d. 19. juli 2015, kl. 15.25",
            "author": "Niels Pedersen",
            "related_links": [],
            "attachments": []
        }
    }
}