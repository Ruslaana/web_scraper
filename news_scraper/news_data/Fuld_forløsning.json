{
    "version": "1.0",
    "document": {
        "id": 19521,
        "title": "Fuld forløsning",
        "content": "Hvorfor det ikke kommer som den store overraskelse, at kvintetten med »The King Is Dead« begår et mindre mesterværk. Colin Meloy himself er en fremragende sanger, sangskriver og en eminent melodimager. Kongen er død, og soundtracket dertil er en ynde- og stemningsfuld togrejse igennem det amerikanske musiklandskab. Grundtonen er pop i skøn forening med country, men også den helt pure rock som eksekveres på forskellig vis af Springsteen og Tom Petty findes her. Lige så trækkes der tydelige veksler på det tidlige, kant­elegante R.E.M. Der er faktisk tale om de bedste R.E.M.-sange i umindelige tider, signaturen er bare Meloys. Og så må jeg nævne den fantastiske gæst, Gillian Welch, og udbrede mig omkring mine små 90 graders opretstående nakkehår.",
        "metadata": {
            "source": "https://www.berlingske.dk/musikanmeldelser/fuld-forloesning",
            "image_url": "https://berlingske.bmcdn.dk/media/cache/resolve/image_x_large_vertical/image/78/786484/3779820-the-decemberists.jpg",
            "publication_time": "Søndag d. 06. februar 2011, kl. 22.30",
            "author": "Thomas Søie Hansen",
            "related_links": [],
            "attachments": []
        }
    }
}