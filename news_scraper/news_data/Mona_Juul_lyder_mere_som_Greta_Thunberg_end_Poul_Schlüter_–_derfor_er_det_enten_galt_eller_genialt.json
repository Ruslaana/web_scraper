{
    "version": "1.0",
    "document": {
        "id": 12415,
        "title": "Mona Juul lyder mere som Greta Thunberg end Poul Schlüter – derfor er det enten galt eller genialt",
        "content": "Nogen vil sige, at hun måske blot har overgået bittesmå forventninger, for det er svært at skulle overtage efter en formand, som døde pludseligt og uventet. I mødet med den nye konservative leder, Mona Juul, som jeg hørte tale i en mindre forsamling i løbet af ugen, opleves en ukrukket friskhed og energi, hvor bøvlede og svære spørgsmål besvares med en elegant lethed og kant. På en måde er Mona Juul blevet formand for Danmarks ældste parti. Ganske vist er det parti, vi kender i dag, stiftet i 1915, men den konservative bevægelse har rødder tilbage til Højre grundlagt i 1848, da demokratiet blev født. De Konservative har præget det danske samfund i 176 år, omend partiet kun har leveret én statsminister i nyere tid. De Konservative kan kun bebrejde deres egen uduelighed, hvis de ender med at forsvinde, fordi Mona Juul heller ikke kan levere varen, omend hun fårbetydelig ros for sin jomfrutale, da hun sidste weekend blev valgt på det ekstraordinære konservative landsmøde. Lad os se nærmere på den. Men lad os også kort dvæle ved historien, da Margaret Thatcher for næsten 50 år siden holdt sinførste tale som leder af de konservative i Storbritannien. Her er Margaret Thatcher i en tale fra 1989.Fold sammenLæs mereFoto: Johnny Eggitt/AFP/Ritzau Scanpix. »I min livstid har alle lederne af det konservative parti tjent som premierministre. Jeg håber, at den vane fortsætter,«sagde hun, selvom partiet i de seneste år har gjort alt, hvad det kan for at slå traditionen helt ihjel; både de danske og britiske konservative har ikke været særlig dygtige i mange år. Mona Juul er ingen Thatcher, men Thatcher inspirerer til at vise mod, være aggressiv og offensiv. Med Mona Juuls tale springer De Konservative ud som et alarmistisk klimaparti. Det kan vise sig at være smart, fordi det er den ledige position i blå blok, når Liberal Alliance har snuppet erhvervslivet og skatten, Danmarksdemokraterne oprøret mod københavneriet, Dansk Folkeparti den skarpe udlændingeprofil, og Venstre tager ansvar i regering. Jomfrutalen har en stærk smag af et socialkonservativt parti og ikke et klassisk konservativt parti, hvor erhvervslivets rammevilkår, skat og økonomien har en stærk placering. Måske vil Mona Juul forsøge at dække flanken gennem sin autoritet som erhvervskvinde. Den mest erfarne konservative folketingspolitiker, Rasmus Jarlov, som netop er vendt tilbage efter en lang sygeorlov, har for længst afsløret, at der ikke er enighed i partiet om linjen. Oprørerne findes, men de hviler indtil videre.  Jeg har de seneste dage fået mange henvendelser fra journalister, som spørger, om jeg går efter at blive partiformand for Det Konservative Folkeparti. Jeg har ikke villet kommentere det, før Søren var bisat. Men jeg vil meget gerne slettes af listen over mulige kandidater i… Hvad man især skal nærstudere i talen er Mona Juuls tre dogmer. Det første er som at høre et af de første afsnit af tv-serien »Matador«, når Mona Juuls siger, at »familien er det vigtigste fællesskab, der findes«. Hvis der findes en anden klassisk konservativ logik, så er den, at »pengene skal tjenes, før de kan bruges«. Det bliver først interessant, når der bygges politik på. Det tredje dogme, som man kunne døbe Mona Juul-doktrinen, er derimod enten galt eller genialt. »Ting skal fikses med det samme. Politiske løsninger skal ikke sættes på pause i flere måneder af hensyn til et godt pressemøde og en smart lancering,« siger Mona Juul i talen. Der bliver sat trumf på, når hun efterlyser »nuancerede løsninger frem forflashymediestunts – I ved, der hvor alt har ligget og simret i både ekspertudvalg, kommissioner og syltekrukker«. Mona Juul bliver hyldet som ny partiformand for Det Konservative Folkeparti.Fold sammenLæs mereFoto: Bo Amstrup/Ritzau Scanpix. Der er den venlige fortolkning af Mona Juul-doktrinen. Det er den udlægning, hvor Mona Juul bygger bro til Schlüter-årene, hvor De Konservatives mest succesfulde slogan formentlig nogensinde var »borgerlige stemmer, der arbejder«. Og det gjorde de. Den senere statsminister Poul Schlüter deltog i stort set alle de store økonomiske forlig, han kunne, indtil han i 1982 selv fik magten. Plakat for De Konservative fra 1980erne.Fold sammenLæs mereFoto: Konservative. Der er den tilsvarende uvenlige fortolkning af Mona Juul-doktrinen, hvor det mere ligner et uægte forsøg på at lefle for politikerleden og en virkelig ukonservativ tilgang til politik, som måske vil begejstre grønne alarmister, men samtidig få de klassiske konservative kernevælgere til at flygte: »Kære Mette Frederiksen. Hvis du virkelig vil det her. Så glem det med, at tre regeringspartier skal blive enige om alt på forhånd. Det har klimaet ikke tid til! Invitér os andre med fra start. Der er et kæmpe grønt flertal i Folketinget – det synes jeg faktisk, du har pligt til at bruge til noget.« Og det bliver endnu vildere: »For klimaforandringerne ødelægger det Danmark, vi elsker. Derfor skal vi ikke vente på flere klimarapporter. Vi vil have handling nu. For klimaets skyld – og for Danmarks skyld«. Mere Greta Thunberg end Poul Schlüter. Vi har ventet i over 1.200 dage på etiværksætterudspil. Der ligger en færdig rapport om atsanere erhvervsstøtten på 37 milliarder kroner. Der er indgået en aftale om oprustning for195 milliarder kroner, men pengene ser ud til at sidde fast. Vi har en eksplosion i antallet af ansatte i den offentlige sektor, herunderikke mindst bureaukrater. Dansk økonomis underliggende evne til at at skabe ny velstand har det rigtig skidt, og alligevel indfører vi entop-topskat på de dygtigste og mest effektive lønmodtagere. Kravet om klimahandling kan kun forstås på én måde i den sammenhæng, det er sagt, nemlig at klimaskatten på landbruget skal jappes igennem,før den grønne trepart har leveret. Man kan i Mona Juuls tale ikke se nogen forskel mellem Enhedslistens og SFs linje i klimapolitikken og den konservative position. Hvis Mona Juul-doktrinen står ved magt, må partiet øjeblikkeligt bakke op om eksempelvisforslaget fra Rådet for Grøn Omstilling og CONCITOom at stoppe for salg af fossile biler i 2025. Og hvorfor støtter De Konservative ikke at lukke Aalborg Portland som Danmarks største udleder af CO2? Edmund Burke, den store konservative filosof, ville være forfærdet over en konservativ partileder, som er rejsende i at kræve handling nu. Det er jeg egentlig også. Statuen af den berømte irsk-britiske filosof Edmund Burke, som var chokeret over Den Franske Revolution. Burke er en af konservatismens vigtigste filosoffer.Fold sammenLæs mereFoto: Aidan Crawley/EPA/Ritzau Scanpix. Hvis der findes en fornuftig Monas Juul-doktrin, så er den »ikke at udsætte til i morgen, hvad man fornuftigvis kan gøre i dag«. Der er masser af steder, hvor regeringen smøler, har etableret syltekrukker og tænker i selviscenesættelse. Desværre er der begavede mennesker i andre partier, som hurtigt vil læse talen, som jeg gør, og fra Folketingets talerstol udstille Mona Juuls hykleri, når først sagerne gør ondt dér, hvor De Konservative kæmper for langsom handling. Hvis der skal være en konservativ Mona Juul-doktrin, må den bygge på den konservative urfornuft om at forandre for at bevare og en insisteren på, at man træffer oplyste og gennemtænkte beslutninger, og især når beslutninger har væsentlige samfundsøkonomiske konsekvenser i forhold til statsfinanser, job og velstand. Lige når det gælder Mona Juuls dogmer, håber jeg, at hun i modsætning til Thatcher er klar til at blive klogere. Thatcher og hendesberømte tale fra 1980, hvor hun afviste at droppe sine planer om modernisere britisk økonomi, får det sidste ord: »The lady’s not for turning,« sagde hun. Når det gælder Mona Juul-doktrinen tror jeg, at der i det mindste skal fires.  Thomas Bernt Henriksen er Berlingskes erhvervskommentator Thomas Bernt Henriksen Berlingskes erhvervskommentator.Fold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/kommentar/mona-juul-lyder-mere-som-greta-thunberg-end-poul-schluter-derfor-er-det",
            "image_url": null,
            "publication_time": "Søndag d. 28. april 2024, kl. 15.31",
            "author": "Thomas Bernt Henriksen",
            "related_links": [],
            "attachments": []
        }
    }
}