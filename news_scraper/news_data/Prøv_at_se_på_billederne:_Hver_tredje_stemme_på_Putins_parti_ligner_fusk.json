{
    "version": "1.0",
    "document": {
        "id": 20512,
        "title": "Prøv at se på billederne: Hver tredje stemme på Putins parti ligner fusk",
        "content": "Hvad gik der galt, lyder spørgsmålet typisk, når et regeringsparti har tabt et valg. Men i Rusland er det en overdrevet valgsejr til Putins parti, Forenet Rusland, der nu får det samme spørgsmål til at trænge sig på. »Selv ikke i eliten tror de på det,« skriver kommentatoren Tatjana Stanovaja, stifter af analysefirmaet R.Politik, på Telegram. Når man fifler med stemmerne ved et valg, gælder det nemlig om at ramme en troværdig balance, så resultatet måske virker til den gavmilde side, men ikke ude af trit med virkeligheden. Så mister det sin betydning. Det var det, der gik galt for Aleksandr Lukasjenko i Belarus sidste år, da han erklærede sig for vinder af præsidentvalget med 80,1 procent af stemmerne. Og det er det, der er gået galt for Forenet Rusland i år. På forhånd sigtede regeringspartiet angiveligt efter et maksimalt resultat på 302 mandater ud af de 450 pladser i Statsdumaen ved det netop overståede valg. Nok til akkurat at sikre dem et absolut flertal, men uden at virke overdrevet. Når de sidste pladser er fordelt, ser de ud til at ende med 323 mandater. Et resultat, der står i skærende kontrast til en opbakning i meningsmålingerne på mindre end 30 procent. »Vi er på vej med syvmileskridt mod et scenario som i Belarus. Og de forstår det ikke,« raser Vladimir Sjirinovskij, partileder for det stærkt højreorienterede LDPR-parti, der ellers regnes for et af Kremls støttepartier. »Det her er jo det rene idioti,« lyder det med eftertryk.  Zhirinovsky, in his own inimitable style, says the Kremlin is courting danger with United Russia's big and turning a blind eye to discontent.\"I want to barf. This is fucking idiocy! [...] We're taking seven-mile strides towards a Belarusian scenario.\"https://t.co/A0cumjSvIA Når man ser på fordelingen af stemmer over samtlige 50.492 valgsteder, tegner sig da også et mystisk mønster,bemærker økonomen Alexei Zakharov, der har specialiseret sig i lave statistik på de russiske valg. Jo højere stemmeprocenten er på det enkelte valgsted, jo højere er andelen af stemmer på regeringspartiet Forenet Rusland. Med andre ord virker det som om, at hver gang der bliver afgivet en stemme mere, end der plejer, er der en overvældende sandsynlighed for, at den er faldet til Forenet Rusland. Helt slemt ser det ud på de stemmesteder, hvor 99 procent af alle vælgerne har stemt, og 99 procent af stemmerne er gået til Forenet Rusland. Det kunne for eksempel være i Tjetjenien, hvor præsident Ramsan Kadyrov stillede op for Forenet Rusland og scorede 99,7 procent af stemmerne.  This graph shows how United Russia's vote share increased dramatically at those polling stations reporting an unusually high turnout (each dot represents a single polling station)Draw your own conclusionshttps://t.co/8qnldZfc8Ipic.twitter.com/V4npO9L0cb Alexei Zakharovs egen konklusion er, at en tredjedel af alle stemmer er forfalskede, og at Forenet Rusland således kun burde have opnået 30 procent af stemmerne, skriver han på Facebook. Samme konklusion lyder fra de uafhængige valgobservatører fra organisationen Golos, der har registreretflere end 5.000 potentielle eksempler på valgsvindelpå sin hjemmeside. I alt ser14 millioner stemmer på Forenet Ruslandanormale ud, påpeger den anerkendte valgekspert og statistiker Sergei Sjpilkin. Til sammenligning ser samme graf fuldstændig anderledes ud, hvis man ser på stemmerne på Kommunistpartiet. Her er der en mindre og mindre andel af stemmer på kommunisterne, jo højere stemmeprocenten er, skriver journalisten Jake Cordell fra Moscow Timesi en lang udredning af samme graf.  Bonus graph, without annotations.This is the Communist Party scatter plot, same methodology.See how their vote share trends down as turnout increases (the corollary of United Russia eating up all those polling stations with 80% turnout). (26)pic.twitter.com/Kt0hsWDkcF En særskilt skandale knytter sig til Moskva. Her var det i år muligt at stemme elektronisk over internettet i stedet for at møde op på et valgsted. Det valgte knap to millioner moskovitter at benytte sig af, og tilsyneladende har de været af en fuldstændig anden politisk overbevisning end de moskovitter, der mødte fysisk op for at stemme. Da samtlige fysiske stemmer var talt op, førte den 38-årige kommunist og matematikprofessor Mikhail Lobanov i sin valgkreds med 10.000 stemmer over sin modkandidat fra Forenet Rusland. Men da de elektroniske stemmer blev talt med, endte Putins kandidat med at vinde med knap 10.000 stemmer. »Det er ikke muligt, at der kan være så gigantisk en forskel på fysiske og de elektroniske stemmer,« klagede Mikhail Lobanov på sin Facebook-side. Samme billede så man i syv andre Moskva-valgdistrikter, hvor oppositionskandidaten stod til at vinde, inden de elektroniske stemmer i sidste øjeblik vippede valget til fordel for Kremls kandidat.  This@tvraininfo graphic shows the gamechanging nature of controversial e-voting in Moscow elections. Left is how things look without it - red shows victory for Navalny endorsed candidates.pic.twitter.com/tMMMaWZi6Y Mistanken til de elektroniske stemmer blev yderligere bestyrket af, at valgkommissionen blev ved med at udskyde, hvornår de kunne offentliggøres. Oprindeligt skulle stemmerne have været talt op efter en time. Men der endte med at gå 18 timer, før de blev offentliggjort. De russiske myndigheder afviser alle anklager om valgsnyd og henviser til, at de elektroniske stemmer er blevet afgivet med den såkaldte blockchain-teknologi, som også bruges til kryptovaluta. Men som en blockchain-ekspert bemærker over for BBC Russia, betyder det intet, hvilken teknologi man bruger, hvis der ikke er åbenhed om data. I øvrigt tager det kun et øjeblik at aflæse blockchain-data, mens det tager flere timer at skrive dem om. Emil Rottbøll er Berlingskes Rusland-korrespondent BBC Russia har samlet eksempler på valgfusk, og hvordan kameraerne på valgstederne bliver blokeret med pap, eller folk der stiller sig i vejen foran dem:  FAKTAValg til StatsdumaenStatsdumaen er underhuset i det russiske parlament.De 450 pladser er på valg hver femte år.I 2016 fik regeringspartiet Forenet Rusland 54 procent af stemmerne, men hele 343 pladser og absolut flertal i Dumaen på grund af det russiske valgsystem.Denne gang lød opbakningen til Forenet Rusland på blot26-29 procent i meningsmålingerne. Men på grund af stemmespild, blanke stemmer og sofavælgere, har der aldrig været tvivl om partiets absolutte flertal i Dumaen.FOLD UD Statsdumaen er underhuset i det russiske parlament. De 450 pladser er på valg hver femte år. I 2016 fik regeringspartiet Forenet Rusland 54 procent af stemmerne, men hele 343 pladser og absolut flertal i Dumaen på grund af det russiske valgsystem. Denne gang lød opbakningen til Forenet Rusland på blot26-29 procent i meningsmålingerne. Men på grund af stemmespild, blanke stemmer og sofavælgere, har der aldrig været tvivl om partiets absolutte flertal i Dumaen.",
        "metadata": {
            "source": "https://www.berlingske.dk/globalt/prov-at-se-pa-billederne-hver-tredje-stemme-pa-putins-parti-ligner-fusk",
            "image_url": null,
            "publication_time": "Tirsdag d. 21. september 2021, kl. 12.46",
            "author": "Emil Rottbøll",
            "related_links": [],
            "attachments": []
        }
    }
}