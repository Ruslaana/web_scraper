{
    "version": "1.0",
    "document": {
        "id": 21693,
        "title": "Kendt møbelbutik kan ikke garantere, at man får sine varer. Sådan undgår du at komme i klemme",
        "content": "Hvis du for nylig har købt noget hos designhuset Paustian, dets webshop eller på designdelicatessen.dk, casanovafurniture.dk eller casanova.dk, så må man håbe, at du ikke havde planer om at bytte det – og at der ikke er fejl på det. For det kendte designhus er nemlig under såkaldt rekonstruktion, og derfor kan kunder blandt andet ikke reklamere over eller bytte varer, som er købt inden 30. januar, fremgår det af det informationsbrev, der ligger på butikkerneshjemmesider. Rekonstruktioner er tit et sidste tiltag inden en mulig konkurs – et sidste forsøg på at redde selskabet. Og under konkurser er forbrugere rigtig dårlig stillet. Det siger seniorjurist Martin Bruun-Houmølle fra Forbrugerrådet Tænk. »Når man indleder en rekonstruktion, trækker man en streg i sandet før og efter rekonstruktionen. Derfor er forbrugere, der har et tilgodehavende som eksempelvis et gavekort, rigtig dårligt stillede,« siger Martin Bruun-Houmølle. Paustian skriver, at kunder med eventuelle gavekort har et såkaldt usikret krav, og det samme gælder kunder, der eksempelvis vil bytte en defekt vare, som de har købt inden 30. januar. I 2021 flyttede Paustian ud af det ikoniske Paustians Hus fra 1987 i Nordhavn. Bygninger og omgivelser er fredet. Det er tegnet af Jørn Utzon, og senere i 2010 har sønnen Kim Utzon føjet til. Men i 2021 flyttede Paustian ud af den ikoniske bygning.Fold sammenLæs mereFoto: Malte Kristiansen/Ritzau Scanpix. Måske endnu værre er det, at forudbestilte varer, der er betalt inden 30. januar, først muligvis vil kunne udleveres efter »rekonstruktørens udtrykkelige stillingtagen«, skriver Paustian. Martin Bruun-Houmølle forklarer, at det skyldes, at man kun har krav på sin vare, hvis den er nem at identificere. »Hvis varen står på lageret, bør man som forbruger kunne få udleveret den. Men der kan være situationer, hvor det, man har købt hos Paustian, først skal produceres af en tredjepart, og hvis ikke den produktion allerede er sket inden 30. januar, og møblet dermed ikke kan identificeres, så indgår man som almindelig kreditor,« siger han. Hövding, der lavede cykelhjelme, der pustede sig op som en airbag, er for nylig gået konkurs. Men hvis du ikke har købt dem direkte af producenten, så har du stadig ret til reklamation, siger Forbrugerrådet Tænk.Fold sammenLæs mereFoto: Celina Dahl. Men hvad skal man så gøre som forbruger for at undgå disse situationer? Martin Bruun-Houmølle har to råd til, hvordan du kan forsøge at undgå at komme i klemme – og et råd til, hvad du bør være opmærksom på, hvis det alligevel sker. Slutteligt siger Martin Bruun-Houmølle, at alle, der har penge til gode, får det meldt til rekonstruktøren, og hvis Paustian ender med at gå konkurs, så få kontaktet kuratoren. Fordi selvom man måske ikke kan få alle sine penge tilbage, kan der godt være lidt at hente. »Vi så gerne de her regler ændret, fordi forbrugerne bliver tabere i det her, og de ender altid langt nede på listen efter banker og store virksomheder, der skal have penge tilbage. Men forbrugerne har jo meget sværere ved at vurdere, om et firma er ved at gå konkurs, end en bank har – og bankerne har bedre mulighed for at sikre sig mod konkurser ved for eksempel at få pant i en virksomheds bygning,« siger han. Såvel direktion som ejer er uændrede hos Paustian. En rekonstruktion er ikke en konkurs, men skal sikre »et stærkt kapitalgrundlag og eventuelt en udvidet eller ændret ejerkreds«, lyder det. Designhuset, der er ejet af den aarhusianske erhvervsmand Frantz Longhi, har bedt advokatfirmaet DLA Piper om at lede processen omkring rekonstruktionen. Rekonstruktionen bliver sat i gang, få måneder efter at Paustians butik ihjertet af Aarhus gik konkurs, skriverFinans. Berlingske har mandag forsøgt at få en kommentar fra Paustian, men der var ingen, der tog telefonen, da Berlingske ringede til administrationen i København.",
        "metadata": {
            "source": "https://www.berlingske.dk/kultur/kendt-moebelbutik-kan-ikke-garantere-at-man-faar-sine-varer-saadan-undgaar",
            "image_url": "https://berlingske.bmcdn.dk/media/cache/resolve/image_x_large/image/176/1761509/24631469-bag-paustians-str-ejerselskabet-frantz-longhi-des.jpg",
            "publication_time": "Tirsdag d. 06. februar 2024, kl. 08.51",
            "author": "Joachim Talbro Paulsen",
            "related_links": [],
            "attachments": []
        }
    }
}