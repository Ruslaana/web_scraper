{
    "version": "1.0",
    "document": {
        "id": 2469,
        "title": "Kong Mbappé har blikket rettet mod en ny trone. Magteliten tigger ham om at blive – og det er der en god grund til",
        "content": "Der findes fodboldstjerner. Og så er der Kylian Mbappé. Et talent, der for længst har vokset sig større end fodbolden. En æra i sig selv. Allerede som teenager blæste den unge franskmand alle bagover med sin overjordiske hastighed, sine ustoppelige driblinger og ikke mindst de mål, han får sat ind. Med så gudbenådet et talent var det kun et spørgsmål om tid, før verdensstjernen også fik magt uden for banen. Han er blevet et et symbol, et forbillede, en frelser, om man vil. Selv den franske præsident klamrer sig til ham – nok også i håbet om at nå fodboldglade franske vælgere. Hidtil er Mbappé blevet hos sit hjemlands største klub: Paris Saint-Germain. Men nu er eventyret slut. Frankrigs store søn flytter hjemmefra. Forlader sin klub og sit land. Nu er tragedien ved at gå op for franskmændene: De mister langtfra blot en repræsentant for landets storhed. Her er tale om en ganske særlig cocktail af talent og magt. Mbappé har det hele. Længe har Kylian Mbappé og Frankrigs præsident Emmanuel Macron haft et tæt sammenhold. Begge elsker de fodbold, sport og politik. Især Macron nyder godt af Mbappés renommé – for han kan give ham noget, som han ikke selv har kunnet opnå.Fold sammenLæs mereFoto: Adrian Dennis/AFP/Ritzau Scanpix. Kylian Mbappé hører ifølge fodboldkommentator på DR Andreas Kraul til en af sjældenhederne. En af de spillere, der kun er én eller to af i en generation. De bedste. Kommentatoren kalder dem for »de royale«. Det er dem, der har plads i aristokratiets fodboldhøjborg. Hvor de fleste andre fodboldspillere finder på andet at lave, når støvlerne lægges på hylden, har disse spillere et privilegium, men også en magt, som i kraft af deres enorme indflydelse følger dem gennem hele livet. En af de spillere, der gennem tiden har haft en plads om det runde bord, er verdens første teenagestjerne inden for fodbolden, brasilianeren Pelé, der som 17-årig vandt sit første VM i 1958. Også hollandske Johan Cruyff og tyske Franz Beckenbauer havde en plads ved bordet. Mbappé vil ifølge Andreas Kraul stadig gerne vinde pokalen med de store ører, Champions League-trofæet. Det kan han ifølge sportskommentatoren gøre i Real Madrid, som efter alt at dømme nok bliver hans næste klub. Det er på trods af, at Emmanuel Macron »tiggede« Mbappé om at blive i PSG til 2025.Fold sammenLæs mereFoto: Alain Jocard/AFP/Ritzau Scanpix. Den flamboyante argentiner Diego Maradona havde også helt naturligt en plads i den forsamling. I 90erne tilhørte bordetfodboldens første rigtige modeikon og brand, engelske David Beckham, og i 00erne overtog argentinske Messi og portugisiske Ronaldo, der har regeret siden – men også de har for længst ramt deres sportslige top. En ledig plads i fodboldelitens tronsal er opstået. Hvem er tronarvingen? Andreas Kraul er ikke i tvivl, da han taler med Berlingske: »Nu kommer vi til at se en Mbappé-æra. Han vil blive et ikon.« Andreas Kraul har ved flere lejligheder set Mbappé helt tæt på. Blandt andet til VM 2022, da han kommenterede den stærkt kritiserede slutrunde i ørkenstaten Qatar. Her var franskmanden blandt andet med til at sende Danmark ud af gruppespillet, da han scorede begge mål i »Les Bleus« 2-1-sejr over Kasper Hjulmands tropper. Kylian Mbappé gjorde det onde ved Danmark og danskerne den 26. november 2022, da han scorede begge mål i 2-1 sejren mod Danmark. I alt nåede han op på hele otte mål i syv kampe til VM i Qatar, og derfor modtog han også Den gyldne støvle, som Emmanuel Macron overrakte ham ved slutceremonien. Frankrig tabte til Argentina i VM-finalen, der gik i straffesparkskonkurrence efter at være endt 3-3. Mbappé scorede alle tre mål for Frankrig.Fold sammenLæs mereFoto: Anne-Christine Poujoulat/AFP/Ritzau Scanpix. Otte mål i syv kampe blev det til for Mbappé – dermed blev han også topscorer foran Lionel Messi, takket været et hattrick i finalen mod netop Argentina. En kamp, som Andreas Kraul også kommenterede: »Jeg kan huske, at jeg bare tænkte: ‘Det er fuldstændig vanvittigt det her.’ Når han først er oppe i fart, er det, som når Tusindårsfalken fra ‘Star Wars’ går i hyperfart. Så hurtig er han. Han er en af de sjældne spillere, der besidder denne herwow-faktor, og i en tid, hvor der findes så mange dygtige spillere, er det sjældent, at man sidder tilbage og siger ‘wow’. Men det gør man med ham.« Det var dog ikke ligefrem i elitens luftlag, at den unge stjerne indledte sin karriere. Kylian Mbappé er vokset op i den socialt belastede forstad Bondy, der ligger nordøst for Paris. Kylian Mbappé startede karrieren i fodboldklubben AS Bondy, som kan ses på ovenstående billede. Da en 17-årig dreng blev skudt og dræbt af politiet den 3. juli 2023, opfordrede landsholdsspilleren til, at de voldelige demonstrationer, der opstod i området, skulle stoppe.Fold sammenLæs mereFoto: Nacho Doce/Reuters/Ritzau Scanpix. I området ligger arbejdsløsheden på mere end 20 procent, og en tredjedel af indbyggerne befinder sig under fattigdomsgrænsen. Næsten en femtedel af indbyggerne har en baggrund udenfor EU. Selv havde Mbappé en relativ rolig barndom, der mest af alt handlede om fodbold. Væggene på værelset var klistret til med Cristiano Ronaldo-plakater, og i skolen blev han betragtet somakademisk begavet, men ganske vist også en hel del urolig. For han kedede sig og ventede kun på at spille fodbold i frikvartererne.  How it started ... Derfor måtte lærerne time for time holde øje med, om han opførte sig godt i klassen. Det blev noteret ned i et fællestracking-ark. Nogle gange havde han kun sagt »otte ord i otte timer«, har hans tidligere fransklærer fortalt til sportsavisen L'Équipe. Mbappé var også ved at blive smidt ud ad flere omgange. Men drengens venlighed og charme reddede ham. Som Mbappé har vokset sig større, er han også blevet et symbol på håb for de mange indbyggere i området. Tidligere borgmester for Bondy Sylvine Thomassinhar tidligere sagt, at »Kylian (Mbappé,red.) udviser en positiv tilgang til livet, som mange unge kan lære af, hvis de vil udvide deres horisont. De skal holde op med at tro, at deres fremtid kun kan udspille sig i Bondy.« Den måde at bruge Kylian Mbappé på har større politikere også gjort brug af. At sidde til middagsselskab med den franske præsident og hans hustru, med Qatars emir, den tidligere franske præsident Nicolas Sarkozy og ejeren af blandt andet Moët og Louis Vuitton er ikke hverdagskost. Heller ikke for en verdenskendt fodboldspiller. Her ses Emmanuel Macron og hans hustru, Brigitte Macron, der tager imod Kylian Mbappé ved Elysée-palæet, der er dem franske præsidents officielle bolig. Til middagen var blandt andet også Qatars emir, sheik Tamim bin Hamad Al Thani, der ejer fodboldklubben Paris Saint-Germain, PSG.Fold sammenLæs mereFoto: Yoan Valat/AFP/Ritzau Scanpix. Selvom anledningen til middagen er uklar (der gik både rygter om en PSG-forlængelse og diskussioner om våbenhvile mellem Hamas og Israel), er den et billede på fodboldspilleren Mbappés indflydelse i ind- og udland. Den er også et billede på Emmanuel Macrons måde at bruge fodbolden til at fremme sin egen politik,har journalist og ekspert i geopolitik Jean-Baptiste Geugen sagt til The Athletic. Her peger han på, at Mbappé har mere end 146 millioner følgere på de sociale medier. En stor andel af dem er unge franskmænd.  Derfor er det en kæmpemæssig fordel for Macron at holde sig tæt på fodboldspilleren. »En anden gruppe, som Mbappé appellerer til, er den øvre middelklasse og overklassen, som er Macrons foretrukne vælgerskare. Det er iværksætterne og de ældre.« Forholdet mellem fodboldspilleren og præsidenten er godt. Og i virkeligheden har Macron allerede udsat katastrofen så at sige. Det var ifølge Mbappé præsidenten, der overtalte supertalentet til at forlænge to år mere med PSG, sidst den var gal. Dengang sagde Macron til det unge supertalent, at han kunne »blive lidt længere« i Frankrig – fordi der stadig ville være interesse for ham fra udlandet senere. »Når en præsident siger sådan til dig, så gør det indtryk«, lød det fra Mbappé i et interview med avisen The New York Times, som også den franske tv-stationBFM TVgengav. Men nu ser det ud til, at løbet er kørt. Det forhindrer dog ikke Paris’ borgmester, Anne Hidalgo, i atudtale til fransk tv, at Mbappé »er så vigtig for at give håb til de unge. Derfor vil jeg have, at han bliver. Vi elsker ham så meget.« Emmanuel Macron lykønskede Kylian Mbappé efter PSGs sejr i den franske pokalfinale mod Olympique Lyon i 2024.Fold sammenLæs mereFoto: Franck Fife/AFP/Ritzau Scanpix. Mbappé rykker højst sandsynligt til Spanien, da Real Madrid er bejler nummer et. De kan som næsten den eneste klub betale hans ualmindeligt høje løn. For nylig sendte den franske præsidentifølge nyhedsbureauet Reutersda også en stikpille til Real Madrid, da han på X skrev, at han forventede, at klubben ville frigive Mbappé her til sommer, så han kunne deltage i OL i Paris. Dermed tyder alt på, at Macron og Frankrig nu må klare sig uden Mbappé. Om han får lige så stor indflydelse i sin nye klub, står ikke klart. Men talentet og de medfølgende mål kan verden fortsat glæde sig over.",
        "metadata": {
            "source": "https://www.berlingske.dk/kultur/kong-mbappe-har-blikket-rettet-mod-en-ny-trone-magteliten-tigger-ham-om-at",
            "image_url": null,
            "publication_time": "Lørdag d. 01. juni 2024, kl. 20.43",
            "author": "Malthe Håkonssen",
            "related_links": [],
            "attachments": []
        }
    }
}