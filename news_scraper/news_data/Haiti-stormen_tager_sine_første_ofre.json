{
    "version": "1.0",
    "document": {
        "id": 19770,
        "title": "Haiti-stormen tager sine første ofre",
        "content": "Den tropiske storm Tomas har indtil videre kostet tre haitianere livet, opgør nyhedsbureauet AFP. De sidste par dage har indbyggerne i Haiti forberedt sig på stormen, der ramte landet fredag middag dansk tid. Og selvom meget tyder på, at stormen har aftaget i styrke, frygtes det stadigvæk, at stormen kan få store konsekvenser for landets beboere. Mere end én million indbyggere bor fortsat i teltlejre i hovedstaden Porte-au-Prince efter det jordskælv, der ramte landet for 10 måneder siden. Også selvom netop Porte-au-Prince har svært ved at klare de store vandmængder, da byen er bygget op ad stejle skråninger. Flere haitianere har valgt at blive i Port-au-Prince, selvom både myndigheder og flere hjælpeorganisationer har opfordret befolkningen til at forlade teltlejrene. /ritzau/AFP",
        "metadata": {
            "source": "https://www.berlingske.dk/internationalt/haiti-stormen-tager-sine-foerste-ofre",
            "image_url": "https://berlingske.bmcdn.dk/media/cache/resolve/image_x_large/image/82/822203/3266419-haiti-quake-storm-rain.jpg",
            "publication_time": "Fredag d. 05. november 2010, kl. 16.59",
            "author": null,
            "related_links": [],
            "attachments": []
        }
    }
}