{
    "version": "1.0",
    "document": {
        "id": 4260,
        "title": "Elon Musk får sin helt egen by i USA",
        "content": "Den kontroversielle mangemilliardær Elon Musk får nu sin helt egen by. Det sker, efter at indbyggerne i et fjerntliggende, lille område i det sydlige Texas nær den mexicanske grænse i weekenden stemte for officielt at skabe en ny by i det område, hvorElon Musks rumselskab, SpaceX, holder til og sender raketter til vejrs. Starbase bliver navnet på den nye by, efter at nogle hundrede beboere besluttede at gøre deres område til en by. Området var tidligere kendt som Boca Chica. Hidtil har området været kendt som Boca Chica. Herfra er blandt andet SpaceX' store raketter sendt op, og Elon Musk drømmer fortsat om, at mennesker »så snart som i 2029« kan blive sat ned på Mars.Fold sammenLæs mereFoto: AFP/Ritzau Scanpix. Udfaldet af afstemningen, som samtidig udpegede en ledende SpaceX-medarbejder som byens borgmester med 100 procents opbakning, var ifølge The Guardian aldrig i fare for at ende med et andet resultat. De fleste af de 283 vælgere er nemlig ansat hos SpaceX eller har forbindelser til selskabet. Der var da også hele 97,7 procents opbakning, idet 212 stemte for, og kun seks var imod. Elon Musk selv kunne også stemme. »Starbase, Texas, er nu en ægte by!« kundgjorde han på sit eget, sociale medie X, efter at myndighederne i Cameron County havde offentliggjort resultatet. Starbase dækker et område på 3,9 kvadratkilometer. Her boede ikke mange mennesker, før SpaceX begyndte at købe jord op i 2012 til sin raketbase og bygge ud med boliger og andre faciliteter. Her er også blevet sat en enorm, gylden statue opaf Elon Musk selv. Den blev for nylig udsat for hærværk, for ikke alle de omkring 500 mennesker, heraf 260 SpaceX-ansatte, som bor i området, er begejstrede for udviklingen, som de mener skader det lokale miljø. Her kunne indbyggerne i området stemme om at gøre Starbase til en egentlig by. Det var der overvældende flertal for.Fold sammenLæs mereFoto: Gabriel Cardenas/AFP/Ritzau Scanpix. Miljøgrupper har kritiseret SpaceX for at forstyrre det vilde dyreliv, øget lysforureningen ogkastet rumskrot fra raketopsendelsernei området. I 2024 fik SpaceX en bøde på 150.000 dollar (986.000 kroner) af de amerikanske myndigheder for at have ledt spildevand ud. Den nye bys styre vil ifølge BBC bestå af en borgmester og to kommissærer, som vil få magt over planlægning, skatteforhold og andre lokale forhold. Borgmesteren hedder Bobby Peden, er 36 år og har arbejdet hos SpaceX siden 2013. Han stillede op uden modkandidater, ligesom de to kommissærer, der også har forbindelser til SpaceX. Det nye bystyre står til selv at kunne lukke en lokal motorvej og andre mere lokale veje, når raketopsendelser finder sted. Dette styres lige nu af Cameron County, og her er man ikke begejstret over den lovændring, som kan være på vej. Miljøgrupper har også klaget over, at et nyt bystyre vil kunne blokere for offentlighedens adgang til den offentlige strand. Starbase rummer blandt andet restauranten Astropub, der kun er for SpaceX-ansatte og har et rødt neonskilt med teksten »Besæt Mars« hængende bag baren. Elon Musk er selv besat af at ville sende mennesker til Mars. Hans rumselskab er blevet stadig vigtigerefor ham og hans formue, efter at elbilproducentenTesla, som han er topchef for og storejer i, er kommet i solid modvindefter hans politiske engagement og tætte parløb med præsident Donald Trump. Et barn slår løs på en piñata, som forestiller Elon Musk, som protest mod, at området, som de bor i, nu bliver omdannet til en officiel by. Der var dog overvældende opbakning, men en stor del af områdets beboere er også ansat i Musks rumselskab, SpaceX.Fold sammenLæs mereFoto: Gabriel Cardenas/AFP/Ritzau Scanpix.  ",
        "metadata": {
            "source": "https://www.berlingske.dk/virksomheder/elon-musk-faar-sin-helt-egen-by-i-usa",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918258/24944562-det-er-lige-ud-hvis-man-skal-til-den-nye-by-starb.jpg",
            "publication_time": "Mandag d. 05. maj 2025, kl. 12.55",
            "author": "Thomas Breinstrup",
            "related_links": [],
            "attachments": []
        }
    }
}