{
    "version": "1.0",
    "document": {
        "id": 12840,
        "title": "Oplev Sydfrankrig på hesteryg",
        "content": "Mudderet står i kaskader, da hestene galopperer ud i sumpen.  Hovenes tunge tramp i det våde element sætter da også deres tydelige spor på rytternes beklædning, som hurtigt får et brunt look. Men det lægger ingen bremse på dem; de fortsætter med at tilskynde hestene til galop. Inden længe er de uden for synsvidde. Vi befinder os i Cacharel, der er et af mange vådområder i Camargue i det sydfranske. En af det sydlige Europas sidste vildmarker, som også derfor er bragt på Unescos Verdensnaturarvsliste. Det er vanskeligt at finde én eneste fællesnævner med det øvrige af regionen – måske lige undtagen maden – når vi taler om Camargue. Her ved Rhône-flodens udløb i Middelhavet er der fladt som en pandekage – noget, man ikke kan sige om det øvrige Sydfrankrig. Vi er på besøg i Cabanes de Cacharel, der er et af de fem store, veletablerede ridecentre, som opdrætter de karakteristiske hvide camargue-heste og rider dem til. Isabel er faldet for Camargue og ikke mindst hestene, så hun har opgivet storbylivet i Lyon.Fold sammenLæs mere Men en stor del af dem tjener også penge på turisterne, som, anført af en cowboy, som her hedder en ’gardian’, bliver taget med ud på kortere eller længere rideture. Isabel – vores gardian – tager os med rundt til boksene, hvor et par heste står og puster ud oven på en længere tur. Hun strigler dem, ser skoene efter, lader dem slubre vand i sig og klapper dem anerkendende oven på deres bedrifter. Isabel er langtfra lokal, men født og opvokset i storbyen Lyon, men efter en ferie hernede tændtes hun på tilværelsen her og valgte at slå sig ned. Der er ingen tvivl ladt tilbage om, at hun elsker sit job, og kærligheden til hestene er synlig. Hun forklarer: »Camargue-racen var engang helt vild. I dag kan man højst kalde den halvvild. Ingen kender dens oprindelse. Den fødes mørkebrun eller sort, men efter omkring fire år ændrer pelsen sig til hvid.« Camargue med sin udstrækning på knap 1.000 kvadratkilometer har altid været enestående i franskmændenes bevidsthed. Myterne om de ensomme cowboys, som lever deres eget lidt ensporede liv, deres autonome tilgang til det øvrige Frankrigs love og regler og i det hele taget en kultur for sig selv lever til dels stadig. De udstrakte arealer består af saltmarsk, søer, enge og klitter, og især fuglelivet er rigt. Der er utallige arter af vandfugle, hvoraf de lyserøde flamingoer er de mest prominente. Flamingoen er og bliver den mest prominente af de store trækfugle i Camargue.Fold sammenLæs mere Flere end 10.000 par yngler her, og man ser dem typisk finde føde i marsken omkring Etang de Vaccarès. Det er en stor lagune med en labyrint af halvøer og øer, hvor vådområdet er mest intenst. Omkring Vaccarès er der flere interessante naturstier, hvor man kommer helt tæt på flamingoerne. I fuglereservatet Parc Ornithologique de Pont de Gau tæt ved Cabanes de Cacharel får man nok det bedste indtryk af artsrigdommen, for her er nemlig ikke færre end 350 arter. Især foråret er ideelt, når trækfuglene kommer forbi på deres rejse mod nord.  Salt er blevet udvundet i stor stil igennem historien og bliver det stadig. Flade laguner med lavt vand fyldes med havvand, som fordamper i solen og efterlader disse kolossale saltaflejringer, som både mennesket og dyrene nyder godt af. Le Point de Vue er et udsigtssted, hvor man får et storslået syn af de lyserøde ’salins’ – salttoppe. Området her har med en årlig produktion på 800.000 tons faktisk Europas største saltudvinding. Arles er en rig kulturby med stolte traditioner, som holdes i hævd ved byfester.Fold sammenLæs mere Med beliggenheden ud til Middelhavet er der ikke underligt også badestrande i Camargue. Faktisk 50 km af dem. Plage de Piémanson er en af de bedste. Den ligger lige foran saltdammene, omgivet af klitter og med fint sand på stranden. Vinden kan dog være barsk indimellem. Med frisk vind, salt i håret og sand imellem tæerne er appetitten skærpet, og så er det herligt, at der findes så mange gode spisesteder – ikke overraskende med masser af godt fra havet. Blot halvanden km fra Saintes-Maries-de-la-Mer ligger den underskønne restaurant Mas des Colverts, hvor ejeren og chefkokken, Roger Merlin, tager imod. Dyrelivet er rigt, når man går langs nogle af de mange naturstier – hvis ellers man holder øjnene åbne for selv de små som denne.Fold sammenLæs mere Han er i færd med at fodre nogle af ænderne, som kåde svømmer rundt i det lille indelukke af vand, som støder helt op til hans sted. Roger byder på en frokost, som intet lader tilbage at ønske – inklusive et glas kølig Côtes de Provence, naturligvis. Som forventet indgår fisk og skaldyr i menuen. Råvarerne svømmer bogstaveligt talt lige uden for døren.  Roger Merlin tilbyder ikke kun lækker mad, men med tre individuelt indrettede værelser også B&B. Og skulle man få lyst til at suge til sig af hans kogekunst, tilbyder han også kokkeskole. FAKTAFire nemme gåture1. Sentier des Cabanes er en halv km lang gåtur igennem noget af Camargues enestående natur. Ruten egner sig for hele familien.2. Sentier de la Palunette er en 2,5 km lang sti, som giver en lærerig indføring i Camargues vådområde med fokus på planter og dyr.3. Sentier Écofuté – økostien – er på én km, og her sættes luppen på mennesket, dyrene, planterne, og hvorledes hver eneste art på sin egen måde udnytter de naturlige ressourcer.4. Jardin Botanique – den botaniske have – strækker sig over én km, og her kan I udforske de forskellige biotoper og de planter, som mennesket udnytter.FOLD UD 1. Sentier des Cabanes er en halv km lang gåtur igennem noget af Camargues enestående natur. Ruten egner sig for hele familien. 2. Sentier de la Palunette er en 2,5 km lang sti, som giver en lærerig indføring i Camargues vådområde med fokus på planter og dyr. 3. Sentier Écofuté – økostien – er på én km, og her sættes luppen på mennesket, dyrene, planterne, og hvorledes hver eneste art på sin egen måde udnytter de naturlige ressourcer. 4. Jardin Botanique – den botaniske have – strækker sig over én km, og her kan I udforske de forskellige biotoper og de planter, som mennesket udnytter. Slutningen af maj er et godt tidspunkt til et besøg i Camargue, for her kan man opleve sigøjnernes årlige valfart til ære for deres skytshelgeninde, Sara. Så heldige er vi dog ikke, for vi er her i starten af maj. Festivalen er en tradition, der går tilbage til middelalderen. Under denne festlige Grand Pélérinage står Saintes-Maries-de-la-Mer på den anden ende. Her er fuldt knald på alle sanserne, når tusinder af sigøjnere, især fra Ungarn og Rumænien, synger og danser til ære for denne tjenestepige. Hun menes at stamme fra Egypten, som regnes for området, hvorfra de europæiske sigøjnere er kommet. Festlighedernes kulmination er den store procession ud til havet. Saintes-Maries-de-la-Mer er dog også interessant uden festivalen. Lidt slidt i kanterne, muligvis, men hyggelig og rar på sin egen måde. Især stemningen langs strandpromenaden er herlig.  Saintes-Maries-de-la-Mer byder på flere overnatningsmuligheder, men vi har valgt at bo midt i naturen på Mas de Peint. Det er et af hele Frankrigs mest interessante landhoteller med aner tilbage i 1600-tallet. Mas de Peint er sød, femstjernet forkælelse midt i Camargues natur.Fold sammenLæs mere Værelserne er lækre og rummelige, og i restauranten tryller kokkene med udsøgt mad. Til Mas de Peing hører 500 hektar, hvor tyre og heste bevæger sig frit rundt. Værtsparret, Lucille og Frédéric Bon, tilbyder også en lang række aktiviteter, herunder ridning og at hjælpe til med at indfange tyrene, som opdrættes til væddeløb. Efter en lang dags oplevelser har trætheden meldt sig, og vi lader stedets egne gardians om at indfange tyrene. I stedet lader vi os forkæle med den ypperlige mad i restauranten, før sengene indtages. ",
        "metadata": {
            "source": "https://www.berlingske.dk/rejser/oplev-sydfrankrig-paa-hesteryg",
            "image_url": "https://berlingske.bmcdn.dk/media/cache/resolve/image_x_large/image/101/1013716/20773492-28rejbm-carmarque-121052-05jpg.jpeg",
            "publication_time": "Onsdag d. 02. maj 2018, kl. 19.00",
            "author": null,
            "related_links": [],
            "attachments": []
        }
    }
}