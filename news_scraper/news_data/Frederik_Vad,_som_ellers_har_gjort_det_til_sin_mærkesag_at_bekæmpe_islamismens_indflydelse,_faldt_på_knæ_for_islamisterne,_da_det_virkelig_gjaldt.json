{
    "version": "1.0",
    "document": {
        "id": 21662,
        "title": "Frederik Vad, som ellers har gjort det til sin mærkesag at bekæmpe islamismens indflydelse, faldt på knæ for islamisterne, da det virkelig gjaldt",
        "content": "Forleden rettede jeg kritik mod Frederik Vad og Socialdemokratiets udlændingepolitik. For nok har Frederik Vad formået at sætte ord på problemerne med islamisme og integration, men når det kommer til at føre politik, der rent faktisk ændrer noget, står det sløjt til hos statsministerpartiet. Det har så fået Frederik Vad til at fare i blækhuset ogopremseen række initiativer og love, der ifølge ham dokumenterer, at regeringen har gjort meget siden 2019. I samme ombæring vælger han at affeje min kritik som faktuel forkert. Det er noget vrøvl. Det er selvfølgelig rigtig nok, at Socialdemokratiet har gennemført en række stramninger på udlændingeområdet siden 2019. Det er bare ikke noget, der gør en seriøs forskel. Frederik Vad nævner selv, at dømte udlændinge nu som udgangspunkt er udelukket fra at få dansk statsborgerskab. Det lyder jo godt. Desværre er det mere endveldokumenteret, at kriminelle udlændinge alligevel får statsborgerskab ved en fejl. Og Socialdemokratiet vil af uransagelige årsager ikke rette op på fejlen oglukke hullet i lovgivningen. Og det bliver endnu værre. Selvom Socialdemokratiet i 2021 lovede, at det fremover skulle være muligt at tage statsborgerskabet fra kriminelle bandemedlemmer, så er det sket lige præcis nul gange. Deres lov virker ikke, men var altså rensymbolpolitik. »Desværre er Socialdemokratiet ikke klar til at tage skridtet. De vil hellere tale om problemerne end løse dem,« skriver Mai Mercado (K). På billedet ses Frederik Vad (S).Fold sammenLæs mereFoto: Niels Ahlmann Olesen. Et andet eksempel er konventionerne. Socialdemokratiet har i årevis sagt, at man vil »udfordre« dem, men når det kommer til reel handling, sker der intet. Efter et par års ventetid har man ansat endeltidsambassadør, der skal undersøge rammerne for konventionerne. Det er useriøst. Og så er der Koranloven. Den var et markant tilbageskridt for ytringsfriheden og et tydeligt knæfald for religiøst pres – og den blev vedtaget med Socialdemokratiets stemmer. Loven står som en skamstøtte over SVM-regeringen. Det er bemærkelsesværdigt, at Frederik Vad, som ellers har gjort det til sin mærkesag at bekæmpe islamismens indflydelse, alligevel faldt på knæ for islamisterne, da det virkelig gjaldt. For hvad nytter det at tale om truslen, hvis man stemmer for at give den indrømmelser? Ikke ret meget. Og det er desværre en tendens, der går igen i Socialdemokratiets tilgang til udlændingepolitikken. Man vil utrolig gerne tale højt og lægge en hård retorisk linje, så danskerne skal tro, at man virkelig mener det, når man siger, at man vil stramme på området. Virkeligheden er dog, at det ofte bliver ved snakken. For der er ikke nogen stramning, der giver mening, hvis vi ikke får taget et opgør med konventionerne. Når vi ikke kan smide dybt kriminelle ud af landet, fordi deres familie bor her, så er det konventionerne, der står i vejen. Når Socialdemokratiet ikke er lykkedes med at tage statsborgerskabet fra ét eneste bandemedlem, så er det konventionerne, der står i vejen. Derfor er det eneste rigtige skridt også at melde os ud af blandt andet statsborgerretskonventionen, som vi Konservative har foreslået, og som vores blå kollegerbakker op om. Desværre er Socialdemokratiet ikke klar til at tage skridtet. De vil hellere tale om problemerne end løse dem. Mai Mercado er retsordfører i Det Konservative Folkeparti ",
        "metadata": {
            "source": "https://www.berlingske.dk/synspunkter/frederik-vad-som-ellers-har-gjort-det-til-sin-maerkesag-at-bekaempe",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918291/24944613-mai-mercado-gruppeformand-og-undervisningsordfre.jpg",
            "publication_time": "Tirsdag d. 06. maj 2025, kl. 13.17",
            "author": null,
            "related_links": [],
            "attachments": []
        }
    }
}