{
    "version": "1.0",
    "document": {
        "id": 22444,
        "title": "Den første ret smagte som isklumper med svinesmag, men så blev det heldigvis bedre på »billig-bistro«",
        "content": "Den danske madscene er de senere år blevet invaderet af såkaldte billig-bistroer somBouillon,Le Petit RougeogLa Table, og der er stadig flere på vej. Man kan mene om fænomenet, hvad man vil. Men faktisk fandtes der i forvejen en del gode spisesteder på samme prisniveau som »billig-bistroerne«, der serverer god mad til mere end rimelige penge. Er budgettet stramt, og kan man sætte sig ud over sine eventuelle etnocentriske forbehold, åbner der sig mange døre, der giver adgang til en god middag til under 300 kroner pr. mand – alt inklusive.  Forskellen på billig-bistroerne og de steder, jeg tænker på, er, at disse steder ikke har et europæisk køkken, men i stedet har rod i for eksempel Thailand, Mellemøsten, Kina eller Vietnam. Netop det vietnamesiske køkken er, hvad man gør sig i på Hian, der ligger i kravleafstand fra både Nørreport og Torvehallerne. Hian ligger lige over for Torvehallerne og godt 50 meter fra Nørreport.Fold sammenLæs mereFoto: Mathias Svold. Placeringen ved Nørreport er nok også medvirkende til, at mange folk uden for byen gerne lægger vejen forbi, inden de for eksempel skal videre ud i byen. Ejeren kunne i øvrigt fortælle Berlingskes fotograf, at statsminister Mette Frederiksen og hendes mand havde spist på stedet, efter at et hold sikkerhedsvagter først havde godkendt lokalerne. Men faktisk har Hian også noget at tilbyde andre end feststemte 3. g’ere på vej i byen, studerende – og statsministeren. Stedet har downsizet portionerne og dermed priserne, så man kan komme godt rundt i det vietnamesiske køkken uden at sprænge budgettet. Hians lokaler er lyse, standardiseret urbane, med en snert af clubstemning med behagelig loungemusik som baggrundstapet. Her er billigt, og kun »walk-ins«, dvs. man kan ikke bestille bord. Til gengæld er der en høj udskiftning af gæster, så kan man ikke få plads andre steder, er Hian altid et godt bud.Fold sammenLæs mereFoto: Mathias Svold. Betjeningen var ikke synderligt inde i retternes sammensætning, men den var til gengæld venlig. Prisniveauet ligger fra 49 kroner for en forret og op til 85 kroner for en hovedret, som for eksempel kan være en pho-suppe. Min vurdering er, at to-tre retter vil være nok for de fleste. Hian er ikke et sted, man sidder og botaniserer i timevis, men et sted, hvor man får noget hurtig mad til billige penge – og så skal man videre. Det var også tydeligt, at vi ikke var ude i en helaftensforestilling, da de mange retter, vi bestilte, alle ankom til bordet, så snart de var klar. Godt 15 minutter efter bestilling stod alt på bordet. Bum! En hurtig snack bestående af generiske flæskesvær med en hjemmelavet sauce af chili og hvidløg var aftenens første og dårligste servering. Saucen var tæt på frysepunktet, hvilket transformerede flæskesværene til en slags isklumper med svinesmag. Skulle du være i tvivl, så var det ikke lækkert. Hian er et sted, der også passer godt til dem, der spiser alene, eller bare lige skal have en hurtig frokost.Fold sammenLæs mereFoto: Mathias Svold. Det blev dog heldigvis hurtigt bedre. Ingen vietnamesisk middag uden en sprød rulle – her kaldet »Spring in Roll«. Fyldet bestod af glasnudler, kylling, æg, svampe, gulerod, kål og en gavmild dosis hvidløg, lime og fiskesauce. Knasende sprød, saftig og pakket med umami. »West Lake Shrimp Cake« var en sprød kartoffelkage lavet på søde kartofler med en lynstegt reje på toppen.Fold sammenLæs mereFoto: Mathias Svold. I den sprøde kategori fik vi også en »West Lake Shrimp Cake«, som var en slags relativt stor rösti lavet på strimler af sød kartoffel, stegt reje og koriander. Igen super sprød. Der var en let overvældende sødme i smagen, rejen var anonym, men samlet fungerede det. Hian tilbyder også en håndfuld karryretter. Vi forsøgte os med »Chic in Curry«. Selve fuglen var fint mør, men smagsneutral. Karryen var hovedpersonen med noter af citrongræs, limeblade, kokosmælk og ristede peanuts, hvilket gav den overordnede smag kraftige mindelser om det klassiske satayspyd fra Thailand. I den mindre sprøde afdeling var en relativt stor skål klassisk pho-suppe med tyndt skåret, mørt oksekød, uden voldsomt meget karakter i smagen. Pho-suppen med oksekød koster 89 kroner, er vellavet og man får en rimelig stor portion.Fold sammenLæs mereFoto: Mathias Svold. Selve bouillonen var mere interessant med god dybde og en snert af kanel. Risnudlerne var ikke overrumplende spændende, men havde en fin tekstur. Desuden var det rart at få en pause fra den megen sødme, som havde domineret de forudgående retter. I Vietnam har man åbenbart også »solæg«, i hvert fald fik vi en portion »sunburst æg«, som var to halverede smilende æg med syrlig tamarind-sauce, ristede peanuts, løg og sesamfrø. Enkelt, men velsmagende. Sunburst egg.Fold sammenLæs mereFoto: Mathias Svold. Sidste mindeværdige ret var en »Poppin’ Pig«, som var et stykke stegt gris – muligvis af nakkekam. Samspillet med den let sødlige sauce med noter af røg og ristede peanuts var godt, og selve grisen havde en lækker smag, men også en del fedt. Vietnamesisk mad spiller godt med øl. Jeg valgte dog stedets egen iste lavet med litchifrugt. Mådeholden sødme og en let bitterhed passede godt til de mange smagsindtryk. Generelt er maden på Hian fin – særligt til prisen – men når man mere end tre retter igennem menukortet, kan den ensartede sødme blive lidt overvældende. Desuden savnede jeg lidt mere spark på krydderierne. Det var tydeligt, at chilidoseringen var i den »danskervenlige« kategori. Men overordnet smagte maden godt, og det samlede måltid var en tilfredsstillende oplevelse, og det til en meget sympatisk pris. Skulle jeg på Hian igen, ville jeg komme forbi en hverdag, bestille den gode forårsrulle, en skål pho, en iskold øl – og så hurtigt videre. Det er et fint sted, når man er »hurtigsulten«. Hian får tre stjerner i kategorien »spisested«. Hian Frederiksborggade 26, 1360 København FAKTADet fik vi:Crispy pork skin. 49 kr.West Lake Shrimp Cake. 49 kr.Spring in roll. 49 kr.Pho med oksekød. 85 kr.Chic in curry. 69 kr.Poppin' pig. 69 kr.Mangosalat med reje. 65 kr.Iste med lycheefrugt. 55 kr.FOLD UD Crispy pork skin. 49 kr. West Lake Shrimp Cake. 49 kr. Spring in roll. 49 kr. Pho med oksekød. 85 kr. Chic in curry. 69 kr. Poppin' pig. 69 kr. Mangosalat med reje. 65 kr. Iste med lycheefrugt. 55 kr. FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.",
        "metadata": {
            "source": "https://www.berlingske.dk/gastronomi/den-foerste-ret-smagte-som-isklumper-med-svinesmag-men-saa-blev-det",
            "image_url": "https://berlingske.bmcdn.dk/media/cache/resolve/image_x_large_vertical/image/189/1894967/24900735-hian-serverer-veitnamesisk-mad-i-mundrette-portion.jpg",
            "publication_time": "Mandag d. 03. marts 2025, kl. 11.21",
            "author": "Søren Jacobsen Damm",
            "related_links": [],
            "attachments": []
        }
    }
}