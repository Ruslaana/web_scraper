{
    "version": "1.0",
    "document": {
        "id": 22115,
        "title": "Sagen har fået Frankrigs præsident til at råbe Danmark op: Nu peger aktivister på besynderlige detaljer",
        "content": "På havnen i Nuuk stod 14 danske politibetjente klar. De havde medbragt en international arrestordre. Foran dem stod den hvidskæggede kaptajn og hvalaktivist Paul Watson. Det var 21. juli, og da han gik i land, blev han anholdt. Siden har han siddet fængslet i den grønlandske hovedstad, mens en højspændt og storpolitisk sag raser uden for murene. For Japan kræver aktivisten udleveret, mens hans hjemland, Frankrig, siger fra.Danmark er fanget i midteni en sag,der er en stinkbombe fra fortiden, og nu kan Berlingske løfte sløret for forbavsende detaljer i sagen. Paul Watson og hans besætning anløb havnen i Nuuk ombord på skibet »John Paul DeJoria«, som her ses i Bremen.Fold sammenLæs mereFoto: Focke Strangmann/AP/Ritzau Scanpix (arkivfoto). For skal man tro aktivisterne omkring Watson, rejste han til Grønland i god tro, og ifølge aktivisterne rummer forløbet omkring hans anholdelse tydelige tegn på, at de japanske myndigheder udnytter Danmark. Det siger Paul Watsons betroede medaktivist, 45-årige Lamya Essemlali, som Berlingske har talt med. Hun er præsident for Sea Shepherd i Frankrig, som støtter den canadiskfødte Paul Watson, og hun har løbende besøgt ham i fængslet i Nuuk. Mandag var Lamya Essemlali kortvarigt i Danmark, og det er i den anledning, at Berlingske fanger hende i telefonen. Hun kalder sagen »stærkt politiseret«, fordi hun mener, at japanerne vil gøre alt, hvad de kan, for at få udleveret den 73-årige aktivist. Nu frygter hun, at Danmark vil give efter, og hvad konsekvensen vil være: »Han (Paul Watson,red.) kommer åbenlyst aldrig nogensinde til at give dem (japanerne,red.) det, de vil have: en undskyldning. Så han kommer til at dø der. I fængslet.« Kampen mellem Japan, Paul Watson og organisationen Sea Shepherd er gammel, bitter og betændt. Den korte version af fortællingen lyder, at Paul Watson blev smidt ud af Greenpeace i 1977, på trods af at han var en af medstifterne. Hans ego og facon blev for meget for Greenpeace. Så Paul Watson stiftede i stedet organisationen Sea Shepherd, som han også endte med at forlade, og som i dag er splittet i flere afdelinger. Historien er kompleks, og det vigtigste er, at Sea Shepherd – og i særdeleshed Watson – er både berømt og berygtet i sin jagt på hvalfangere. Især japanske hvalfangere. FAKTAFakta: Hvem er Paul WatsonPaul Watson er 73 år og bliver ofte omtalt som en af de oprindelige stiftere af Greenpeace. Greenpeace kalder ham dog blot »tidligere medlem«.Han har fra starten kastet sig ud i kampen mod hvalfangst. Hans tendens til at gå til yderligheder fik ham dog smidt ud af Greenpeace, hvorefter han stiftede organisationen Sea Shepherd, der også smed ham ud. Herefter splittedes organisationen i to. Nogle støtter Paul Watson, andre gør ikke.Paul Watsons aktivisme er baseret i organisationen The Captain Paul Watson Foundation.Siden 2012 har han været efterlyst gennem Interpol, fordi Japan anklager ham for at planlægge indbrud på et skib, beskadigelse af ejendom og hindring af udøvelse af gerninger ved tvang og påføring af skade.Gennem tiden har han tiltrukket sig meget opmærksomhed for sin sag mod hvalfangst, og han har blandt andet modtaget offentlig støtte og hjælp fra stjerner som Brigitte Bardot, Pamela Anderson og Charlie Sheen.FOLD UD Paul Watson er 73 år og bliver ofte omtalt som en af de oprindelige stiftere af Greenpeace. Greenpeace kalder ham dog blot »tidligere medlem«. Han har fra starten kastet sig ud i kampen mod hvalfangst. Hans tendens til at gå til yderligheder fik ham dog smidt ud af Greenpeace, hvorefter han stiftede organisationen Sea Shepherd, der også smed ham ud. Herefter splittedes organisationen i to. Nogle støtter Paul Watson, andre gør ikke. Paul Watsons aktivisme er baseret i organisationen The Captain Paul Watson Foundation. Siden 2012 har han været efterlyst gennem Interpol, fordi Japan anklager ham for at planlægge indbrud på et skib, beskadigelse af ejendom og hindring af udøvelse af gerninger ved tvang og påføring af skade. Gennem tiden har han tiltrukket sig meget opmærksomhed for sin sag mod hvalfangst, og han har blandt andet modtaget offentlig støtte og hjælp fra stjerner som Brigitte Bardot, Pamela Anderson og Charlie Sheen. For selvom langt størstedelen af vor tids japanerne siger nej tak til hvalkød,er industrien statsstøttetmed store midler,skriver South China Morning Post. At spise hval er en kulturarv,mener nogle, og trods internationale forbud, som også Danmark støtter, fortsætter japanske hvalfangere deres jagt. Hvor end de kan, forsøger Sea Shepherd derfor at stoppe dem med blokader, aggressiv sejlads og stinkbomber lavet af smørsyre. Så dramatiske er begivenhederne, at det mellem 2008 og 2015 blev portrætteret i tv-serien »Whale Wars« på Discovery Channel. Her spillede Paul Watson en hovedrolle, og millioner så med, når han og de andre aktivister kæmpede for hvalerne, ofte med livet som indsats. Og effekten var tydelig. Sympatien for Watson og hans folk voksede. Heri består selve årsagen til, at Japan vil have fat i Paul Watson, mener Lamya Essemlali. »Paul Watson er en meget stærk person. Han er blevet et symbol i sig selv. Og nu vil Japan ødelægge dette symbol og sende et budskab til hele miljøbevægelsen.« »De vil vise, at enhver, der skaber problemer for japanerne, kan ende i fængsel.« I 2010 udsendte Japan derfor en international arrestordre på Paul Watson. Det skete, efter at japanske fiskere foretog en civil anholdelse af den newzealandske aktivist Paul Bethune, efter at hans skib samme år blev påsejlet af det japanske hvalfartøj »Nisshin Maru 2«. Det skete ved et hvalreservat i Antarktis. Bethune gik derefter ombord på det japanske fartøj for at overlevere en regning på tre millioner dollar for sit totalskadede fartøj, forklarer Lamya Essemlali. Undervejs blev der ifølge japanerne kastet en stinkbombe, der skadede et japansk besætningsmedlem. Det har nyt videomateriale siden sået tvivl om,skriver Ekstra Bladet. Men centralt står dog, at Pete Bethune blev anholdt. Siden blev han anklaget for at være »økoterrorist« og dømt for blandt andet ulovlig indtrængen, mens han blev udsat for voldsomt pres i fængslet, fortæller Lamya Essemlali. Berlingske ville gerne have hørt de japanske myndigheders udlægning af historien. Men den japanske ambassade i Danmark, som står for al kommunikation om sagen, har nøjedes med at henvise til anklagen fra 2010. Grønlands politi henviser ligeledes til tidligere pressemeddelelser i sagen. Det danske justitsministerium er ikke vendt tilbage før deadline. Vi har derfor kun aktivisternes version af sagen. Og i den sker der nu noget afgørende. Joseph Duplantier fra det franske heavy metal-band Gojira, forsanger Jonas Bjerre fra det danske band Mew samt Lamya Essemlali (med mikrofonen) ses her side om side under en støttedemonstration for Paul Watson i København mandag.Fold sammenLæs mereFoto: Emil Helms/Ritzau Scanpix. For efter sin anholdelse blev Paul Bethune afkrævet en tilståelse af japanerne. Han skulle skrive under på, at det var Paul Watson, der havde givet ordren om at borde skibet. Forholdene i fængslet var vanskelige, og til sidst gav han op og skrev under. Sådan lyder i al fald aktivisternes udlægning af sagen. De mener også, at Pete Bethune fik sin frihed i bytte. Og de peger på, at han siden har fortrudt sin underskrift. Lamya Essemlali fortæller, at Pete Bethune i 2013 underskrev en erklæring om, at han løj for at blive sluppet ud af fængslet. Det blev dengang også beskrevet afThe Sydney Morning Herald. Og i dag holder Lamya Essemlali fast i, at Paul Watson aldrig gav ordren. »Det er i episode 12 og 13 fra sæson tre (af »Whale Wars«,red.), at disse begivenheder foregår. Ikke en eneste gang giver Paul Watson en sådan instruks. Så enkelt er det.« »Paul spørger tværtimod, om Pete Bethune er klar over, at han risikerer fængsel, og om det er et offer, han er villig til at give,« siger hun. Men for de japanske myndigheder er alt det underordnet. Med Pete Bethunes underskrift havde de en sag mod Paul Watson, som de efterlyste for »at konspirere om ulovlig indtrængen«. Snart fik det også hårde konsekvenser for Paul Watson. For i 2012 førte Japans efterlysning til, at han blev eftersøgt ved hjælp af en såkaldt rød notits i Interpol. Det er en international arrestordre, og den blev et vendepunkt. For med arrestordren holdt Paul Watson sig fra at rejse rundt i verden og nøjedes i stedet med rejser mellem USA og Frankrig, hvor han nyder stor opbakning, og hvor han og hans familie har slået sig ned, siger Lamya Essemlali. Men i år skete der pludselig noget. Her ses Lamya Essemlali på vej på aktion.Fold sammenLæs mereFoto: Nicolas Caillet/PR. For selvom Paul Watson må siges at have nået en vis alder, skal det tilsyneladende ikke stoppe en gammel aktivist. Så da Paul Watson så, at verdens hidtil største hvalfangerskib blev søsat i Japan i år, besluttede han sig for at gøre noget ved sagen. Så han samlede en ekspedition. Inden og hans medaktivister drog afsted, undersøgte de, om der stadig fandtes en rød notits, hvis nu japanerne ville bruge den mod Paul Watson. Og til deres store overraskelse og glæde var den ikke længere at finde på Interpols hjemmeside, og så var den næppe gyldig mere, mente aktivisterne ifølge Lamya Essemlali. Men hvad de dengang ikke vidste, var, at Japan havde sendt en direkte forespørgsel til Danmark om at anholde Paul Watson, fortæller Lamya Essemlali, som baserer sin viden på de oplysninger, hun har fået fra Paul Watson og hans advokat. Men Paul Watson var uvidende om faren, og han satte derfor kursen mod Nordatlanten og det store japanske hvalfangerskib. Undervejs skulle de tanke op i Grønland, og selvom Sea Shepherd tidligere harfået problemer med den danske kystvagt på Færøerne, hvor de har forsøgt at stoppe jagt på grindehvaler, så var der jo ingen arrestordre, troede de og rejste så. Det blev den fejl, de aldrig skulle have begået. For da Paul Watson og hans skib ankom til Nuuk 21. juli, stod dansk politi klar, og 1. august anmodede Japan det danske justitsministerium om at udlevere Watson. Her er sagen strandet. I al fald foreløbig. Ifølge Berlingskes oplysninger har Danmark aldrig før haft en udleveringssag med Japan, og det videre forløb vil derfor byde på nye og svære beslutninger for de danske myndigheder. Lamya Essemlali og hendes medaktivister kan derfor kun sætte lid til, at Danmark vil lytte til aktivisterne,deres politiske støtter i Frankrigsamt præsident Emmanuel Macron,som har opfordret til at stoppe udleveringen. Frankrigs præsident, Emmanuel Macron, har opfordret Danmark til ikke at udlevere Paul Watson. Lamya Essemlali forklarer det med, at Watson og Sea Shepherd nyder stor opbakning i Frankrig.Fold sammenLæs mereFoto: Ludovic Marin/AFP/Ritzau Scanpix. At Danmark skulle lytte, virker dog usandsynligt. Udenrigsminister Lars Løkke Rasmussen (M)har sagt til Politiken, at det er svært at lade være med at udlevere Paul Watson. »Vi spiller efter reglerne,« siger ministeren. Lamya Essemlali advarer derfor om, at Danmark risikerer at blive udnyttet af Japan, og hun mener, at Japan bevidst har udnyttet Interpols røde notitser. Et system,som i 2017fik kritik i EU for at kunne udnyttes til at jagte politiske fanger, påpeger hun. Og da Berlingske spørger, om det ikke er Paul Watson og hans medaktivister, der begår ulovligheder, når de blokerer for japanerne, kaster med stinkbomber eller indtager deres fartøjer, afviser hun blankt. »Det er japanerne, der illegalt dræber tusinder af hvaler, og ingen gør noget for at stoppe dem.« Paul Watson er foreløbig fængsletfrem til 15. august. Torsdag afgøres hans skæbne under etretsmøde i Nuuk. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/sagen-har-faaet-frankrigs-praesident-til-at-raabe-danmark-op-nu",
            "image_url": null,
            "publication_time": "Onsdag d. 14. august 2024, kl. 20.48",
            "author": "Alexander Sjöberg",
            "related_links": [],
            "attachments": []
        }
    }
}