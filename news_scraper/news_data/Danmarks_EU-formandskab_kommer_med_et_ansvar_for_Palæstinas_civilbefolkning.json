{
    "version": "1.0",
    "document": {
        "id": 3881,
        "title": "Danmarks EU-formandskab kommer med et ansvar for Palæstinas civilbefolkning",
        "content": "1. juli kommer Danmark til at overtage EU-formandskabet fra Polen – og forventningerne er høje. Ved den sidste store regeringsrokade, blev Marie Bjerre (V) udpeget som europaminister, og udtalte i den forbindelse at »Der er nogle gode muligheder, og det er en enorm vigtig opgave for Danmark og for Europa«. Signalet er klart: Det betyder noget, at vi kommer til at sidde med formandskabet igen efter vi sidst gjorde det i 2012. Det er muligheden for at trække den europæiske debat steder hen, der er vigtige. Det er muligheden for at sætte politisk fokus på de dagsordener, der betyder noget. De muligheder kommer med et ansvar. Det ansvar skal vi i Danmark også løfte for Palæstinas civilbefolkning. 18 marts brød Israel våbenhvilen i Gaza og satte nye, dødbringende angreb ind på den tætbefolkede landstribe. Tabstallenerapporteres tilover de 1000 da, og endnu flere sårede. Det fortsætter en brutal og blodig historie, hvor Israels seneste angrebshandlinger har sendt mennesker fra hus og hjem, resulteret i massive civile tab og skubbet håbet om en palæstinensisk stat længere og længere væk fra en fremtid nogen som helst kan forestille sig. »Økonomisk, diplomatisk og politisk betyder samarbejdet med Europa stadigvæk enormt meget for Netanyahu og hans regering.«Fold sammenLæs mereFoto: Andrew Caballero-Reynolds/AFP/Ritzau Scanpix. For de cirka 5,5 millioner palæstinensere, der lever udenfor sikkerheden og selvbestemmelsen, der kommer ved at leve i en anerkendt stat, så ser man sig om efter en farbar vej ud af krisen. Verdenssamfundet må træde til. Der kan heller ikke herske nogen som helst tro på, at Trump og Det Hvide Hus er nogen form for hjælp på dette spørgsmål. Tilbage i februardelte den amerikanske præsident en ai-genereretvideo af Gaza, der var omdannet til et ferieresort, hvilket kom efterflere udtalelserom, at han selv ønskede at annektere området og jævne det med jorden. Før det har Trump været så entydigt på Israels side, at han kaldte Joe Bidenfor en palæstinenser som et skældsordi deres præsidentkandidat debat sidste år. EU må og skal træde ind og slå ring om de menneskerettigheder og den internationale ret, som amerikanerne i disse dage lader hånt om. Det er vores ansvar. Danmark kan – og bør – gøre langt mere i dag for at lægge pres på den israelske regering og fremme en anerkendelse af en palæstinensisk stat. Men gennem EU, kan den indflydelse mangedobles. EUhar en særlig associeringsaftale med Israel, der står for en stor andel af de varer, som landet importerer. Økonomisk, diplomatisk og politisk betyder samarbejdet med Europa stadigvæk enormt meget for premierminister Benjamin Netanyahu og hans regering. Når Danmark kommer til at kunne sætte dagsordener for EU fra juli, så falder ansvaret på os til at sætte de rigtige dagsordener – og det ansvar skal vi løfte for Palæstinas befolkning. Magnus Flensborg er folketingskandidat (SF), og Villy Søvndal er MEP og forhenværende udenrigsminister (SF) ",
        "metadata": {
            "source": "https://www.berlingske.dk/kommentarer/danmarks-eu-formandskab-kommer-med-et-ansvar-for-palaestinas",
            "image_url": "https://berlingske.bmcdn.dk/media/cache/resolve/image_x_large_vertical/image/191/1913928/24936249-danmark-kan-og-br-gre-langt-mere-i-dag-for.jpg",
            "publication_time": "Onsdag d. 23. april 2025, kl. 14.27",
            "author": null,
            "related_links": [],
            "attachments": []
        }
    }
}