{
    "version": "1.0",
    "document": {
        "id": 5393,
        "title": "Novo-aktien får tæsk efter Trump-trusler",
        "content": "Aktiekursen i den danske medicinalgigant Novo Nordisk tog mandag morgen en ordentlig nedtur, da børsen åbnede. Efter små 25 minutters handel lå Novos aktiekurs klokken 10:00 og svingede omkring et fald på seks procent, efter at have været nede med 7 procent tidligere på morgenen. Årsagen var USAs præsident Donald Trumps udmelding søndag om, at han mandag eftermiddag, dansk tid, vil underskrive et nyt præsidentdekret, som skal tvinge medicinpriserne i USA ned med »næsten øjeblikkeligt med 30-80 procent«. Det fremgår ikke, hvordan det skal ske, men Trump ønsker, at USA fremover betaler samme pris for lægemidler som det land, der indkøber hvert lægemiddel til den laveste pris. USA er et kæmpe marked for Novo Nordisk, der har succes med sin fedme- og diabetesmedicin dér.I 1. kvartal i år steg Novo Nordisks omsætning i USAmed 20 procent til 44 milliarder kroner, hvor det i resten af verden steg med 18 procent til 33,8 milliarder kroner. Også medicinalselskaberne Genmab og Zealand Pharma blev mandag hårdt ramt på aktiekurserne. Genmab var nede med -7,70 procent, mens Zealand Pharma lå i -4,76 procent omkring klokken 9.30. I den modsatte endesteg Mærsk-aktienmed næsten +13 procent, mens GN Store Nord lå i +7,83 procent. ",
        "metadata": {
            "source": "https://www.berlingske.dk/virksomheder/novo-aktien-faar-taesk-efter-trump-trusler",
            "image_url": "https://berlingske.bmcdn.dk/media/cache/resolve/image_x_large_vertical/image/192/1920470/24949187-novo-nordisk-aktien-falder-ligesom-andre-danske-me.jpg",
            "publication_time": "Mandag d. 12. maj 2025, kl. 09.34",
            "author": "Thomas Breinstrup",
            "related_links": [],
            "attachments": []
        }
    }
}