{
    "version": "1.0",
    "document": {
        "id": 20161,
        "title": "Bacary Sagna tæt på at smutte fra Arsenal",
        "content": "Det er sket adskillige gange før, og tendensen ser ud til at fortsætte for Arsenal. Profiler, som vil forlade klubben. Tag bare Cesc Fabregas, Robin van Persie, Samir Nasri og Gael Clichy. Og nu er turen kommet til højrebacken Bacary Sagna. Længe har Arsenal-manageren, Arsène Wenger, villet forlænge med den 31-årige spiller, som kom til klubben i 2007 og været fast mand, men nu ser han ud til at smutte fra Emirates, når kontrakten udløber efter denne sæson. - Som alle ved, udløber min kontrakt. Men lige nu anser jeg stadig mig selv som Arsenal-spiller, siger Bacary Sagna ifølge Europe1. - Men vi har problemer med at blive enige om en forlængelse. Jeg tror ikke, jeg er i Arsenal i næste sæson, tilføjer den franske spiller, der har repræsenteret London-klubben 281 gange. Chelsea og Manchester City er på rygtebasis nævnt som ny destination for Bacary Sagna. ",
        "metadata": {
            "source": "https://www.berlingske.dk/sport/bacary-sagna-taet-paa-at-smutte-fra-arsenal",
            "image_url": "https://berlingske.bmcdn.dk/media/cache/resolve/image_x_large/image/85/858495/7365421-soccer-englandcupcgxhgf.jpeg",
            "publication_time": "Søndag d. 11. maj 2014, kl. 11.04",
            "author": null,
            "related_links": [],
            "attachments": []
        }
    }
}