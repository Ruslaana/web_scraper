{
    "version": "1.0",
    "document": {
        "id": 21288,
        "title": "Fra tilbedt popikon til »USAs mest hadede mand«: Er dette Britney Spears' endelige hævn?",
        "content": "Det er svært at forestille sig, at Justin Timberlake var ét stort smil, da han læste sin ekskæreste Britney Spears' nye bog. Deres forhold hører et andet årti til, men får nu internettet til at gå amok. Og Britney Spears? Hun er fuldkommen ligeglad med, »hvem der bliver fornærmet«. Hendes længe ventede selvbiografi, »The Woman in Me«, er et dystert indblik i popstjernelivet. Og den 41-årige sangerinde lader langt om længe vreden få afløb. For skurke har der været nok af i Britneys historie. Hendes alkoholiserede og manipulerende far. Hendes stiltiende mor, der lukrerede på datterens helt store nedtur. Og ekskæresten Justin Timberlake. Britney Spears har ellers været vant til at være skurken. Allerede i en ung alder blev hun udskammet for sin påklædning af konservative amerikanere.Fold sammenLæs mereFoto: Lucy Nicholson/AFP/Ritzau Scanpix. Britney Spears og Justin Timberlake var et af 00ernes hotteste par. De var paparazziernes favoritter, og medier verden over havde kronede dage, når de kunne afsløre saftige detaljer om parret. Alle ville have et stykke af dem. De var begge på vej til at blive prominente navne i popmusikken. Han som en del af boybandet NSYNC. Og hun som soloartist. Hver især havde de en enorm fanskare. Men sammen var det endnu vildere. I 20 år har Britney Spears holdt på en hemmelighed. Selvom hun højt og helligt bedyrede, at kendisparret ikke havde sex – fordi den slags eskapader var forbeholdt ægteskabet – blev hun gravid. Hun fik en abort. Og ifølge oplysningerne i Britney Spears' nye bog var det Justin Timberlake, der pressede hende til den beslutning. »Det var bestemt en overraskelse, men for mig var det ikke en tragedie. Jeg elskede Justin så højt, og jeg havde altid troet, at vi en dag skulle stifte en familie sammen,« skriver Britney Spears Men for Justin Timberlake var det en tragedie. »Justin var ikke glad for graviditeten. Han sagde, at vi ikke var klar til at få en baby, og at vi var alt for unge.« Stod det til Britney Spears, havde de fået barnet. I stedet endte hun med at abortere på badeværelsesgulvet i frygt for, at omverdenen ville få kendskab til graviditeten. Ved siden af spillede Justin Timberlake guitar, fordi han mente, at lidt musik ville hjælpe. Justin Timberlake og Britney Spears lærte hinanden at kende i 1990erne, da de begge som børn medvirkede i tv-showet »The Mickey Mouse Club«. Venskabet blev til et forhold, og medierne elskede det.Fold sammenLæs mereFoto: Chris Delmas/AFP/Ritzau Scanpix. I dag tænker hun tilbage på det som en af ​​de mest »smertelige ting«, hun nogensinde har oplevet. Dertil kan man lægge anklager om utroskab og hans evige evne til at udnytte hendes stjernestatus, ulykke og problemerne i deres forhold til at kickstarte sin egen solokarriere – og endda hyrer en model, der til forveksling ligner hende i musikvideoen til utroskabshittet »Cry Me a River«, der blev hans helt store sologennembrud. Siden Britney Spears' erindringsbog udkom 24. oktober, er hadet mod Justin Timberlake kun gået én vej: Op. Lyd til Berlingskes musikanmelder Nanna Balslev reflektere over Britney Spears' turbulente liv i rampelyset i Berlingskes nyhedspodcast - »Pilestræde«:  »Hvem mon bliver den mest hadede mand 24. oktober?« Det spørgsmål er i denne uge gået viralt sammen med billeder og videoer af den kendte popsanger med teksten »It’s Gonna Be Me« – titlen på en af NSYNCs mest populære sange.  Who’s gonna be the worlds most hated man on October 24th 2023?Justin Timberlake: It’s gonna be me!#TheWomanInMe#BritneySpearspic.twitter.com/Sxgke4Kjto De sociale medier flyder over med kritik af Justin Timberlake. Og det er uanset, om man vender blikket mod Facebook, X, TikTok eller Instagram. »Hvornår blev Justin Timberlake den mest hadede mand på internettet,« spørger andre. Og det skal man ikke spørge ivrige Britney-tilhængere om to gange. »Justin Timberlake har gjort Britney gravid, fået hende til at få en abort,slutshamedhende og anklaget hende for at være utro – selvom han var det først.«  I’m happy Britney doesn’t name the woman Justin Timberlake had an affair with . Why Because the ‘hate’ (or whatever you want to call it) should all be directed at Justin.He got Britney:- pregnant- aborted- slut shamed-accused of cheating ON him when he did it 1st.Nah!❌ På TikTok finder man også et væld af videoer, hvor hele Britney Spears' og Justin Timberlakes forhold dissekeres. Fra den spæde start til dags dato. Han beskyldes for at være både »narcissist« og »sociopat«. »Han (Justin Timberlake,red.) er en løgner. Det er ham, der har gjort alle de forfærdelige ting, men hver gang er det faldet tilbage på hende (Britney Spears,red.),« lyder det i envideo. »Justin Timberlake kan sige, hvad han vil. Uanset hvad han siger, vil vi altid være på Team-Britney,« lyder det i enanden. Det er sikkert at sige, at stemningen er vendt. Britney Spears har ellers været vant til at være skurken. Allerede i en ung alder blev hun udskammet for sin påklædning af konservative amerikanere. Hun var en dårlig rollemodel og for »sexet« over for børn. Hustru til daværende guvernør i Marylands Kendel Ehrlich ville endda »skyde Britney Spears«, hvis hun fik muligheden. Nu tyder det på, at Justin Timberlake skal til at vænne sig til at være skurken i Britney Spears' fortælling. Hidtil har Justin Timberlake ellers haft stor succes med at synge og charme sig ind i mangt en kvindes hjerte med sine blå øjne og lækre stemme. Det er ikke første gang, Justin Timberlake har gjort sig upopulær. Men han har en særlig evne til at holde hovedet oven vande – selv i situationer, der har potentialet til at smadre enhver karriere. Flere medier har (igen) sat fokus på hans optræden under pauseshowet ved Super Bowl i 2004, hvor han sammen med sangerinden Janet Jackson blandt andet optrådte med nummeret »Rock Your Body«. Det er uden sammenligning en af USAs største sportsbegivenheder, og i bedste sendetid rev Justin Timberlake et stykke af Janet Jacksons korset af.  De to havde ifølgeJanet Jackson aftalt, at Timberlake som led i deres fælles optræden skulle fjerne noget af hendes kostume og afsløre den røde blonde-bh, hun havde på indenunder, men han gik videre end det. Hendes bryst blev blottet foran mere end 100 millioner seere verden over, der så med direkte. Det vakte ramaskrig i USA og blev en stor skandale, der fik navnet »nipple-gate«. Begge var ude at undskylde, men det var primært Janet Jackson, som blev kritiseret.  Justin Timberlake is a disease, he did this to Janet, he contributed to the Britney hate at that time also, just ban this man, he ain't shit, always stepping on successful women to promote his careerhttps://t.co/pJSSXNWofb Efterfølgende blev hun udelukket fra flere tv-kanaler og show. Hun måtte tilmed trække sig fra et filmprojekt med Disney, og så mistede hun sin invitation til Grammy-uddelingen, hvor Justin Timberlake godt måtte være med og vandt flere priser. Janet Jackson fik aldrig rejst sig igen. Derimod voksede Justin Timberlakes karriere til nye højder, og han blev et af de største musikalske navne. 17 år skulle der gå, inden Timberlake undskyldte sin opførsel over for Janet Jackson – og som to fluer med ét smæk sendte han samtidig en undskyldning afsted til Britney Spears i kølvandet på dokumentaren »Framing Britney Spears«. Dokumentarfilmen om Britney Spears gav omverdenen et indblik i popstjernens liv bag scenerne, hendes breakdown i 2007 og den noget specielle situation med hendes far, der i årevis har været værge for hende og har bestyret hendes formue. Det samme gør hendes nye bog. Denne gang er det blot Britney Spears' egne ord. Og der bliver ikke lagt fingre imellem.  A post shared by Justin Timberlake (@justintimberlake) I dagene forud for bogudgivelsen fortalte kilder tæt på Justin Timberlake tilUS Weekly, at Timberlake »ikke er tilfreds« med de hug, han får i bogen – og at han befinder sig »på kanten«. Men på nuværende tidspunkt har han afholdt sig fra at kommentere anklagerne. Det har kilder tæt på ham imidlertid ikke. Justin Timberlake er en superstjerne under pres.Fold sammenLæs mereFoto: Mario Anzuoni/Reuters/Ritzau Scanpix. »Ingen kan vide sig sikker på, hvordan Justin Timberlake kommer ud af denne storm. Støvet skal i hvert fald lægge sig efter chokket over Britneys ord,« lyder det fra en af kilderne til mediet. En anden kilde har tilThe US Sunsagt, at »Justin Timberlake holder ved, hvem han var, da han og Britney var sammen, selvom hans personlighed, karriere, livsstil og personlige prioriteter er radikalt anderledes nu, her 20 år senere«. Justin Timberlake har længe dannet par med skuespiller Jessica Biel. De blev gift i 2012 og har sammen to sønner. »Denne bog er et mareridt for ham. Den kaster hele familien ud i kaos. Timingen svier lige så meget som selve afsløringen.« Det lader dog ikke til, at Timberlakes strategi om at tie stormen ihjel har den ønskede effekt. Torsdag kom det frem, at popsangeren har aflyst flere koncerter i kølvandet på de eksplosive påstande. Koncerterne var ellers en del af promoveringen af hans nye album, skriverThe Detroit News. Derudover har han også lukket for kommentarsporene på sin Instagram-profil efter de voldsomme angreb omkring utroskabs- og abortanklagerne.  Justin Timberlake turns off Instagram comments amid backlash from Britney Spears’ bookhttps://t.co/3xC58SNsQxpic.twitter.com/0MMnke5AtX Nogen støtte er der dog at hente for Justin Timberlake. Blandt andet fra Justin Timberlakes tidligere bandkolleger fra NSYNC, Lance Bass, Joey Fatone, Chris Kirkpatrick og JC Chasez. De blev for nylig genforenet for at indspille en single, »Better Place«, til det Justin Timberlake-producerede soundtrack til den nye »Trolls«-film – og de håber ifølgeDaily Newspå at samarbejde mere med ham i fremtiden. Man skulle næsten tro, at det var seneste mode at udlevere sine ekskærester – og sågar kærester – i erindringsbøger. I sidste uge udkom Jada Pinkett Smith med sin erindringsbog. Her fortæller hun om at være tæt på afgrundens rand.Men jo mere hun fortæller om sin egen elendighed, des mere får folk ondt af hendes mand, superstjernen Will Smith. Og selvom det ikke just er gået Will Smiths vej de seneste år – tag bare den famøse Oscar-lussing og de konsekvenser, det fik for hans karriere – har han i modsætning til Justin Timberlake nærmest opnået en martyrlignende status. Så hvor Will Smith har opnået en oprejsning, og hustruen er skurken, er det gået den anden vej for Justin Timberlake. Han er blevet udråbt som»den mest hadede mand i USA«. Spørgsmålet er, om svigermors drøm har en chance for at komme tilbage.",
        "metadata": {
            "source": "https://www.berlingske.dk/kultur/fra-tilbedt-popikon-til-usas-mest-hadede-mand-er-dette-britney-spears",
            "image_url": null,
            "publication_time": "Lørdag d. 28. oktober 2023, kl. 19.06",
            "author": "Signe Westermann Kühn",
            "related_links": [],
            "attachments": []
        }
    }
}