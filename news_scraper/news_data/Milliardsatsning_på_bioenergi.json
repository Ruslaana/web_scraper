{
    "version": "1.0",
    "document": {
        "id": 17159,
        "title": "Milliardsatsning på bioenergi",
        "content": "Anlægget med en planlagt placering klos op af verdens største andengenerations-biogasanlæg i Maabjerg ved Holstebro skal producere bioethanol, der bl.a. skal blandes i benzin. Dermed vil i titusindvis af danske biler komme til at køre med vestjysk bioethanol i tanken. De samme 150 svinebønder, som har forpligtet sig til at levere op til 450.000 tons gylle årligt til biogasanlægget, skal sammen med andre landmænd i første omgang levere 300.000 tons halm til det kommende bioethanolanlæg. Men på længere sigt er der ifølge Morgenavisen Jyllands-Postens oplysninger planer om at øge produktionen yderligere ved hjælp af dyrkning af energiafgrøder.",
        "metadata": {
            "source": "https://www.berlingske.dk/virksomheder/milliardsatsning-paa-bioenergi",
            "image_url": "https://berlingske.bmcdn.dk/media/cache/resolve/image_x_large/image/44/440730/4458990-pix-benz.jpg",
            "publication_time": "Fredag d. 26. august 2011, kl. 07.00",
            "author": null,
            "related_links": [],
            "attachments": []
        }
    }
}