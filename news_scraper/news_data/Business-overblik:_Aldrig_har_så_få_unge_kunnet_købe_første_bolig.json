{
    "version": "1.0",
    "document": {
        "id": 21078,
        "title": "Business-overblik: Aldrig har så få unge kunnet købe første bolig",
        "content": "God morgen og velkommen til det første Business-overblik i årets 11. uge. I dag runder vi blandt andet: Men vi begynder på boligmarkedet. God læselyst, og følg med dagen igennem påBerlingske Business! Aldrig har så få unge kunnet købe første bolig Antallet af 18-29-årige førstegangskøbere af ejerboliger er på det laveste niveau i ti år. En ny rapport fra bankernes brancheorganisation, Finans Danmark, viser, hvor svært det er for unge at få foden indenfor og købe den første bolig. De har svært ved at kunne betale de høje renter sammenholdt med de høje forbrugerpriser, og samtidig har de ingen friværdi fra tidligere boliger i bagagen som andre, der tidligere har købt bolig,skriver TV 2. Ifølge boligøkonom Birgit Daetz fra Boligsiden er priserne på lejligheder i københavnsområdet steget til det dobbelte på ti år, og priser på rækkehuse omkring hovedstaden er fordoblet de seneste 13 år. Og Nordea forventer stigende boligpriser i både 2025 og 2026 – i 2025 på fire-fem procent. Rådene til de unge er at spare op til udbetaling så tidligt som muligt, lave et budget og være villig til at gå på kompromis med ønskerne til boligen, dens placering og dens størrelse. 1.Fortrolige dokumenter kaster nyt lys over topchefs rolle i Danske Banks hvidvasksag: »Meget væsentlige« oplysninger var udeladt i advokatrapport Advokatrapporten skulle belyse en af danmarkshistoriens største erhvervsskandaler. Men selvom Danske Bank i 2018 lovede, at intet ville blive fejet ind under gulvtæppet, blev væsentlige oplysninger fra hvidvasksagen udeladt – særligt om den frikendte topchef Thomas Borgen. Det kan Berlingske afsløre på baggrund af dybt fortroligt materiale.Læs historien her. 2.Eksperter kritiserer Morten Bødskov for »populistisk« udtalelse om bankerne: »Han skal slet ikke blande sig« Det er udtryk for »populisme«, når erhvervsminister Morten Bødskov (S) problematiserer bankernes overskud, mener eksperter. Ministeren hælder kritikken ned ad brættet og gentager sit angreb.Læs historien her. 17-årige Sejer Christiansen blev allerede bidt i syvende klasse: Flere og flere unge investerer deres penge Flere unge kaster deres penge i investeringer i stedet for at have dem stående på en opsparing. Det viser Finans Danmarks årlige undersøgelse af danske unges økonomi. De unge investorer er især i de store byer, og det er der en god grund til, mener ekspert.Læs historien her.   1.Nyt offer i grøn krise søger om rekonstruktion Endnu et dansk selskab bliver offer i den grønne krise. Værdier for tusindvis af investorer er i fare for at gå tabt, efter at det børsnoterede Green Hydrogen Systems, som producerer elektrolyseanlæg til fremstilling af grøn brint fra f.eks. sol- og vindenergi, har søgt om rekonstruktion,skriver FinansogBørsen. Siden oktober 2024 har selskabet uden held forsøgt at skaffe nødvendig kapital i en omstruktureringsplan og indleder derfor nu en rekonstruktion, så aktiviteterne kan fortsætte helt eller delvist. Green Hydrogen Systems har base i Kolding. De største aktionærer tæller bl.a. ATP, kapitalfonden Nordic Alpha Partners og energiselskabet Norlys. 2. Antallet af selvstændige styrtdykker Antallet af selvstændige er styrtdykket til det laveste i 16 år – fra 220.000 i 2008 til 186.000 ved udgangen af 2024 – mens antallet af lønmodtagere omvendt er vokset til det højeste. Det viser tal for beskæftigelsen blandt de 15-64-årige fra Danmarks Statistik,skriver Finans. I perioden er 47.000 færre mænd blevet selvstændige, mens 13.000 flere kvinder er blevet det, men det seneste år er der sket fald blandt begge køn. Fagforeningen Business Danmark kalder udviklingen »bekymrende«. 3. Regning for grønlandske lufthavne er endt i Danmark Danmark har allerede gennem statsgarantier bundet mere end to milliarder kroner til lufthavnene Nuuk og Ilulissat i Grønland – det største og dyreste projekt i Grønland nogensinde. Den danske stat gik ind for at sikre mod kinesiske investeringer. Professor i økonomistyring ved Aalborg Universitet, Per Nikolaj Bukh, forventerifølge TV 2, at Danmark kan blive nødt til at kaste flere penge efter de to lufthavne, hvoraf udvidelsen i Ilulissat først vil være klar i 2026. Lufthavnene er nemlig på udkig efter et lån på 500 millioner kroner. Aktier – indeks og udvikling i procent USA – lukkekurser fredag: Asien – indeks mandag kl. 7.10: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-aldrig-har-saa-faa-unge-kunnet-koebe-foerste-bolig",
            "image_url": "https://berlingske.bmcdn.dk/media/cache/resolve/image_x_large/image/189/1898186/24906729-boliger-til-salg-i-sborg-onsdag-den-4-december-2.jpg",
            "publication_time": "Mandag d. 10. marts 2025, kl. 07.14",
            "author": "Thomas Breinstrup",
            "related_links": [],
            "attachments": []
        }
    }
}