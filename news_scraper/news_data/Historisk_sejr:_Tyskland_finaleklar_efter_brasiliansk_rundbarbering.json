{
    "version": "1.0",
    "document": {
        "id": 17196,
        "title": "Historisk sejr: Tyskland finaleklar efter brasiliansk rundbarbering",
        "content": "Og derfor vil tirsdag den 8. juli 2014 for altid være indgraveret i fodboldhistorien. Det var den aften, Tyskland knuste de brasilianske hjemmebanefavoritters VM-drøm med en næsten uforklarlig storsejr. Allerede efter 11 minutter gjorde Thomas Müller det til 1-0. Lige knap ti minutter senere tog det sprudlende, tyske offensiv fat på syv minutters total afklapsning af det brasilianske forsvar. Fire mål scorede Tyskland på de syv minutter.  Miroslav Klose scorede sit 16. VM-mål til 2-0 og blev dermed VM-historiens mest scorende spiller. Toni Kroos gjorde det til 3-0 og 4-0, og efter 29 minutter scorede Sami Khedira til 5-0. Klose skiftede med Andre Schürrle i pausen, og det blev det ikke dårligere af. Chelsea-spilleren scorede til 6-0 og 7-0 og gjorde dermed fiaskoen helt og aldeles total. Dermed er det største nederlag til det brasilianske fodboldlandshold en realitet, selvom Oscar scorede til 7-1 i overtiden. Tyskland møder enten Argentina eller Holland i VM-finalen på søndag.  ",
        "metadata": {
            "source": "https://www.berlingske.dk/sport/historisk-sejr-tyskland-finaleklar-efter-brasiliansk-rundbarbering",
            "image_url": "https://berlingske.bmcdn.dk/media/cache/resolve/image_x_large/image/46/467290/7497096-brazil-soccer-fifa-world-cup-2014.jpg",
            "publication_time": "Tirsdag d. 08. juli 2014, kl. 23.53",
            "author": null,
            "related_links": [],
            "attachments": []
        }
    }
}