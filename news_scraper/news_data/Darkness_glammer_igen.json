{
    "version": "1.0",
    "document": {
        "id": 18108,
        "title": "Darkness glammer igen",
        "content": "Bandet hed The Darkness, og nu er de tilbage, genforenet, vist nogenlunde rehabiliteret og med albummet »Hot Cakes«, der med garanti ikke vil opnå samme salgtal som debuten, men dog alligevel indeholder visse opløftende musikalske momenter. For det første spiller The Darkness ganske solidt først og fremmest holdt til ilden af bassist Frankie Poullain og manden bag trommerne, Ed Graham. For det andet kan man ikke frasige forsanger Justin Hawkins at have en distinkt og karismatisk vokal, hvilket kommer fuldt til udtryk i det tungt rockende intro-nummer »Every Inch of You«. Problemet er imidlertid, at The Darkness hænger alt for meget fast i et bagudstræbende glamrock-univers, der ikke tilfører genren noget nyt. Så det er svært at se argumentet for at tage »Hot Cakes« ned fra pladehylden.",
        "metadata": {
            "source": "https://www.berlingske.dk/musikanmeldelser/darkness-glammer-igen",
            "image_url": "https://berlingske.bmcdn.dk/media/cache/resolve/image_x_large/image/62/624388/5494224-darkness.jpg",
            "publication_time": "Søndag d. 19. august 2012, kl. 22.30",
            "author": "Lars Rix",
            "related_links": [],
            "attachments": []
        }
    }
}