{
    "version": "1.0",
    "document": {
        "id": 14790,
        "title": "KULTUR: Den store klimasang",
        "content": "Cop Nitten: International version Mel.: Jeg er havren (alternative versefødder kan forekomme) Jeg er Polen, jeg har klima på Jeg vil brænde alt det kul, jeg må Pressen kalder det for dårlig stil Pressen, den er klam og dendrofil Jeg er Indien, jeg har smoggen på Brune mænd i kulkraftværket gå Villa, Volvo, Weber skal vær’ vort Mens himlen over Mumbai bliver sort Jeg er Nauru, jeg har neder’n på Mine øer snart i havet gå Men det kommer I til at fortry’ For Nauru er det bedste skattely Jeg er USA (udtales “uuh-sa”), jeg har skifergas Klimakvoter? Jeg må melde pas. Det var tæt på, da vor olie svandt Men heldigvis kortsigtet profitmaksimering vandt Jeg er Iran, jeg har uran på Den er helt i overensstemmelse med alle internationale konventioner, må I forstå Mens I andre klimaprøven dumper Fører vi med bæredygtigt berigede bomber Jeg er Kina, jeg har væksten på Mer’ end 116 genmodificerede bjælder på hvert strå Vesten kalder det for etisk “øv” Mao velsigne dem, de fattigrøv’ Vi er Danmark, klimatræets top Elsparepærer lyser glorien op Men vi er for små til grøn aflad Jorden, den er pisseligeglad",
        "metadata": {
            "source": "https://www.berlingske.dk/satiren/kultur-den-store-klimasang",
            "image_url": "https://berlingske.bmcdn.dk/media/cache/resolve/image_x_large/image/91/915720/7003708-svartegade.jpg",
            "publication_time": "Fredag d. 29. november 2013, kl. 20.00",
            "author": null,
            "related_links": [],
            "attachments": []
        }
    }
}