{
    "version": "1.0",
    "document": {
        "id": 17186,
        "title": "Sneengel",
        "content": "En gruppe mennesker kommer uafhængigt af hinanden i berøring med et skrifttatoveret kvindelig på en snedækket kirkegård. Oplevelsen sætter dem i forbindelse med deres egen fortid, til situationer, hvor de har mistet et nærtstående menneske. Et ungt par har mistet et lille barn, og tabet har revet dem itu og fra hinanden. En ældre jødisk kvinde mistede sine elskede i en af krigens lejre. Det tidligere Jehovas Vidne Martin har mistet både sin familie og en barndomsven, og han drages af den tibetanske himmelbegravelse. Og retsmedicineren Carls forbindelse til sønnen Mikkel smuldrer. Ud af de krydsende spor og det snetunge vintermørke skaber Nielsen en stemningsfuld og tankevækkende poetisk roman, hvor de store spørgsmål om tro, tvivl, tab, ensomhed, kærlighed og trøst rejses. Det er en dunkel bog, og ikke alt bliver oplyst undervejs, men sådan er døden jo også, og Nielsen tager et givtigt livtag med både den og livet i denne fine debut.",
        "metadata": {
            "source": "https://www.berlingske.dk/boganmeldelser/sneengel",
            "image_url": "https://berlingske.bmcdn.dk/media/cache/resolve/image_x_large/image/44/444311/4678920-sneengel.jpg",
            "publication_time": "Torsdag d. 10. november 2011, kl. 22.30",
            "author": null,
            "related_links": [],
            "attachments": []
        }
    }
}