{
    "version": "1.0",
    "document": {
        "id": 11550,
        "title": "Capgemini Danmark fyrer 24",
        "content": "Konsulent- og udviklingshuset Capgemini fyrer 24 medarbejdere. Fyringer sker i forbindelse med, at de to søsterselskaber i den franske Sogeti-koncern Capgemini Danmark og Sogeti Danmark pr. 1. januar sammen til én organisation med den nyudnævnte Holger Bonde i spidsen. »Det, vi har valgt at gøre, er at satse den fremtidige forretning på application development og application management samt test af software. Planen er, at vi frem imod den første januar skal fusioneres med vores datterselskab, Sogeti,« siger direktør Holger Bonde til Version2. Der er ind til videre ikke mange detaljer om, hvilke medarbejdere, der må forlade virksomheden. »De medarbejdere, vi har valgt at fyre, er nogle, som ikke passer ind i vores fremtidsvision,« siger Holger Bonde til Version2. Holger Bonde.Holger Bonde blev i juni udnævnt til direktør for Capgemini Danmark, hvor han afløste Pia Rybenfeldt. Han har været ansat hos Capgemini gruppen siden 2003, og stået i spidsen for Capgemini Danmark Management Consulting filialen og dets Offshore initiativ. Siden lanceringen i 2006 har han været administrerende direktør i datteselskabet Sogeti Danmark A/S. I februar 2009 røg 16 Capgemini-medarbejdere i en fyringsrunde, mens de i juni 2010 var klar til at ansætte 65 nye medarbejdere. Deltag idebatten på Version2.",
        "metadata": {
            "source": "https://www.berlingske.dk/virksomheder/capgemini-danmark-fyrer-24",
            "image_url": "https://berlingske.bmcdn.dk/media/cache/resolve/image_x_large/image/65/656975/6722920-france-computer-consultancy-capgemini.jpg",
            "publication_time": "Fredag d. 16. august 2013, kl. 12.41",
            "author": null,
            "related_links": [],
            "attachments": []
        }
    }
}