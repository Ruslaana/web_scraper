{
    "version": "1.0",
    "document": {
        "id": 2932,
        "title": "Rådet for Digital Sikkerhed: Cybersikkerhed er vigtigt – men det her går for langt",
        "content": "Det er budskabet fra formanden for Rådet for Digital Sikkerhed, Henning Mortensen, efter at Berlingske i går kunne fortælle, at Forsvarsministeriet overvejer at give udvidede beføjelser til Center for Cybersikkerhed, der ligger under Forsvarets Efterretningstjeneste. »Der er en balancegang i det her. Der er et behov for, at cybersikkerhedsområdet styrkes, særligt i lyset af de nylige angreb. Det håber jeg, rådet vil lade indgå i den kommende nationale Cybersikkerhedsstrategi,« siger Henning Mortensen. FAKTA»Monitorering på lokale netværk«Særligt punktet »Monitorering på lokale netværk« i Forsvarsministeriets rapport om CFCS har fået eksperterne på mærkerne:»CFCS-loven indeholder ikke hjemmel  til monitorering af enheder på de lokale netværk, men en sådan løsning ville efter CFCS’ opfattelse styrke centrets arbejde med at imødegå cyberangreb,« forklarer IT-sikkerhedsekspert Peter Kruse.»Man vil ind i det allerdybeste, den mest kritiske trafik i en virksomhed. Det er det niveau, som medarbejderne bruger i det daglige – patient-læge-forhold, interne mail, hændelsesbeskrivelser og alt muligt andet,« siger han.FOLD UD Særligt punktet »Monitorering på lokale netværk« i Forsvarsministeriets rapport om CFCS har fået eksperterne på mærkerne: »CFCS-loven indeholder ikke hjemmel  til monitorering af enheder på de lokale netværk, men en sådan løsning ville efter CFCS’ opfattelse styrke centrets arbejde med at imødegå cyberangreb,« forklarer IT-sikkerhedsekspert Peter Kruse. »Man vil ind i det allerdybeste, den mest kritiske trafik i en virksomhed. Det er det niveau, som medarbejderne bruger i det daglige – patient-læge-forhold, interne mail, hændelsesbeskrivelser og alt muligt andet,« siger han. Men selv om cybersikkerheden bør have et større fokus, mener Henning Mortensen at de skridt, der lægges op til i rapporten, går for vidt. »Når Center for Cybersikkerhed f.eks. ønsker at få adgang til lokale netværk og klienter for at komme rundt om kryptering samtidig med, at de potentielt set har mulighed for at få adgang til meget følsomme personoplysninger om borgerne, synes balancen at være tippet i den forkerte retning,« lyder det fra formanden.  Rådet for Digital Sikkerhed beskriver sig selv som en uafhængig medlemsorganisation med viden og erfaring om informa­tionssikkerhed og privatlivsbeskyttelse. Rådet maner samtidig til besindighed, når det gælder antallet af midler, der gives til Center for Cybersikkerhed i kølvandet på flere højt eksponerede cyberangreb. »Det er vigtigt, at vi ikke giver centret for mange midler, så Danmark de facto bliver et overvågningssamfund. Så har dem, som ønsker at skade Danmark, vundet.« Dog vil rådet vente med at tage endeligt stilling, indtil de ved, hvilke konkrete værktøjer, centret ønsker. »Baggrunden for ønskerne kan være et direktiv, der skal gennemføres i alle EU-landene, eller konkret efterforskning, som vi endnu ikke er bekendt med,« siger Henning Mortensen. Det er ikke første gang, at Rådet for Digital Sikkerhed kritiserer efterretningstjenesten for at gå for langt. Da den gældende lov om Center for Cybersikkerhed blev indført, kritiserede man den også for at gå for vidt i adgangen til danskernes data. ",
        "metadata": {
            "source": "https://www.berlingske.dk/samfund/raadet-for-digital-sikkerhed-cybersikkerhed-er-vigtigt-men-det-her-gaar-for-langt",
            "image_url": "https://berlingske.bmcdn.dk/media/cache/resolve/image_x_large/image/1/10986/18070571-04indcybersikkerhed-163243jpg.jpeg",
            "publication_time": "Fredag d. 04. august 2017, kl. 12.00",
            "author": null,
            "related_links": [],
            "attachments": []
        }
    }
}