{
    "version": "1.0",
    "document": {
        "id": 19278,
        "title": "Usjov og formålsløs mandesatire",
        "content": "Det er ærgerligt. For havde han læst bare lidt Loe, havde han lært, hvad humor og mandesatire er – og måske at holde sig fra den slags selv. Romanens hovedperson, Patterson, er en excentrisk starut – selvcentreret, vanvittig, piberygende, pubeshårindsamlende, haikudigtende og gift med Irene igennem 25 år. Da Irene alligevel får nok, flytter han ind hos en ung kvindelig studerende, som heller ikke kan holde ham ud. Og det forstår man som læser alt for godt. Et eksempel på niveauet: Da Patterson ringer på avisannoncer for at finde en lejlighed, skælder han de annoncører ud, hvis lejlighed allerede er væk. »Det lignede ikke noget at lokke med annoncer uden hold i, og så kunne folk pakke deres forklaringer sammen om, at de jo ikke kunne slette annoncerne fra avisen, når den allerede var trykt.« Sjovt? Nej, vel? Det plat, overgjort og uden bid og relevans. Spar os venligst for mere om Patterson.",
        "metadata": {
            "source": "https://www.berlingske.dk/boganmeldelser/usjov-og-formaalsloes-mandesatire",
            "image_url": "https://berlingske.bmcdn.dk/media/cache/resolve/image_x_large/image/74/741855/4052845-patterson-bog-cover.jpg",
            "publication_time": "Fredag d. 06. maj 2011, kl. 18.28",
            "author": null,
            "related_links": [],
            "attachments": []
        }
    }
}