{
    "version": "1.0",
    "document": {
        "id": 17591,
        "title": "Tidligere Arsenal-spiller konfronterede Zlatan",
        "content": "Zlatan Ibrahimovic er en helt i Malmø-bydelen Rosengård og i Paris. Men modstanderne er ikke lige begejstrede for den aldrende angriber. Således var den franske veteran-forsvarer Sebastien Squillaci alt andet end glad for mødet for det svenske muskelbundt, da han sammen med Bastia tabte 0-2 til Zlatan og PSG. Svenskeren scorede begge mål og blev hyldet, men Squillaci, der tidligere spillede i Arsenal, var rasende. Han opsøgte Zlatan og fortalte ham i klare vendinger, hvad han mente om ham. »Du er en lort og ingen stor fodboldspiller. Du må lære at vise respekt,« sagde 35-årige Squillaci til hans en yngre modstander i optrinnet, som blev fanget på video. Dert er uklart præcist, hvad der udløste den verbale konfrontation, men de to spillere havde flere hårde dueller undervejs i opgøret. Zlatan var alt andet end imponeret over Squillaci. »Er der nogen, som kan få ham til at være stille. Respect, my ass,« lød Zlatans svar. Efter sejren fører Paris Saint-Germain nu den franske turnering med fem point ned til de nærmeste forfølgere, Angers.",
        "metadata": {
            "source": "https://www.berlingske.dk/sport/tidligere-arsenal-spiller-konfronterede-zlatan",
            "image_url": "https://berlingske.bmcdn.dk/media/cache/resolve/image_x_large/image/67/673468/11073897-squlilaci.jpeg",
            "publication_time": "Mandag d. 19. oktober 2015, kl. 09.07",
            "author": null,
            "related_links": [],
            "attachments": []
        }
    }
}