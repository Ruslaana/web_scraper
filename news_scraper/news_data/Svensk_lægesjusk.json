{
    "version": "1.0",
    "document": {
        "id": 19504,
        "title": "Svensk lægesjusk",
        "content": "Forfatteren, der selv er læge, skaber en vekselvirkning mellem en realistisk beskrivelse af en kvindelig overlæges professionelle og private liv og surrealistisk dramatiske sammentræf. Overlægen Veronika er vagthavende, da en skudramt kvinde bringes ind. Kvinden dør efter den ellers vellykkede operation, og Veronika beskyldes for lægesjusk. Beskrivelsen af den psykiske sårbarhed og, i et bredere perspektiv, den kvindelige erfaringsverden er bagtæppe for den dramatiske handling. Karin Wahlberg formår at dreje historien, der bl.a. kredser om skønhed, grådighed, kynisme, forfølgelse og livets skrøbelighed, så læseren tænker videre i spørgsmål om ansvarsbevidsthed. De dramatiske elementer og sammentræf er dog visse steder så konstruerede, at de overdøver den indsigtsfulde beskrivelse af det professionelle miljø.",
        "metadata": {
            "source": "https://www.berlingske.dk/boganmeldelser/svensk-laegesjusk",
            "image_url": "https://berlingske.bmcdn.dk/media/cache/resolve/image_x_large/image/78/782593/3843754-laege.jpg",
            "publication_time": "Torsdag d. 24. februar 2011, kl. 22.30",
            "author": null,
            "related_links": [],
            "attachments": []
        }
    }
}