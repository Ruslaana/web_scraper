{
    "version": "1.0",
    "document": {
        "id": 14852,
        "title": "Newcap finder ny topchef fra egne rækker",
        "content": "Posten overtager han fra Peter Steen Christensen, som fortsætter i direktionen i Newcap Holding og fremover vil varetage specifikke opgaver i relation til governance, compliance, regnskab, økonomi og investor relations, ligesom han vil fortsætte som direktør i selskabets tilbageværende danske datterselskaber. »Udnævnelsen af Ole Rosholm til administrerende direktør er en naturlig cementering af, at det er udviklingen af koncernens svenske forretningsaktiviteter og gennemførelsen af de fastlagte strategiplaner med videre, der er afgørende for koncernen.« »Samtidig med udnævnelsen til administrerende direktør etableres en fælles forretningsledelse på tværs af koncernens selskaber, der skal sikre hurtig og effektiv eksekvering af de nødvendige forretningsmæssige tiltag, under ledelse af Ole Rosholm,« skriver Newcap Holding i en meddelelse. Sammen med direktørskiftet har Newcap Holding per 1. november ansat Fredrik Johansson som økonomidirektør for koncernens svenske aktiviteter. /ritzau/FINANS",
        "metadata": {
            "source": "https://www.berlingske.dk/virksomheder/newcap-finder-ny-topchef-fra-egne-raekker",
            "image_url": "https://berlingske.bmcdn.dk/media/cache/resolve/image_x_large/image/99/990377/21882697-773377402jpg.jpg",
            "publication_time": "Onsdag d. 22. august 2018, kl. 13.17",
            "author": null,
            "related_links": [],
            "attachments": []
        }
    }
}