{
    "version": "1.0",
    "document": {
        "id": 19003,
        "title": "Hypersensitiv eller anormal?",
        "content": "Romanen, forfatterens anden, bygger videre på den første »Cykose« fra 2010. Lulus soulmate og ekskæreste Mads skal til karatemesterskab i Kina, så hun takker ja til at hjælpe onkel Toni, der har en restaurant i Burano, som ligger i nærheden af Venedig og. spøgelsesøen Poveglia. Lulu trodser sammen med et par andre forbuddet mod at gå i land på Poveglia. Med skelsættende følger. Romanens handling deler sig i to: Den virkelighedsnære om Lulus skrantende forhold til Mads og hendes udvikling væk fra familien, og »spøgelses«-delen, hvor en ulykkelig skæbne fra fortiden søger hjælp gennem besættelse af levende personer. Inden det sker, er »Insania« en velskrevet, nervepirrende bladvender. Men denne stemning forsvinder i og med forfatterens missionske, paranormale projekt.",
        "metadata": {
            "source": "https://www.berlingske.dk/boganmeldelser/hypersensitiv-eller-anormal",
            "image_url": "https://berlingske.bmcdn.dk/media/cache/resolve/image_x_large/image/71/715004/4471640-hypersensitiv-eller-anormal.jpg",
            "publication_time": "Fredag d. 02. september 2011, kl. 16.08",
            "author": null,
            "related_links": [],
            "attachments": []
        }
    }
}