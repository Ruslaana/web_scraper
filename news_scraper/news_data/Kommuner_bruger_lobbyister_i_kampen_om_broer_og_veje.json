{
    "version": "1.0",
    "document": {
        "id": 15599,
        "title": "Kommuner bruger lobbyister i kampen om broer og veje",
        "content": "Landets kommuner hyrer i stigende grad lobbyister, der kan hjælpe med at bane vejen for motorveje, broer og tunneller.  Det skriver Jyllands-Posten, som har fået aktindsigt i kommunernes udgifter til eksterne lobbyister i perioden fra 2012 til nu. I den periode er der brugt penge på lobbyindsats i flere end ti forskellige projekter. Blandt andet har Odense Kommune betalt bureauet Burson-Marsteller mindst 800.000 kroner i forbindelse med et letbaneprojekt, og Frederikssund Kommune har blandt andet brugt lobbyister til at fremme en ny bro over Roskilde Fjord. »Der er en brutal kamp mellem diverse infrastrukturprojekter,« siger Ole Jacobsen, kommunaldirektør i Frederikssund, til Jyllands-Posten.  På Bornholm har man blandt andet brugt lobbyister til at redde øens reservefærge, og her var hjælpen fra lobbyisterne »meget afgørende«, mener borgmester Winnie Grosbøll (S). Hun mener dog, at det er »problem«, at »kommuner hyrer rådgivere for at kunne tale med Christiansborg«. ",
        "metadata": {
            "source": "https://www.berlingske.dk/politik/kommuner-bruger-lobbyister-i-kampen-om-broer-og-veje",
            "image_url": "https://berlingske.bmcdn.dk/media/cache/resolve/image_x_large/image/30/308544/9742692-3-5-milliarder-kroner-til-broer-jernbane-og-veje-samkrsel-vi.jpg",
            "publication_time": "Søndag d. 12. juli 2015, kl. 00.43",
            "author": null,
            "related_links": [],
            "attachments": []
        }
    }
}