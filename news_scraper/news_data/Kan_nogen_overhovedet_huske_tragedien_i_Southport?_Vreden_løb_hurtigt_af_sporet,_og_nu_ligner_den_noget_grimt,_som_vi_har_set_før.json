{
    "version": "1.0",
    "document": {
        "id": 20886,
        "title": "Kan nogen overhovedet huske tragedien i Southport? Vreden løb hurtigt af sporet, og nu ligner den noget grimt, som vi har set før",
        "content": "Nigel Farage og manden, der kalder sig Tommy Robinson, fortæller deres støtter, at de har en god grund til at være lige der, hvor de er. På gaden. I et England, hvor mange holder vejret. Det er regeringen, der svigter. Det er samfundet, det er galt med, lyder det. Det er helt i orden at gå på gaden. Ender det i vold. Bliver det til angreb på politiet, smadrede asylcentre og køretøjer sat i brand, må det være sådan. Det kan jo ikke være anderledes, når folk føler sig forpligtet til at tage sagen i egne hænder. Det er samfundets skyld. Ifølge en gruppe højtprofilerede meningsdannerepå nettet har »rigtige« briter nærmest pligt til at gå på gaden for at forsvare deres land efter det bestialskeknivdrabpå tre små piger i det nordvestlige England. Ud over Brexit-ikonet og immigrationsmodstanderen Farage og højreekstremisten Robinson bliver også den ekstreme influencer Andrew Tate nævnt af den konservative avis The Times som personer, der »puster til ilden og volden«. Demonstranter bærer øltønder, der skal bruges som kasteskyts. Briterne har i flere dage oplevet demonstrationer med angreb på blandt andet asylcentre og politiet.Fold sammenLæs mereFoto: Justin Tallis/AFP/Ritzau Scanpix. Multimilliardæren bag det sociale medie X,Elon Musk, bliver også i stigende grad set som en røst, som demonstranterne i de britiske gader kan støtte sig til. »Borgerkrig er uundgåelig,« skrevMuskpå sit sociale medie og blev straksimødegåetaf den britiske premierminister, Keir Starmer, der kaldte det en bemærkning grebet ud af luften. Men der bliver lyttet til meningsdannerne på nettet. Det kan man se på omfanget af urolighederne, og det har kunnet høres under sammenstød med politiet. Robinson, som britiske medier rutinemæssigt oplyser i virkeligheden hedder Stephen Yaxley-Lennon, var tidligere blevetudelukketfra Twitter på grund af hadefulde indlæg. Men med X under Musks kontrol er han tilbage. IfølgeSkyNewshar Robinson »fået yderligere 200.000 følgere« de seneste 30 dage. Eksperter, politikere, politi og medier har de seneste dage forsøgt at give et billede af, hvem der er på gaden under urolighederne. Det er aktivister på den yderste højrefløj sammen med bøller på jagt efter nogen at slås med kombineret med lokale, der »forbinder immigranter i deres område med bekymringer over den økonomiske krise og stigende priser«, oplyserThe Times. Dertil kommer tilfældige tilskuere og teenagere, som »lige har fået ferie«. Financial Timeskonstaterer, at urolighederne i modsætning til tidligere raceoptøjer og etniske uroligheder nu består af mindre udbrydergrupper fra tidligere kendte bevægelser på den yderste højrefløj. Deltagerne i demonstrationer følger markante personer på nettet, og deres »evne til at samle sig spontant er blevet stærkt forbedret af sociale medier«. Både den nye britiske Labour-regering og fremtrædende konservative politikere har sagt, at de voldelige demonstranter på gaden, der angriber politi, asylcentre og moskeer, på ingen måde »repræsenterer briterne« eller »britiske værdier«. Det er helt klart racistisk motiveret vold, lød det fra den tidligere konservative udenrigsminister James Cleverly tilSkyNews. Hans partifælle og udfordrer i det konservative formandsopgør Priti Patel har sagt, at hun ville føle sig utryg under nogle af de uroligheder, som briterne har været vidner til. Den tidligere indenrigsminister på den konservative højrefløj med indiske familierødder og forældre immigreret fra Uganda harsammenlignetvolden, optøjerne og racismen med situationen, som hun husker fra tidligere. »Det er ikke forskelligt fra den form for racisme, som jeg oplevede, da jeg voksede op, og jeg mener bare, at det ikke skulle finde sted i vores fantastiske land,« erklærede Patel. Den tidligere konservative indenrigsminister Priti Patel er kandidat til sit partis formandsopgør.Fold sammenLæs mereFoto: Oli Scarff/AFP/Ritzau Scanpix. Ingen er i tvivl om, at den hårde kerne i optøjerne stammer fra den yderste højrefløj i Storbritannien, som når demonstranter går imod politiet under råbet »Tommy Robinson«. Ofte bliver demonstrationerne i britiske medier beskrevet som mindre grupper, hvor spontane deltagere er kombineret med tilrejsende. Til gengæld er flere demonstrationer ekstremt voldelige. Asylcentre er blevet ødelagt og invaderet. Folk har fortalt, at de er blevet angrebet og gennembanket. Der er videoer, hvor man kan se bilister blive stoppet, og hvor deres biler bliver smadret. Politiet er blevet angrebet i flere byer. Efter en voldelig weekend forlød det, at der havde været angreb på politiet i Plymouth i det sydvestlige England og i nordirske Belfast. En politichef i Plymouth sagde tilSkyNews: »Det er ikke længere en protest. Efter min mening er det vold.« Eksperter beskriver optøjerne som den mest udbredte højreekstremistiske gadevold i mange år. Der er ikke tale om kæmpedemonstrationer, som briterne for nylig har oplevet det i sympati for palæstinensere, eller demonstrationer udløst af dencost of living-krise, som mange briter føler sig hårdt ramt af. Demonstranternes fokus på illegal immigration var ikke udslagsgivende tema for resultatet af det nylige britiske parlamentsvalg i juli. Tværtimod stemte et flertal af vælgerne på partier som Labour,Liberaldemokraterneog de Grønne. Flere steder er demonstrationer fra den yderste britiske højrefløj blevet mødt af moddemonstrationer som her i Liverpool foran en moské i weekenden.Fold sammenLæs mereFoto: Ian Cooper/AFP/Ritzau Scanpix. Politikeren Farage har forsøgt at ramme en balance, der har vist sig svær at holde. På samme tid lægger han med sine udtalelser afstand til demonstranter med tilknytning til den højreekstremistiske bevægelse English Defence League, EDL, som for længst er opløst, siger nogle. På den anden side taler han om, at demonstranterne på gaden, som, politiet har sagt, har tilknytning til EDL, repræsenterer en legitim bekymring over indvandring. Farage er efterfølgende blevet kritiseret for at være en bølle i jakkesæt. »Protesterne viser en dybt rodfæstet vrede, men Storbritannien er ikke på bristepunktet,« lyder en analyse fraBBCsindlandsredaktør, Mark Easton. Han har fulgt demonstrationer, hvor »maskerede bøller angriber politiet med kasteskyts«, mens de blev opmuntret af familier med små børn. Han så en kvinde, der formanede sin søn om, at han skulle passe på ikke at komme til skade, mens han kastede sten mod politiet. Han har også oplevet, hvordan lokalsamfund efter optøjerne har fundet sammen om at rydde op efter urolighederne, mens de understreger deres stærke sammenhold. Ud fra tilgængelige opgørelser konkluderer BBC-redaktøren, at risikoen for at blive offer for vold i Storbritannien aldrig har været mindre. Men briterne er på ukendt grund. Vrede udtrykt, forstærket gennem sociale medier, er noget nyt, som man ikke engang oplevede på noget nær samme niveau under de voldsomme uroligheder i britiske byer i 2011. Det giver næring til optøjerne i gaden. Politiet overvågede i weekenden en demonstration i Bristol kaldet »Nok er nok« organiseret af aktivister fra den yderste højrefløj.Fold sammenLæs mereFoto: Justin Tallis/AFP/Ritzau Scanpix. Falske oplysninger har vist sig særdeles virkningsfulde. Det var falske påstande om, at en muslimsk bådflygtning var skyldig i knivangrebet i Southport, der udløste protesterne rettet mod asylsøgere og muslimer. Politiet har oplyst navnet på den 17-årige Axel MuganwaRudakubana, der er anholdt. Han er født i Cardiff i Wales af forældre, der stammer fra Rwanda. I opgørelsen over aktiviteter på sociale medier fortæller SkyNews, at der er en kraftig stigning i tweet om protester, der udtrykker antimuslimske og antiimmigrantholdninger. Derimod er »selve Southportved at blive glemt«, lyder konklusionen. Det er tilsyneladende ikke det, der optager briterne længere. Der bliver hele tiden færre opslag på nettet om knivdrabet på de tre små børn i det nordvestlige England.",
        "metadata": {
            "source": "https://www.berlingske.dk/internationalt/kan-nogen-overhovedet-huske-tragedien-i-southport-vreden-loeb",
            "image_url": null,
            "publication_time": "Tirsdag d. 06. august 2024, kl. 16.46",
            "author": "Uffe Taudal",
            "related_links": [],
            "attachments": []
        }
    }
}