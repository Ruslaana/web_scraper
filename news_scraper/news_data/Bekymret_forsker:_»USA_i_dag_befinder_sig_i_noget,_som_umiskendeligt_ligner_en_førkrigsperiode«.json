{
    "version": "1.0",
    "document": {
        "id": 3219,
        "title": "Bekymret forsker: »USA i dag befinder sig i noget, som umiskendeligt ligner en førkrigsperiode«",
        "content": "»USA står på randen af en borgerkrig,«lyder påstandenjævnligt i disse år. Jeg har i mange år beskæftiget mig med fænomenet borgerkrig fra antikken og frem til vor tid, og jeg er uenig i, at USA er umiddelbart tæt på en borgerkrig – men det skyldes ikke, at jeg er tryg ved udviklingen. Det handler mest om, at sådan en påstand bør kvalificeres, før man kan bruge den til ret meget. Først og fremmest skal vi være enige om, hvad begrebet »borgerkrig« overhovedet betyder. Historikere sigerofte, at historien aldrig gentager sig, men at begivenheder ligner hinanden, også over tid. Hvis man skal sammenligne begivenheder over tid, hjælper det, at vi bruger de samme begreber, og at vi definerer dem nogenlunde ens. Borgerkrig er i princippet en konventionel krig mellem store hære på slagmarken mellem folk med borgerskab i den samme stat. Og nej, i det lys er USA næppe på randen af en borgerkrig, men landet er bestemt tæt på borgerkrigslignende tilstande. Det, vi oplever i USA i dag og har oplevet siden 2021, ligner mere det, der med et oldgræsk ord kaldes »stasis«. Sagt på en anden måde: To grupper står fastlåst over for hinanden med modsatrettede synspunkter, der skaber grobund for konflikt. Og det er bekymrende nok i sig selv. Et relevant spørgsmål kunne derfor lyde: Det er sket før, kan det ske igen? Perioden frem mod Den Amerikanske Borgerkrig i 1861-1865 var præget af en stigende grad af politisk uenighed og brug af vold i den politiske proces. En demonstrant holder et skilt med teksten: »Lås ham inde!« nær Trump Tower i New York, 3. april 2023.Fold sammenLæs mereFoto: Andrew Caballero-Reynolds/AFP/Ritzau Scanpix. Der var en voldsom stigning i den politiske vold i Kongressen, både i selve parlamentet og mellem medlemmerne uden for parlamentet i form af direktefysisk vold og sågar dueller. Der var med andre ord fortsat en politisk proces i USA, samtidig med at der var klare opløsningstendenser, hvor de to fløje af slaveritilhængerne og -modstandere var uenige om, hvordan den politiske proces skulle foregå, og om Unionen skulle bestå. Den amerikanske historikerJoanne Freeman taler om»systemic breakdown«, altså et systemisk nedbrud, samtidig med at systemet – inklusive valghandlinger – på afstand så ud til at være velfungerende. Historikere inddeler gerne en borgerkrig i faser: USA i dag befinder sig i noget, som umiskendeligt ligner en førkrigsperiode, og som måske/måske ikke kan ende med en borgerkrig. Den stadig voksende polarisering så man også i perioden før Den Amerikanske Borgerkrig i 1800-tallet, og ligesom dengang er der i dag tale om skarpe modsætninger mellem demokrater og republikanere, selvom de to partier siden da har skiftet både vælgere og positioner. Trump-tilhængere i sammenstød med politi og sikkerhedsstyrker under stormen på Kongressen 6. januar 2021.Fold sammenLæs mereFoto: Joseph Prezioso/AFP/Ritzau Scanpix. Ser vi nærmere på USA i dag, er problemerne uden tvivl mange. Valgsystemet betyder, at tyndtbefolkede landområder har fordele og deres stemme større vægt. Forenklet sagt bor de republikanske vælgere i disse områder, mens demokraterne bor i byerne. Demografiske ændringer har bevirket denne udvikling, og mangehvide på højrefløjen er bangefor at miste deres position i landet. De opfatter USA som et protestantisk landfor hvide kristne, og de er bange for at miste deres land.Det gør dem modtageligeforudenomsparlamentariske metoder. Det betyder selvsagt ikke, at demokraterne er uden skyld i den politiske misere i USA i dag. De to partier bruger enormt meget energi på at delegitimere hinanden. Politik handler ikke kun om valg og institutioner, det handler i høj grad om uskrevne normer. Politologen Adam Przeworski beskriver demokrati somet system, hvor politiske partier taber valg, og derfor er det en afgørende detalje, at Trump i 2020 nægtede at anerkende valgresultatet og stadig gør det, hvilket er et enormt brud på det, som romerne ville kalde»mos majorum«, forfædrenes skik og brug.  For det er netop deuskrevne regler, der bevirker, at politiske systemer overlever. Trump forsøgte 6. januar 2021 at presse sin vicepræsident Mike Pence til at forhindre Joe Biden i at tiltræde. Havde Pence givet efter for Trumps pres, havde det været et klart brud på de konstitutionelle beføjelser, som vicepræsidenten har. Samme dag holdt Trump en berømt og berygtettale på Ellipsentæt på Det Hvide Hus, hvor han opfordrede folk til at gå ad Pennsylvania Avenue mod Capitol Hill for at tage deres land tilbage. Læs: for at hjælpe Kongressen og vicepræsidenten med at forstå, at Trump var valgets reelle vinder. Denne begivenhed betegnes blandt forskere og journalister oftest somen voldelig opstand og et kupforsøg, for Trump opildnede med sin tale folk til at gribe ind, hvilket er lig et kupforsøg (uanset om intentionen var der eller ej). Og der er masser afforuroligende hændelser i vor tids USA: Højreekstremisters angreb på en fredelig demonstration iCharlottesville i 2017i forbindelse med nedtagningen af en statue af konføderationsgeneralen Robert E. Lee fra Den Amerikanske Borgerkrig vidner om en voldsparathed. En mand holder et skilt med teksten »Lock him up«, mens tilhængere af den tidligere amerikanske præsident og den republikanske præsidentkandidat, Donald Trump, er samlet nær dennes bopæl i Mar-a-Lago, 30. maj 2024.Fold sammenLæs mereFoto: Chandan Khanna/AFP/Ritzau Scanpix. Det samme var tilfældet, da bevæbnede militsmænd stoppede lovgivningsarbejde iMichigan(Trump tweetedei den forbindelse:»Liberate Michigan«), planen om atkidnappe Michigans guvernørGretchen Whitmer i 2020, angrebet på dendaværende formand for Repræsentanternes Hus, Nancy Pelosi, og hendes mand i 2022, samtpres mod valgtilforordnedeog begrænsning af folks ret til at afgive deres stemme. Den øgede brug af politisk vold ses også i forlængelse afmordet på George Floydi 2020 og de efterfølgende uroligheder om Black Lives Matter – inklusive præsidentTrumps ønskeom at indsætte militær magt mod demonstranterne. Ogattentatforsøget på Trumpi juli 2024 skal naturligvis føjes til den lange liste. De mange eksempler på vold og trusler om vold peger i retning af en potentielt udviklende borgerkrig, og det samme gør retorikken, eksempelvis når Trump kalder præsident Biden for enfjende af staten– et begreb, der i antikkens Rom blev brugt om borgerkrigsfjender. Trump har ogsåtalt om det blodbad, det vil medføre, hvis han ikke bliver valgt som USAs næste præsident. Ordvalget er med til at skærpe den i forvejen ekstreme polarisering. Man kan med rette tale om en antebellum- eller borgerkrigsretorik. I USA har man en konstitutionelt sikret ret til at bære våben, menretten til at afgive sin stemme er derimod ikke indskreveti hverken konstitutionen eller i lovgivningen. En »Black Lives Matter«-demonstrant holder en plakat på årsdagen for George Floyds død i Brooklyn, New York, 25. maj 2021.Fold sammenLæs mereFoto: Ed Jones/AFP/Ritzau Scanpix. Et af USAs helt store problemer i dag er, at mange opfatter den politisk betingende vold og krænkelserne af de politiske normer og spilleregler som et nødvendigt onde i forsøget på at opretholde konsensus. En konsensus, der ligesom den politiske stabilitet virker som en illusion. Joanne Freeman skriver i bogen»The Field of Blood«om Den Amerikanske Borgerkrig, at Kongressen dengang var moden til borgerkrig. Det samme gør sig gældende i USA i dag, hvor mange politisk aktive og bevidste ikke kan forestille sig, at et familiemedlem gifter sig med »fjenden«, altså med en fra det andet parti. Det er ikke selvskrevet, at det rent faktisk ender i en ny amerikansk borgerkrig. Men tendenserne er lette at få øje på, og parallellerne til fortiden er bekymrende. Carsten Hjort Lange er professor, dr.phil. i historie på Institut for Politik og Samfund ved Aalborg Universitet ",
        "metadata": {
            "source": "https://www.berlingske.dk/kronikker/bekymret-forsker-usa-i-dag-befinder-sig-i-noget-som-umiskendeligt-ligner",
            "image_url": "https://berlingske.bmcdn.dk/media/cache/resolve/image_x_large/image/182/1829618/24779618-dette-historiske-billede-af-en-blodig-trump-efter.jpg",
            "publication_time": "Torsdag d. 29. august 2024, kl. 21.13",
            "author": null,
            "related_links": [],
            "attachments": []
        }
    }
}