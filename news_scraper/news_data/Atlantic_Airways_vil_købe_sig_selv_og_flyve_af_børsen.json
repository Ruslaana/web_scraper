{
    "version": "1.0",
    "document": {
        "id": 17129,
        "title": "Atlantic Airways vil købe sig selv og flyve af børsen",
        "content": "Købet vil, hvis aktionærerne siger ja, koste det færøske flyselskab 71 mio. kr. Et ja fra de private investorer vil gøre flyselskabet til helejet af den færøske regering.  Planen er at afnotere Atlantic Airways, hvis tilbuddet bliver taget vel imod. Købstilbuddet er er betinget af, at det færøske parlament ændrer lovgivningen omkring selskabets privatisering, at to tredjedele af investorerne godkender det og at private investorer med en samlet beholdning af aktier svarende til 24 pct. af selskabets aktiekapital tager imod tilbuddet. Det færøske industriministerium er storaktionær i Atlantic Airways. Oven på meddelelsen er aktierne i Atlantic Airways steget med 38,7 pct. til 195,50 kr. ",
        "metadata": {
            "source": "https://www.berlingske.dk/virksomheder/atlantic-airways-vil-koebe-sig-selv-og-flyve-af-boersen",
            "image_url": "https://berlingske.bmcdn.dk/media/cache/resolve/image_x_large/image/62/621842/7160678-atlantic-airways.jpg",
            "publication_time": "Mandag d. 10. februar 2014, kl. 14.58",
            "author": null,
            "related_links": [],
            "attachments": []
        }
    }
}