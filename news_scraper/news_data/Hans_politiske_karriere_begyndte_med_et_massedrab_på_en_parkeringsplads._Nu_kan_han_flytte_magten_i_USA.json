{
    "version": "1.0",
    "document": {
        "id": 16913,
        "title": "Hans politiske karriere begyndte med et massedrab på en parkeringsplads. Nu kan han flytte magten i USA",
        "content": "Det er de færreste dramaer, der begynder på en parkeringsplads. Især én, der er ligeså kedelig som denne, beliggende i udkanten af Tucson i Arizona, omkranset af kædebutikker og fyldt med SUVs. Men her på asfalten foran et supermarked døde lidt af den amerikanske drøm i et angreb, der rystede verden. Og her voksede håbet frem igen og formede et spektakulært, politisk opgør, der har omdannet Arizona, ørkenstaten i sydvest, tilground zeroi den amerikanske valgkamp. Men først tragedien. Den indtraf 8. januar 2011, da daværende kongresmedlem Gabrielle Giffords befandt sig på parkeringspladsen foran Safeway-supermarkedet for at møde sine vælgere. Pludselig dukkede denskizofrene Jared Loughnerop og trak en pistol. Han sendte uden varsel et projektil direkte ind i Gabrielle Giffords venstre hjernehalvdel og skød derefter vildt omkring sig. Seks blev dræbt, en af dem en blot niårig pige, mens 13 blev såret. Gabrielle Giffords, kaldet Gabby, var så svækket, at hun blev erklæret død på TV i timerne efter skyderiet. Men da hendes mand, Mark Kelly, ankom til hospitalet, var hun i live. Mark Kelly, der allerede dengang var kendt i den amerikanske offentlighed som astronaut og kaptajn påThe Space Shuttle, hjalp hende igennem et genoptræningsforløb, der i dag har givet hende evnen til at gå og til at tale delvist tilbage. Gabrielle Giffords og Mark Kelly ankommer til en middag hos Barack Obama, der holdt mindetalen ved den massakre, der nær havde kostet Giffords livet.Fold sammenLæs mereFoto: Joshua Roberts/Ritzau Scanpix. Det har også givetMark Kellyen mission, der ikke længere handler om at rejse ud i rummet. I stedet er han nu på valg til Senatet for Demokraterne i et indædt og meget omtalt opgør, hvor hans republikanske modstander er den kvindelige jagerpilotMartha McSally. »Jeg kan ikke mindes et valg, hvor begge kandidater har så vild en historie. Det er meget specielt,« siger butiksassistenten David P., der passer blomsterne ved mindestenen for massakren og fortæller, at supermarkedets ansatte stadig farer sammen ved høje lyde. »Vi har aldrig haft to kandidater med så vild en historie,« mener butiksassistenten David P., der dagligt vander blomster ved mindestenen på stedet, hvor massedrabet skete.Fold sammenLæs mere Tucson-tragedien runger i Arizonas historie som et ekko af sorg, akkurat som valgkampen mellem Kelly og McSally nu giver genlyd i et politisk efterår, hvor der er meget mere på spil end et sæde i senatet. Kampen mellem den liberale astronaut og den konservative jagerpilot er gjort af det stof, det amerikanske flag er vævet af. På grund af kandidaternes særlige habitus, men også fordi valget har både reel og symbolsk betydning for magtbalancen i USA. Persongalleriet er af den slags, man kun finder i Amerika, Mark Kelly fløj jagerfly under Golfkrigen, før han blev udpeget til NASA og blev astronaut på USAs prestigiøse rumprojekt. Han har været ude i rummet hele fire gange om bord på både The Discovery og The Endeavour, endda sammen med sin identiske tvillingebror Scott Kelly, der også er astronaut. Mark Kelly har været i rummet fire gange og har deltaget i et rumeksperiment med sin tvillingebror, Scott Kelly, der også er astronaut.Fold sammenLæs mereFoto: Robert Markowitz/Ritzau Scanpix. Martha McSally har en historie, der er så blæret, at den egentlig burde være umulig at overgå. Hun er den første kvindelige jagerpilot, der har været i kamp for USA, og hun var i 1990erne den første kvinde, der stod i spidsen for en amerikansk jagereskadrille. Hun er også berømt for i 2001 athave sagsøgtUSAs daværende forsvarsminister, Donald Rumsfeld, fordi amerikanske, kvindelige militærfolk, der var udsendt i Mellemøsten, var tvunget til at bære en arabisk klædedragt, når de havde tjenestefri. McSally vandt. Om hun vinder denne gang, er mere tvivlsomt. Martha McSally har allerede én gang måttet sande, at Arizona er i politisk forandring. (artiklen fortsætter under billedet) Martha McSally har store problemer med at fastholde det sidste republikanske senatssæde i Arizona, der engang var republikansk kerneland.Fold sammenLæs mereFoto: Christian Petersen. I 2018 blev McSally vraget af vælgerne, der valgte demokraten Kirsten Synema, da de kæmpede om den anden af Arizonas to pladser i senatet. Året efter døde den legendariskerepublikanske senator John McCain, og Martha McSally blev udpeget til at holde sædet varmt indtil det valg, der nu er oprundet. Martha McSally står nu til endnu et ydmygende nederlag.Mark Kelly føreri meningsmålingerne, og det ser ud til, at astronauten vinder over jagerpiloten, akkurat som målingerne antyder, at Joe Biden vil slå Donald Trump i Arizona. Sensationen lurer i ørkenstaten, der har været under republikansk kontrol siden 1952. »Mark Kelly er i en position, hvor det er meget realistisk, at han vinder, og det er i sandhed historisk, hvis begge Arizonas pladser i Senatet lander hos Demokraterne. Kelly vs. McSally får enorm interesse, fordi alle kender historien om Gabby Giffords, som ubetinget lader til at være en fordel for Mark Kelly. Men interessen skyldes også, at valget er et slags mikrokosmos af det, der sker nationalt,« siger Henry Brean, politisk journalist på avisen The Arizona Star, da Berlingske taler med ham om den politiske omvæltning. (Herunder: Gabby Giffords anbefaler sin mand i en ny kampagnevideo)  Mark never planned to be a senator, but he knows when it’s time to serve. Serve his family, serve our country, and serve the great state of Arizona.pic.twitter.com/cO2szR2Ll9 Der er flere forklaringer på, at Arizona, der i årtier har haft Republikanernes røde farve indlejret i solnedgangene, er ved at skifte farve. En af dem er Trump-effekten, der også påvirker de valg, hvor præsidenten ikke selv er på stemmesedlen. En anden er den igangværende udnævnelse af en ny højresteretsdommer, der har fået flere til at interessere sig for valget til Senatet, mener Henry Brean. Og så er der alt det, den garvede journalst dagligt prøver at sætte sin analytiske finger på, men som er umuligt at indfange. »Der er mange følelser i dette valg, og det er mit klare indtryk, at mange i højere grad stemmer efter følelser end efter en politisk sag. Jeg havde for eksempel forventet, at våbendebatten ville fylde noget her i staten, fordi alle jo ved, at Mark Kelly er tilhænger af en strammere våbenlov efter nedskydningen af hustruen. Det fylder intet. Det er et valg for eller imod Trump. På alle niveauer,« vurderer Henry Bean. FAKTABerlingske i ArizonaI forbindelse med præsidentvalget besøger Berlingske en række af de stater, hvor kampen om fremtidens USA udspiller sig.Arizona har stemt på den republikanske præsidentkandidat siden 1952 (med udtagelse af 1996, hvor staten gik til Bill Clinton), men denne gang fører Joe Biden i målingerne.Staten valgte i 2018 demokraten Kyrsten Sinema til den ene af statens to pladser i Senatet, og Arizona har på få år ændret status fra republikansk domæne til potential svingstat.Hvis den store stat nu sender sine 11 valgmandsstemmer i retning af Joe Biden og samtidig vælger demokraten Mark Kelly til Arizonas andet sæde i Senatet, vil det være en af valgets store sensationer.FOLD UD I forbindelse med præsidentvalget besøger Berlingske en række af de stater, hvor kampen om fremtidens USA udspiller sig. Arizona har stemt på den republikanske præsidentkandidat siden 1952 (med udtagelse af 1996, hvor staten gik til Bill Clinton), men denne gang fører Joe Biden i målingerne. Staten valgte i 2018 demokraten Kyrsten Sinema til den ene af statens to pladser i Senatet, og Arizona har på få år ændret status fra republikansk domæne til potential svingstat. Hvis den store stat nu sender sine 11 valgmandsstemmer i retning af Joe Biden og samtidig vælger demokraten Mark Kelly til Arizonas andet sæde i Senatet, vil det være en af valgets store sensationer.   Det er dårligt nyt for Martha McSally. Hun er fanget i samme dilemma som flere andre republikanske kandidater til Senatet og Repræsentanternes Hus. Hvis hun undsiger Donald Trump, mister hun opbakningen fra Det Hvide Hus og får en farlig fjende. Hvis hun støtter Trump for varmt, koster det blandt de moderate vælgere. Adspurgt i en debat forleden, om MarthaMcSally er stolt af sin støtte til Trump, kastede McSally sig derfor ud i en langstrakt padlen af en undvigemanøvre. Beviset på, at Det Republikanske Parti tager situationen i Arizona dybt alvorligt, dukkede op i den konservative velhaverenklave Scottsdale forleden.Nikki Hayley, tidligere FN-ambassadør og partiets fremtidige håb, mødte op ved et vælgerarrangement for at hjælpe Martha McSally med at tegne et billede af Mark Kelly som en Kina-venlig vindbøjtel. Mike Pencehar også netop besøgt staten, og præsident Trump har meldt sin ankomst i denne uge. For Republikanerne handler det ikke kun om at afværge den ydmygelse, det vil være ikke at have en eneste republikansk senator valgt i Arizona, der har fostret grandiøse partinavne som Barry Goldwater og John McCain. Det handler om den fremtidige magt, både i Det Hvide Hus og i Kongressen. Martha McSally har vist sig at være et svagt kort i kampen for at fastholde flertallet i Senatet, der lige nu er 53-47 i Republikanernes favør, men som kan gå hen attippe. Hvis Demokraterne samtidig fastholder flertallet i Repræsentanternes Hus, hvilket målingerne indikerer, og vinder Det Hvide Hus, venter der Republikanerne en politisk tørkeperiode, som selv Arizonas hårdføre kaktusser ville have svært ved at vokse i. Hvis man spørger vælgerne i Tucson, der i mange år har været et liberalt reservat, omgivet af konservativt kerneland, er motivationen for at stemme større end normalt. »Jeg har allerede stemt, og jeg stemte på Mark Kelly til Senatet og Joe Biden som præsident«, fortæller Kerry Higgins, som Berlingske møder, da hun kommer rullende med sin indkøbsvogn. Kerry Higgins har allerede stemt og har sat krydset ved Mark Kelly og Joe Biden.Fold sammenLæs mereFoto: Birgitte Borup. Hun kender mest Mark Kelly for at være Gabby Giffords mand og husker tydeligt tragedien dengang i 2011, men hun stemmer også på ham, fordi hun mener, at »alt, der har noget med Trump at gøre, skal væk«. »Jeg har ikke noget imod Republikanerne, men jeg bryder mig ikke om Trump, og Martha McSally har været en trofast Trump-støtte. Jeg er især skuffet over, at Republikanerne har insisteret på athaste en ny højestereretsdommerpå plads. De burde give vælgerne lov at stemme forinden, når vi er så tæt på valget,« siger Kerry Higgins. Men Martha McSally kæmper ikke kun mod en modkandidat, der bogstaveligt talt kender vejen til stjernerne. Hun kæmper også mod noget så diffust som urbanisering og en ændret demografi. Området ved Tucsons Congress Street fortæller sin egen historie om Arizonas gradvise forandring. Her ser man sjældent en mand i et par Wrangler-jeans, mens unge studerende og småbørnsfamilier bevæger sig ind og ud af gallerier, kaffebarer og iscafeer. Bystyret har gjort en hæderlig indsats for at skabe et fodgængervenligt bycentrum med funky retroklang af det vilde vesten, og kvarteret har fået det sigende motto:»Where hip meets history«. Hvor det hippe møder historien. Netop det lader til at indramme det skift i tidsånd, der nu giver politiske udslag. Mens Arizona engang tiltrak pensionister fra hele USA, som kom for at nyde det varme klima, har staten nu en langt større tilflytning af yngre familier, ligesom latinobefolkningen fylder mere og mere. Derfor har Mark Kelly fået fat i vælgerne langt uden for den parkeringsplads, hvor hans kone blev offer for en gal mands kugler og hans politiske gnist blev tændt. Og derfor kæmper Martha McSally lige nu en kamp, som hun, USAs første kvindelige leder af en jagereskadrille, ser ud til at tabe.  »Overraskelserne lurer alle steder. Men inden vi maler et stort billede af fremtiden, er det vigtigt at huske, at dette valg er usædvanligt. Valget kan ende med at afspejle et øjebliksbillede, hvor vi er besat af Donald Trump på godt og ondt. Det kan være, at alt ser anderledes ud igen om fire år,« siger Henry Brean, journalisten, der også kæmper. Mest for at følge med i et politisk landskab i hastig forandring.  GRAFIK",
        "metadata": {
            "source": "https://www.berlingske.dk/usa/hans-politiske-karriere-begyndte-med-et-massedrab-paa-en-parkeringsplads-nu",
            "image_url": "https://berlingske.bmcdn.dk/media/cache/resolve/image_x_large/image/134/1345367/23550698-ariz-senate.jpg",
            "publication_time": "Mandag d. 19. oktober 2020, kl. 07.05",
            "author": "Birgitte Borup",
            "related_links": [],
            "attachments": []
        }
    }
}