{
    "version": "1.0",
    "document": {
        "id": 3740,
        "title": "Prisvindende skuespiller anklages for vold og overgreb: »Han sov med et ladt gevær, og talte, hvor mange gange jeg kyssede ham på en dag«",
        "content": "Måske kender man ham fra hans rolle i Transformers-filmene. Eller dengang han satte sig ind i en biograf med en hvid hættetrøje og jakke på, og besluttede at se alle sine 29 film i streg, mens han optog hvert et sekund, til et projekt han kaldte #AllMyMovies. Den prisvindende skuespiller Shia LaBeouf har været ramt af den ene skandale efter den anden i et årti, hvor han har været i karambolage med loven adskillige gange. Denne gang kommer anklagerne fra skuespillerens ekskæreste, sangerinden FKA twigs, og sangerinden Sia. Han kørte som en sindssyg, tog sin sele af og truede hende med at køre galt, hvis ikke hun tilstod sin kærlighed til ham. Han vækkede hende om natten ved at tage kvælertag på hende. Han hev hende ud af bilen på en tankstation og overfaldt hende. Sådan lyder en lille del af de anklager, som FKA twigs, hvis borgerlige navn er Tahliah Debrett Barnett, kommer med i et søgsmål mod sin ekskæreste. 32-årige Tahliah Debrett Barnett (FKA twigs, red.) er sangskriver, sanger, skuespiller og danser. Hun mødte Shia LaBeouf under optagelser til filmen »Honey Boy«.Fold sammenLæs mereFoto: Valerie Macon/Ritzau Scanpix. »Jeg vil gerne skabe opmærksomhed omkring de taktikker, som voldsmænd bruger, for at kontrollere dig og tage din selvkontrol fra dig,« forklarer 32-årige FKA twigs om søgsmålet. Kort efter at nyheden om søgsmålet landede kom endnu en ubehagelig overraskelse for Shia LaBeouf. Denne gang var det sangerinden Sia, der på Twitter bakker op om anklagerne. »Jeg er også blevet følelsesmæssigt såret af Shia (LaBeouf,red.),« skriver hun, og fortsætter: »En lystløgner, som snød mig ind i et forhold med utroskab ved at påstå, at han var single. Jeg mener, at han er meget syg, og har sympati for ham OG hans ofre.«  I too have been hurt emotionally by Shia, a pathological liar, who conned me into an adulterous relationship claiming to be single. I believe he's very sick and have compassion for him AND his victims. Just know, if you love yourself- stay safe, stay away.https://t.co/2NNEj9w8b1 I en skriftlig kommentar til The New York Times fortæller Shia LaBeouf, at det ikke er hans opgave at fortælle andre, hvordan hans opførsel har påvirket dem, men at mange af anklagerne ikke sande. »Jeg har ingen undskyldning for min alkoholisme og aggressioner, kun rationaliseringer. Jeg har været voldelig over for mig selv og alle omkring mig i flere år. Jeg har det med at såre de mennesker, der er tættest på mig. Jeg skammer mig over min fortid, og er ked af, at jeg har såret folk. Der er virkelig ikke meget mere jeg kan sige.« I søgsmålet fortæller FKA twigs, at Shia LaBeouf blandt andet har smittet hende med en kønssygdom med vilje. Herudover anklages han for at tvinge hende til at sove nøgen og få hende til at se dokumentarfilm om kvindemord inden hun gik i seng. Hun fortæller, at LaBeouf var paranoid og led af vrangforestillinger om, at bandemedlemmer ville bryde ind i deres hjem. Han sov derfor altid med et ladt gevær ved sengen. Ifølge søgsmålet var LaBeouf så kontrollerende, at han begyndte at tælle, hvor mange gange om dagen hun kyssede ham, og skældte hende ud, hvis han ikke syntes, at det var nok. Karolyn Pho, en af Shia LaBeoufs andre ekskærester, har beskrevet lignende episoder, blandt andet at han har fastgjort hende til sengen og overfaldet hende, til hun begyndte at bløde. FKA twigs advokat fortæller, at de havde forsøgt at lave en privat aftale, så længe Shia LaBeouf ville tage imod psykologisk hjælp. »Han var ikke villig til at modtage den rette hjælp, så Ms. Barnett (FKA twigs,red.) har sagsøgt ham for at undgå, at han misbruger flere kvinder.« I anklageskriftet angriber FKA twigs også medierne for adskillige gange at behandle LaBeouf som harmløs på trods af veldokumenterede voldssager, som han har haft på nakken i flere år. ",
        "metadata": {
            "source": "https://www.berlingske.dk/kultur/prisvindende-skuespiller-anklages-for-vold-og-overgreb-han-sov-med-et-ladt",
            "image_url": "https://berlingske.bmcdn.dk/media/cache/resolve/image_x_large_vertical/image/136/1367226/23607847-people-shia-labeouf.jpg",
            "publication_time": "Mandag d. 14. december 2020, kl. 13.13",
            "author": "Selin Türker",
            "related_links": [],
            "attachments": []
        }
    }
}