{
    "version": "1.0",
    "document": {
        "id": 14754,
        "title": "Bevæbnede mænd tager kontrol over tre ukrainske krigsskibe",
        "content": "UKRAINE: Ingen kom tilsyneladende noget til, da russiske militser torsdag aften overtog kontrollen med tre ukrainske krigsskibe i havnebyen Sevastopol ved Krimhalvøen. Ifølge nyhedsbureauet Reuters brugte militserne chokgranater, da de stormede korvetten Ternopil, men ingen er blevet meldt såret. Det var angiveligt en gruppe på 20 bevæbnede mænd, der stormede krigsskibet. Senere skrev Reuters, at to andre krigsskibe - Lutsk og Khmelnitsky - også var blevet overtaget af russerne. Det ukrainske flag, der plejer at vaje i de to skibes agterende, var ifølge Reuters pillet ned, og det ukrainske flag og flådeflag vajer i stedet ved havnen, hvor de to skibe ligger ved kaj. Onsdag indtog prorussiske militser ligeledes to ukrainske flådebaser, ligesom den ukrainske flådechef blev taget i forvaring. Han blev dog senere frigivet.",
        "metadata": {
            "source": "https://www.berlingske.dk/internationalt/bevaebnede-maend-tager-kontrol-over-tre-ukrainske-krigsskibe",
            "image_url": "https://berlingske.bmcdn.dk/media/cache/resolve/image_x_large/image/25/259578/7248319-ukraine-russia-unrest-politics-crimea.jpg",
            "publication_time": "Torsdag d. 20. marts 2014, kl. 21.38",
            "author": null,
            "related_links": [],
            "attachments": []
        }
    }
}