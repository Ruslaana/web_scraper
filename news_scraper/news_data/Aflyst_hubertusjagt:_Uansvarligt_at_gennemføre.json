{
    "version": "1.0",
    "document": {
        "id": 6568,
        "title": "Aflyst hubertusjagt: Uansvarligt at gennemføre",
        "content": "Hubertusjagten i Dyrehaven 2020 er aflyst. Det oplyser jagtledelsen i Sportsrideklubben. »Det har ikke været nogen nem beslutning, og forskellige muligheder har være vendt og drejet, men konklusionen er, at det hverken vil være muligt eller ansvarligt at gennemføre i år,« skriver Sportsrideklubben i en pressemeddelelse. Aflysningen kommer på baggrund af restriktionerne, der er til for at begrænse smitten med coronavirus. Især forsamlingsforbuddet har gjort det svært at gennemføre eventet, der normalt tiltrækker mellem 25.000 og 45.000 tilskuere. /ritzau/",
        "metadata": {
            "source": "https://www.berlingske.dk/danmark/aflyst-hubertusjagt-uansvarligt-at-gennemfoere",
            "image_url": "https://berlingske.bmcdn.dk/media/cache/resolve/image_x_large/image/133/1334381/23522821-.jpg",
            "publication_time": "Mandag d. 14. september 2020, kl. 21.36",
            "author": null,
            "related_links": [],
            "attachments": []
        }
    }
}