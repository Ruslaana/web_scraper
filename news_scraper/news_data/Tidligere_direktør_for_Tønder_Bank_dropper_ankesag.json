{
    "version": "1.0",
    "document": {
        "id": 10333,
        "title": "Tidligere direktør for Tønder Bank dropper ankesag",
        "content": "Den tidligere bankdirektør opgiver nemlig at anke den bøde på 25.000 kroner, som han blev idømt af retten i Sønderborg sidste år. Det bekræfter Vestre Landsret nu over for DR Syd. Tønder Bank-sagen tog sin begyndelse, da banken krakkede den 2. november 2012. Investorerne mistede deres tilgodehavende i banken, og Bagmandspolitiet valgte at rejse tiltale mod direktør Mogens Mortensen for hans rolle i krakket.  Ifølge retten burde han have nedskrevet værdien på en lang række skrantende, lettiske selskaber, der tilsammen udgjorde over ti procent af basiskapitalen. Samtidig undlod direktøren at informere Finanstilsynet om selskaberne. Det er ikke lykkes at få en kommentar fra Mogens Mortensens forsvarsadvokat, Jakob Lund Poulsen.  Ankesagen skulle være startet ved Vestre Landsret på mandag.",
        "metadata": {
            "source": "https://www.berlingske.dk/virksomheder/tidligere-direktoer-for-toender-bank-dropper-ankesag",
            "image_url": "https://berlingske.bmcdn.dk/media/cache/resolve/image_x_large/image/11/113729/15714026-tnder-banks-direktr-mogens-mortensen-holder-pressemde-i-t.jpg",
            "publication_time": "Fredag d. 09. december 2016, kl. 12.07",
            "author": null,
            "related_links": [],
            "attachments": []
        }
    }
}