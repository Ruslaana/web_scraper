{
    "version": "1.0",
    "document": {
        "id": 17509,
        "title": "Kontrakten revet over: Lindegaard er færdig i West Bromwich",
        "content": "Engang stod Anders Lindegaard på mål i Manchester United. Fredag fik han sin kontrakt med West Bromwich Albion revet over. Det sker efter gensidig aftale, oplyser Premier League-klubben på dens hjemmeside. - Klubben vil gerne sige Anders tak for hans indsats over de seneste ti måneder og ønsker ham alt godt i den fremtidige karriere, lyder det. Den 32-årige målmand nåede således kun en enkelt kamp fra WBA, før han blev klubløs. I sin tid i WBA blev han udlejet til Preston, hvor han fik 14 kampe. Nu er han fri til at finde en ny klub. /ritzau/",
        "metadata": {
            "source": "https://www.berlingske.dk/sport/kontrakten-revet-over-lindegaard-er-faerdig-i-west-bromwich",
            "image_url": "https://berlingske.bmcdn.dk/media/cache/resolve/image_x_large_vertical/image/57/574467/13868982-det-danske-fodboldlandshold-tr.jpeg",
            "publication_time": "Fredag d. 01. juli 2016, kl. 15.22",
            "author": null,
            "related_links": [],
            "attachments": []
        }
    }
}