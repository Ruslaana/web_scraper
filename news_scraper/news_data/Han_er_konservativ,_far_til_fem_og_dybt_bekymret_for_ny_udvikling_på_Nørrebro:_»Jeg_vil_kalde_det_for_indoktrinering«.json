{
    "version": "1.0",
    "document": {
        "id": 21947,
        "title": "Han er konservativ, far til fem og dybt bekymret for ny udvikling på Nørrebro: »Jeg vil kalde det for indoktrinering«",
        "content": "Der findes en helt klassisk form for børneaktivisme, som kampen for længere frikvarterer, mere slik og kortere skoledage. Men nu er en mere »bekymrende« slags dukket op, mener Niels Peder Ravn, som er konservativt medlem af Borgerrepræsentationen. Mere præcist drejer det sig om den slags, hvor børn helt ned til indskolingsalderen skriver propalæstinensiske kampråb og får »ensidig undervisning« i en af tidens mest voldsomme og svære konflikter. Netop den »bekymrende« slags lagde København Kommune i sidste uge lokaler til i kulturhuset Union på Nørrebro, og det er ifølge De Konservatives Niels Peder Ravn grundlæggende forkert. »Jeg mener ikke, at man i et skatteyderbetalt kulturhus bør kunne reservere lokaler og bruge dem til propalæstinensisk børneaktivisme på den her måde,« siger Niels Peder Ravnom rækken af aktiviteter arrangeret af Børneblokken for Palæstina, som Berlingske beskrev i sidste uge.  Et opslag delt af Børneblokken for Palæstina (@boerneblokken_for_palaestina) Derfor kræver han og Det Konservative Folkeparti sammen med Dansk Folkeparti og Venstre nu svar fra kultur- og fritidsborgmester Mia Nyegaard (R) om, hvordan borgmesteren kan tillade den form for børneaktivisme i et kommunalt kulturhus. Som Berlingske kunne beskrive, kunne børn i alle aldrei sidste ugelave fredsduer, Palæstina-nøgleringe, demoskilte, øve kampråb og skrive breve til statsministeren i kulturhuset Union på Nørrebro. Alt sammen i forbindelse med »Nakba Week of Rage« – en uge fyldt med aktioner, boykot, demonstrationer og events arrangeret af en lang række propalæstinensiske organisationer. Anledningen var 76-årsdagen for Al-Nakba, som palæstinensere kalder dagen, hvor staten Israel blev etableret i 1948, og hundredtusinder af palæstinensere blev fordrevet fra Israel. Børneblokken for Palæstina samlede breve ind til statsminister Mette Frederiksen (S).Fold sammenLæs mereFoto: Asger Ladefoged. »Folkemordet er jo noget, som børn hører om. Og jeg oplever ikke, at der er et rum i skolerne, hvor børnene kan tale med en voksen om det. Derfor snakker de bare med hinanden og spørger, hvem hinanden holder med, som var den en fodboldkamp,«sagde Signe Flyvbjerg, som er en af initiativtagerne bag Børneblokken for Palæstina, i sidste uge til Berlingske. Og det kommer der ikke noget godt ud af, mener hun. Derfor har hun været med til at skabe et rum, hvor man »taler empatisk med børnene om, hvordan man kan være solidarisk og kæmpe for retfærdigheden, selvom man er langt væk fra begivenhederne«. Men alene navnet, »Nakba Week of Rage«, siger alt ifølge den konservative politiker. Og det handler hverken om solidaritet eller retfærdighed. »Det viser jo, at man har valgt side i konflikten, og jeg mener ikke, at man kan tale om ‘Nakba’ i børnehøjde. Det er dybt bekymrende, og jeg frygter, at sådanne arrangementer skaber mere splittelse end fællesskab,« siger Niels Peder Ravn, som sidder i Københavns Kommunes Borgerrepræsentation og er medlem af Kultur- og Fritidsudvalget. Niels Peder Ravn er »all infor debatter og politiske budskaber« i kommunens kulturhuse. Det er blandt det, de er til for, forklarer han. »Kulturhusene skal være med til at binde byen sammen. At samle folk om gode ting, der bygger bro mellem os. Det er der brug for,« siger Niels Peder Ravn. Men der må være en grænse. »Jeg er selv far til fem, og jeg ved, hvordan børn kan være over for hinanden. Og jeg ser det, der er fundet sted i kulturhuset Union som noget, der har potentialet til at skabe konflikter mellem børn,« siger han. Du siger, at du er all in for politiske budskaber i de kommunale kulturhuse, og nu har vi en organisation, der bruger kommunens faciliteter til at skabe et rum, som de har savnet. Handler det her i virkeligheden om, at du bare er uenig med deres budskab? »Hvis arrangementet nu havde heddet ‘Gaza i børnehøjde’ og ikke ‘Nakba i børnehøjde’, så var det en anden situation. Jeg er ikke imod, at man bruger kulturhusene til debatmøder og arrangementer om konflikten, men jeg synes, at man er gået for langt her,« siger Niels Peder Ravn og tilføjer: »Jeg vil kalde det for indoktrinering, og det synes jeg ikke er noget, der hører til i et skattefinansieret kulturhus. Det skal vi ikke bede om.« FAKTADet vil partierne have svar påForud for mødet i Borgerrepræsentationen torsdag i næste uge har Det Konservative Folkeparti, Dansk Folkeparti og Venstre bedt kultur- og fritidsborgmesteren omat redegøre for, inden for hvilke rammer ideologiske og/eller politiske aktiviteter kan foregå i Københavns Kommunes kulturhuse,at redegøre for, i hvilken udstrækning politisk og/eller ideologisk undervisning af mindreårige børn foregår i Københavns Kommunes kulturhuse,at redegøre for, om det er legitimt at anvende Københavns Kommunes kulturhuse til at undervise mindreårige børn i propalæstinensiske principper, som stiller spørgsmål til staten Israels ret til at eksistere,at redegøre for, hvordan Kultur- og Fritidsforvaltningen sikrer, at aktiviteterne i Københavns Kommunes kulturhuse sker inden for de almindelige demokratiske og retsstatslige principper,at redeføre for, hvordan Kultur- og Fritidsforvaltningen har en strategi for at modarbejde den stigende antisemitisme som følge af konflikten mellem Israel og Hamas.FOLD UD Forud for mødet i Borgerrepræsentationen torsdag i næste uge har Det Konservative Folkeparti, Dansk Folkeparti og Venstre bedt kultur- og fritidsborgmesteren om Berlingske har bedt kultur- og fritidsborgmester Mia Nyegaard om en kommentar. Hun er ikke vendt tilbage på avisens henvendelse. Kultur- og Fritidsforvaltningen oplyser, at man i øjeblikket indhenter fakta for at danne sig et overblik over sagen. Før da har de ikke mulighed for at kommentere sagen.",
        "metadata": {
            "source": "https://www.berlingske.dk/kultur/han-er-konservativ-far-til-fem-og-dybt-bekymret-for-ny-udvikling-paa",
            "image_url": "https://berlingske.bmcdn.dk/media/cache/resolve/image_x_large_vertical/image/179/1797560/24709388-niels-peder-ravn.jpeg",
            "publication_time": "Torsdag d. 23. maj 2024, kl. 07.07",
            "author": "Signe Westermann Kühn",
            "related_links": [],
            "attachments": []
        }
    }
}