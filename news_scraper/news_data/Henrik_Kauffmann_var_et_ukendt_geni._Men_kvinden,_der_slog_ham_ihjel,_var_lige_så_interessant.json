{
    "version": "1.0",
    "document": {
        "id": 9256,
        "title": "Henrik Kauffmann var et ukendt geni. Men kvinden, der slog ham ihjel, var lige så interessant",
        "content": "Christina Rosendahl bliver tydeligt provokeret over spørgsmålet. Den danske instruktør, der er kendt for at være en profeministiskdebattør,er aktuel med sin anden spillefilm – om en mand. Hvordan hænger dette sammen med, at hun ofte taler om behovet for at fremme skildringer af kvinder?  »Først og fremmest laver jeg jo andet end spillefilm,« svarer Rosendahl og remser op fra sit CV. Fra dokumentaren »Stjernekigger« om bandet Swan Lee, over ungdomsfilmen »Supervoksen« til dokumentaren fra Dannerhuset. »Vold – I kærlighedens navn«. »Derudover mener jeg ikke, at dette kun eren film om Henrik Kauffmann– det er mit forsøg på at forny den historiske film, der traditionelt set er noget med alvorlige mænd i jakkesæt, der sidder og taler. Her er der truffet andre valg, og det har været noget, vi skulle forsvare og forklare flere steder i finansieringssystemet. Vi bryder med en lang og fast konvention«. Henrik Kauffmann hørte i særklasse til den gamle garde af udenrigstjenesten. Flere medier har kaldt ham den danske James Bond. WMange film om Anden Verdenskrig bliver lidt højtidelige i det. Jeg vil gerne forny periodefilmen og sørge for, at familien også fyldte. Derfor er kvindefigurerne skrevet meget frem, ligesom der er børn, mange børn, i næsten alle scener,« siger Christina Rosendahl, der står bag »Vor Mand i Amerika«Fold sammenLæs mereFoto: Tobias Kobborg. Kauffmann var en velklædt og beleven mester i at knytte kontakter og i at udnytte dem. Under Anden Verdenskrig gik han som Danmarks ambassadør i USA så meget enegang, at han var tæt på at blive landsforræder, for alt imens den danske regering underlagde sig besættelsesmagten, holdtHenrik Kauffmannen tale på amerikansk radio, hvori han annoncerede, at han ikke længere ville tage imod ordre fra den danske regering. I stedet tilbød han blandt andet amerikanerne at anvende Grønland som trædesten til en luftbro, der kunne hjælpe Storbritannien og Europa mod tyskerne. På længere sigt var dette en af de vægtigste grunde til, at Danmark kom med, da FN og NATO blev grundlagt. »I mine øjne er Henrik Kauffmann et af det 20. århundredes store politiske genier. Alligevel er han næsten ukendt af danskerne. Det ville jeg gerne gøre noget ved,« siger Christina Rosendahl, der stødte på Kauffmanns historie, da hun arbejdede på sin forrige spillefilm om journalistenPoul Brink(»Idealisten«,red). »Jeg blev med det samme tiltrukket af ambassadørens enegang – af hvor meget punkrock, der var i det. Samtidig var der noget fascinerende ved hans endeligt, idet hans kone slår ham og sig selv ihjel (i 1963,red.) under meget dramatiske omstændigheder. Det er indlysende spændende, at en mand, der bruger hele sit liv på at skabe forbindelser og få os ind i FN, ender sit liv så brutalt,« siger Christina Rosendahl, der kalder Kauffmann for en »dekadent opportunist«. »Han følger sin egen overbevisning, bryder med reglerne og risikerer alt, fordi han insisterer på sin vision om internationalt samarbejde,« siger Christina Rosendahl, der mener, at man kan lære, at Kauffmanns evne til at tage store chancer og gøre det, man tror på. Derudover var Christina Rosendahl interesseret i at lave en film, der fik det politiske til at gå i hånd med den private historie. Hun fortæller, at hun har optalt filmens minutter og konstaterer, at det politiske og private fylder næsten lige meget. I rollen som den danske ambassadør, Henrik Kauffmann, er Ulrich Thomsen ferm til at drikke drinks og knytte kontakter. Ifølge filminstruktør Christina Rosendahl spillede Kauffmanns hustru, Charlotte, dog en væsentlig rolle heri.Fold sammenLæs mere Hvorfor er det vigtigt? »Mange film om Anden Verdenskrig bliver lidt højtidelige i det. Jeg vil gerne forny periodefilmen og sørge for, at familien også fyldte. Derfor er kvindefigurerne skrevet meget frem, ligesom der er børn, mange børn, i næsten alle scener. Ingen forstod, hvorfor der skulle være børn i sådan en film, men det var vigtigt for mig at få det levede liv frem. Børn, der støjer og løber gennem rum. Jeg har været i den ambassade, hvor Kauffmann boede, og huset er virkelig ikke særlig stort. Arbejdet og livet er på mere end en måde flydt sammen,« forklarer Christina Rosendahl og understreger, at det er »hendes bidrag til fortolkningen, at det personlige fylder så forholdsvis meget«: »Jeg ser ikke denne film som en, der handler om den store mand, den er også et portræt af et ægteskab.« Man kan tilføje, at filmen også er et portræt af en affære. Henrik Kauffmann var gift med Charlotte MacDougall, der qua sin familie skaffede Kauffmann tæt på præsident Truman. Det var dog Charlottes søster, Zilla, som Kauffmann forelskede sig i. Filmen skildrer hans betagelse – og hendes jalousi. Måske kunne Charlottes vrede forklare det drabelige dobbeltmord, hvor hun skar halsen over på Kauffmann og efterfølgende dolkede sig selv i maven? Det mener Christina Rosendahl. »Hun var en vild dame, der lærte sine to døtre at skyde med pistoler, og som rejste alene til Kina. Alligevel fremstår hun meget farveløs i de historiske skildringer, der findes. Det gør vi op med. I filmen er hun en karakter, der var meget forelsket i sin mand og måske ikke blev elsket lige så meget tilbage.« »Hun var en vild dame, der lærte sine to døtre at skyde med pistoler, og som rejste alene til Kina. Alligevel fremstår hun meget farveløs i de historiske skildringer, der findes,« forklarer filminstruktør Christina Rosendahl Henrik Kauffmanns kone CharlotteFold sammenLæs mereFoto: Tobias Kobborg. Kunne man have lavet filmen om hende i stedet? »Ja, det kunne man godt. Hun er langt mere interessant, end hun bliver gjort. Det er hendes kontakter, der hjælper ham i USA, og jeg tror, at hun havde større indflydelse på det politiske, end hvad historikerne traditionelt har tillagt hende. Da jeg researchede på dobbeltdrabet, kunne jeg se, at det var utrolig viljestærkt, det hun havde foretaget sig. Men hans rebelske energi er stadig så fascinerende, at det var den, jeg lavede filmen om.« Måske kan filmen om Charlotte MacDougall laves senere? »Helt bestemt. Jeg tror, at fremtiden vil byde på flere film om stærke kvinder. De klassiske historier om store mænd vil blive ledsaget af andre historier, og mandeskildringerne vil blive mere nuancerede – det har været svært før. Jeg havde selv to projekter før »Idealisten« med kvindelige hovedroller, der ikke fandt finansiering, men jeg tror, at tingene er ved at ændre sig.«",
        "metadata": {
            "source": "https://www.berlingske.dk/kultur/henrik-kauffmann-var-et-ukendt-geni-men-kvinden-der-slog-ham-ihjel-var-lige",
            "image_url": null,
            "publication_time": "Onsdag d. 12. august 2020, kl. 21.30",
            "author": "Sarah Iben Almbjerg",
            "related_links": [],
            "attachments": []
        }
    }
}