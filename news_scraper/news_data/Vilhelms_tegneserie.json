{
    "version": "1.0",
    "document": {
        "id": 18897,
        "title": "Vilhelms tegneserie",
        "content": "Arkæologen Mogens Rud har sin bog »Bayeux-tapetet« genfortalt tapetets historie, og bogen er forsynet med meget skarpe og fine fotografier af tapetet. Det er en meget vellykket udgivelse, hvor Mogens Rud i et frisk sprog analyserer tapetets scener og sætter hele sagen ind i en bredere historisk ramme med brug af andre samtidige kilder. Tapetet er nu godt 1000 år gammelt, og det fortjener denne smukke udgivelse. Hvis læsere af denne anmeldelse endnu ikke har været i den nordfranske by Bayeux og set det utrolige broderi er de hermed opfordret til at tage af sted. Og tag Mogens Ruds bog med, for her får man alt forklaret.",
        "metadata": {
            "source": "https://www.berlingske.dk/boganmeldelser/vilhelms-tegneserie",
            "image_url": "https://berlingske.bmcdn.dk/media/cache/resolve/image_x_large/image/70/705493/4645262-bayeux.jpg",
            "publication_time": "Torsdag d. 27. oktober 2011, kl. 22.30",
            "author": "Bent Blüdnikow",
            "related_links": [],
            "attachments": []
        }
    }
}