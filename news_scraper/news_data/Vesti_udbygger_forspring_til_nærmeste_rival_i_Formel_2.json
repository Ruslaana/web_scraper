{
    "version": "1.0",
    "document": {
        "id": 13246,
        "title": "Vesti udbygger forspring til nærmeste rival i Formel 2",
        "content": "Racerkøreren Frederik Vesti forsvarede søndag førstepladsen i kampen om VM-titlen i Formel 2. Den 21-årige dansker sluttede på femtepladsen i grandprixet i Barcelona og hentede dermed flere point end rivalen Théo Pourchaire. Franskmanden endte på syvendepladsen. Femtepladsen betyder, at Vesti kan sætte yderligere 10 VM-point ind på kontoen, mens Pourchaire må nøjes med 6 point. Derudover satte danskeren hurtigste omgangstid, hvilket udløser et enkelt bonuspoint. Vesti topper kampen om VM-titlen med 110 point foran Pourchaire på andenpladsen med 99 point. Efter seks ud 13 løbsweekender topper Vesti kampen om VM-titlen med 110 point foran Pourchaire på andenpladsen med 99 point. »Vi har et mål om at opnå et gennemsnit på 18 point per weekend, hvilket er det, der statistisk set gør, at man bliver Formel 2-mester. Lige nu ligger vi over, hvilket er godt,« siger Frederik Vesti til TV3 Sport. Danskerens pointsnit per løbsweekend er helt nøjagtig på 18,33 point. Søndagens hovedløb i Barcelona blev vundet af briten Oliver Bearman. /ritzau/",
        "metadata": {
            "source": "https://www.berlingske.dk/sport/vesti-udbygger-forspring-til-naermeste-rival-i-formel-2",
            "image_url": "https://berlingske.bmcdn.dk/media/cache/resolve/image_x_large/image/168/1683503/24447135-imago-images-1030374857.jpg",
            "publication_time": "Søndag d. 04. juni 2023, kl. 13.02",
            "author": null,
            "related_links": [],
            "attachments": []
        }
    }
}