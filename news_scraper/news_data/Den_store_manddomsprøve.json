{
    "version": "1.0",
    "document": {
        "id": 20179,
        "title": "Den store manddomsprøve",
        "content": "Imens har Andrew har rejst verden rundt som boheme. Da de to bedste venner - der engang titulerede hinanden »Sal« og »Dean« efter Jack Kerouacs helte i »On the Road« - genforenes efter flere år, ligner det et klassisk frihed vs. tryghed-dilemma. Men »Humpday«, der blev et publikumshit på filmfestivalen Sundance udvikler sig til noget nyt og forfriskende. Til en fest hos et lesbisk par, Andrew har mødt, udfordrer de hinanden til at lave det ultimative kunstværk - en pornofilm med to heteroseksuelle mænd i hovedrollen. Nu er der bare lige et par spørgsmål, der rejser sig. Hvad siger Anne til arrangementet? Handler det om den ultimative manddomsprøve. Eller er det faktisk kærlighed? Det får vi aldrig svar på. Og godt det samme. Lynn Sheltons »Humpday« er en rørende, psykologisk facetteret og ikke mindst ustyrligt morsom lille film med et stort tema og et studie i vellykket underspillet dialog.",
        "metadata": {
            "source": "https://www.berlingske.dk/filmanmeldelser/den-store-manddomsproeve",
            "image_url": "https://berlingske.bmcdn.dk/media/cache/resolve/image_x_large/image/85/859889/2694797-mandomsprve.jpg",
            "publication_time": "Onsdag d. 09. juni 2010, kl. 22.30",
            "author": null,
            "related_links": [],
            "attachments": []
        }
    }
}