{
    "version": "1.0",
    "document": {
        "id": 13247,
        "title": "ALK-topchef: Håber trenden fortsætter for tabletsalg i USA",
        "content": "Dog er trendkurven i de første recepttal lovende, mener administrerende direktør Jens Bager. - Vi har ingen erfaring med indtrængningskurve og salg af produktet, og Merck venter ikke med at sætte tal på deres forventninger i 2015. Men det, der giver stor gennemsigtighed, er, at recepttallene offentliggøres uge for uge. Det vil sige, at vi og analytikerne kan følge salget tæt, forklarer Jens Bager. I sidste uge blev 324 patienter sat på behandling med Grastek, der er ALK's tabletbaserede græsallergivaccine. Generelt er det dog stadig tidligt i lanceringsfasen.  - Men vi håber, at de trendkurver, vi ser, er noget, der fortsætter, siger Jens Bager. Han peger på, at der siden nytår uge for uge har været fremgang i antallet af recepter. Derudover ønsker Jens Bager ikke udtrykke forventninger til salget, ud over at patientoptaget vil blive afdæmpet. - Det er en helt ny produkttype, og det vil sige, at både læger og patienter skal uddannes i det. Det betyder også, at vi ser en lang indtrængningskurve for produkterne. Vi er forsigtigt optimistiske, og vil vil følge det uge for uge, siger Jens Bager. Royalties fra salg af tabletter i Nordamerika og Japan, hvor henholdsvis Merck og Torii Pharmaceutical har rettighederne, har ALK på grund af usikkerhed om omfanget valgt ikke at tage med i sin resultatprognose for 2015. ",
        "metadata": {
            "source": "https://www.berlingske.dk/virksomheder/alk-topchef-haaber-trenden-fortsaetter-for-tabletsalg-i-usa",
            "image_url": "https://berlingske.bmcdn.dk/media/cache/resolve/image_x_large/image/19/196653/8280768-alk.jpg",
            "publication_time": "Mandag d. 09. februar 2015, kl. 10.05",
            "author": null,
            "related_links": [],
            "attachments": []
        }
    }
}