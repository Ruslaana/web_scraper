{
    "version": "1.0",
    "document": {
        "id": 9870,
        "title": "»Man skal ikke betale dem,« siger minister om »usynlige« parkeringsbøder. Parkeringsbranchen læser loven anderledes",
        "content": "»ANPR« Ifølge parkeringsbranchen er de fire bogstaver symbol på fremtidens registreringssystem. Spørger man derimod transportminister Thomas Danielsen (V), får piben en anden lyd. Det harJyllands-Postengjort, og ministeren blæser nu til kamp mod parkeringsselskaberne og deres »usynlige bøder«. ANPR er et system, som blandt andet bruges i parkeringsanlæg til at registrere nummerplader, når bilen kører ind. Dermed kan parkeringsselskaberne – helt ubemandet – aflæse, om bilerne har betalt for parkeringen inden for 48 timer. Har bilen holdt forkert eller for længe, får ejeren tilsendt parkeringsbøden digitalt, til gengæld sidder der ingen gul seddel under vinduesviskeren. Deraf tilnavnet »usynlige bøder«. Og det er kernen i problemet ifølge ministeren. »Det står sort på hvidt og endda i første paragraf i bekendtgørelsen. Så er det jo overlagt, at man ignorerer gældende lovgivning på området. Kontrolafgiften skal anbringes synligt på køretøj eller overgives til føreren,« siger Thomas Danielsen tilJyllands-Posten. Thomas Nolsøe Danielsen (V) har siden 2022 været Danmarks transportminister. Han går nu i rette med parkeringsbranchens læsning af parkeringsbekendtgørelsen.Fold sammenLæs mereFoto: Mathias Svold. Forbrugerombudsmanden mener også, at der skal ligge en fysisk bøde i forruden, så bilisten bliver opmærksom på, hvornår overtrædelsen af reglerne er sket. Det giver desuden bilens ejer mulighed for at modbevise en eventuel ulovlig parkering. Men ifølge Jørgen Pedersen er der tale om et forsvindende fåtal, som systemet ikke bør indrettes efter. Han er daglig leder i brancheforeningen DPPB, hvor blandt andre APCOA og Q-Park er medlemmer. I et interview medJyllands-Postenhenviser Jørgen Pedersen til etnotat udarbejdet af Gorrissen Federspielpå vegne af parkeringsbranchen, som vurderer, at de digitale bøder ikke er i strid med gældende regler. Fordi ANPR-systemet allerede er implementeret mange steder, vil det være en tilbagerulning af den teknologiske udvikling at afkræve parkeringsselskaberne at arbejde med fysiske bøder. Men det bør ikke ligge bilisterne til last, mener transportministeren, der iPolitikenbeskylder selskaberne for at have »lav moral«: »Jeg mener simpelthen ikke, at man som bilist skal anerkende de her afgifter. Man skal ikke betale dem,« siger Thomas Danielsen.",
        "metadata": {
            "source": "https://www.berlingske.dk/virksomheder/man-skal-ikke-betale-dem-siger-minister-om-usynlige-parkeringsboeder",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917958/24943806-18-parkeringsbder-sidder-i-forruden-p-en-svensk.jpg",
            "publication_time": "Lørdag d. 03. maj 2025, kl. 10.33",
            "author": "Josefine Harboe",
            "related_links": [],
            "attachments": []
        }
    }
}