{
    "version": "1.0",
    "document": {
        "id": 3013,
        "title": "Berlingske mener: Kina har trukket bukserne ned på Trumps toldpolitik – EU skal gøre arbejdet færdigt",
        "content": "Lige så vel som vi i Europa og Danmark må anerkende, at Kina og den kinesiske økonomiske maskine er vores udfordrer og vores konkurrent, lige så vel må vi tage ved lære, når Kina handler klogt og modigt. Det tog 40 dage, fra Trump udråbte USAs økonomiske uafhængighedsdag, til han hejsteovergivelsesflaget i toldkrigen. Kina svarede efter seancen i Rosenhaven 2. april som det mest naturlige igen på Trumps gengældelsestold ved at hæve sine egne toldsatser. Herfra brød vanviddet ud, og USA endte med at hæve sine toldsatser over for Kina til 145 procent. Så begyndte ellers præsidentens nedklatring, som startede med fritagelsen af de amerikanske techgiganter for straftolden på 145 procent, og sluttede med, atKina og USA sænkede toldsatserne med 115 procentpointover for hinanden. Dokumentation: Tolden mellem USA og Kina lå allerede på over 20 procent, før toldkrigen for alvor brød løs.Fold sammenLæs mereFoto: The Peterson Institute. Trump havde som sin dumnaive strategi, at USA ensidigt kunne pålægge resten af verden toldsatser på 10, 20 og helt op til 50 procent, uden at nogen svarede igen. Kina viser, hvad svaret er på Trumps toldkrig. Det er at svare igen med styrke og fasthed på Trumps toldvanvid. Indrømmet, nogle lande er ikke så heldige at have den luksus. Taiwan har ikke råd til at påkalde sig USAs vrede, selvom Taiwan er hjemsted for verdens førende producent af computerchip, TSCM. Faktisk står vi på ryggen af deeskaleringen af handelskrigen mellem USA og Kina i en absurd situation, nemlig at udgangspunktet for den amerikansk-kinesiske samhandel er en basistold på ti procent og en midlertidig straftold relateret til den illegale eksport af det farlige stof fentanyl til USA på 20 procent oven i. Fentanyltoldenhar imidlertid intet med Trumps gengældelsestold at gøre, for fentanyl-toldstraffen blev indført i februar og marts, så reelt er udgangspunktet for dekommende kinesisk-amerikansk handelsforhandlingeren toldsats på kun ti procent, hvilket er halvdelen af den faktiske gennemsnitlige toldsats de seneste fem år. Der er behov for, at EU gør klart over for USA, at Trumps straftold ikke bliver accepteret, og at EU svarer igen med styrke, hvis præsident Trump gør alvor af at hæve toldsatserne markant over for EU. Kinas succesfulde opgør med Trumps toldpolitik peger på, at EU skal skrue op for krigen mod straftold. EU står til at blive meget hårdere ramt af straftolden end Kina. Her ses Europa-Kommissionens formand, Ursula von der Leyen.Fold sammenLæs mereFoto: Yves Herman/Reuters/Ritzau Scanpix. Tager vi afsæt i de toldsatser, som eksisterede før 2. april, vartolden mellem USA og Kina på gennemsnitlig cirka 20 procent. Toldsatserne mellem USA og EU lå på knap 1,5 procent i gennemsnit. Det er en rystende indsigt, at hvis Trumps oprindelige toldudspil fra 2. april stadig er på bordet, vil tolden mod Kina blive ganget med 1,7 – fra cirka 20 procent til 34 procent. Toldsatserne over for EU vil derimod blive ganget med faktor 13 – fracirka 1,5 procent før toldkrigentil 20 procent ifølge udspillet fra Rosenhaven 2. april. Dokumentation: De effektive toldsatser mellem EU og USA.Fold sammenLæs mereFoto: Tænketanken Bruegel. USA har ethandelsunderskudinklusive både varer og tjenester på henholdsvis cirka 250 milliarder dollar og på cirka 50 milliarder dollar over for EU. Kinas overskud over for USA er fem gange større end EUs overskud over for USA. Det giver ikke mening. Disse enkle tal fortæller en klar og enkel historie. Påstandene om, at Trump har en plan, som på nogen måde er gennemtænkt eller giver mening, er varm luft. Den amerikanske administration, den amerikanske kongres og den amerikanske befolkning skal bombarderes med budskabet om, at Trumps plan i virkeligheden er at ramme vennerne i Europa uendelig hårdere med straftold end Kina. Det ikke bare tosset, det er uretfærdigt. Det vil de fleste amerikanere forstå. THOMAS BERNT HENRIKSEN",
        "metadata": {
            "source": "https://www.berlingske.dk/ledere/berlingske-mener-kina-har-trukket-bukserne-ned-paa-trumps-toldpolitik-eu",
            "image_url": "https://berlingske.bmcdn.dk/media/cache/resolve/image_x_large_vertical/image/192/1920996/24950212-en-graffiti-lavet-af-den-tyske-grafitti-kunstner-e.jpg",
            "publication_time": "Tirsdag d. 13. maj 2025, kl. 16.53",
            "author": null,
            "related_links": [],
            "attachments": []
        }
    }
}