{
    "version": "1.0",
    "document": {
        "id": 14520,
        "title": "29 pengeinstitutter forsvundet på 30 måneder",
        "content": "Med Sparekassen Djurslands overtagelse af Vistoft Sparekasse mandag d. 30 juni, er der samlet set forsvundet hele 29 danske pengeinstitutter fra det danske landkort de seneste 30 måneder. Det skriver nyhedsbrevet Finans, som Finansforbundet udgiver på ugentlig basis. Udover Vistoft Sparekasse er også BRF Kredit forsvundet fra på listen over pengeinstitutter herhjemme i 2014, efter at Jyske Bank og BRF Kredit fusionerede tidligere på året. Nyhedsbrevet Finans skriver, at der siden 2008, hvor finanskrisen ramte Danmark, er forsvundet 70 danske pengeinstitutter som følge af fusioner, opkøb eller krak. Ifølge Finanstilsynets opgørelse var der ved udgangen af 2013 85 pengeinstitutter i Danmark, men det tal er nu nede på 83 med de to overtagelser i indeværende år. ",
        "metadata": {
            "source": "https://www.berlingske.dk/virksomheder/29-pengeinstitutter-forsvundet-paa-30-maaneder",
            "image_url": "https://berlingske.bmcdn.dk/media/cache/resolve/image_x_large/image/39/391738/7480951-jyske-bank-og-bf.jpg",
            "publication_time": "Tirsdag d. 01. juli 2014, kl. 11.50",
            "author": null,
            "related_links": [],
            "attachments": []
        }
    }
}