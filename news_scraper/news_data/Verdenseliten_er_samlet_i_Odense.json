{
    "version": "1.0",
    "document": {
        "id": 18529,
        "title": "Verdenseliten er samlet i Odense",
        "content": "Verdenseliten i badminton er samlet i Odense, når Yonex Denmark Open presented by Danisa tirsdag indledes. Verdensmestre, olympiske mestre og verdensettere stiller alle til start i Odense Idrætshal, der tirsdag og frem til søndag byder på en af verdens største badmintonturneringer i Super Series Premier-klassen. Flere danske badmintonspillere er med. Jan Ø. Jørgensen, der er seedet som nummer to i herresingle, møder Wang Zhengming i sin første kamp, mens herredoublen med Mads Conrad-Petersen og Mads Pieler Kolding møder førsteseedede Lee Yong Dae og Yoo Yeon Seong. Mixeddoublen med Joachim Fischer Nielsen og Chrstinna Pedersen møder kineserne Wang Yilv og Luo Yu.",
        "metadata": {
            "source": "https://www.berlingske.dk/sport/verdenseliten-er-samlet-i-odense",
            "image_url": "https://berlingske.bmcdn.dk/media/cache/resolve/image_x_large/image/67/672869/10988851-badminton-worldx313143.jpeg",
            "publication_time": "Mandag d. 12. oktober 2015, kl. 21.02",
            "author": null,
            "related_links": [],
            "attachments": []
        }
    }
}