{
    "version": "1.0",
    "document": {
        "id": 2780,
        "title": "Pressens borgerlige vagthund: Mikkel Andersson skabte en kontrast til de røde medier",
        "content": "Journalister stemmer i overvejende grad til venstre for midten. Det viser den eneundersøgelseefter den anden. En af de mest markante undtagelser i den danske medieverden er journalisten Mikkel Andersson, der er erklæret borgerlig og en markant stemme i den hjemlige debat. Som debattør har han optrådt i en lang række tv- og radioprogrammer, hvor han ofte sætter klare borgerlige aftryk. Mikkel Anderssons karriere i mediebranchen har ført ham vidt omkring. Han har således både været klummeskribent for Politiken og anmelder for Jyllands-Posten – ligesom han i en årrække var tilknyttet Berlingske som kommentator, anmelder og journalist. Andersson var desuden vært på mediemagasinet Q&A på Radio24syv. I 2010 var han med til at grundlægge den satiriske netavis RokokoPosten, der med et borgerligt udgangspunkt gjorde grin med tidens tendenser og politiske personligheder. Indvandringen og de medfølgende kultursammenstød er et af de emner, hvor Mikkel Andersson har markeret sig mest. I 2018 udgav han bogen »Eksperimentet der slog fejl. Status over 35 års dansk asylpolitik« sammen med den socialdemokratiske debattør Niels Jespersen. Samme år var han også medstifter af tænketanken Unitos, der igangsatte og støttede projekter til oplysning om indvandringen til Danmark og Vesten i bred forstand. Når Mikkel Andersson indstilles til Fonsmark-prisen, skyldes det ikke mindst hans tid som chefredaktør på det borgerlige netmedie Kontrast, som han lancerede i 2020. Mediet blev skabt med det erklærede mål at udgøre en kontrast til den venstreorienterede bias, som Mikkel Andersson mener at finde i de fleste etablerede medier. I den borgerlige idédebat markerede mediet sig også som en mæglende kraft i en tid præget af borgerlig splittelse og ideologiske opbrud. Mikkel Andersson beværtede podcasten Den Blå Time, der uge efter uge samlede repræsentanter fra alle dele af det blå hjørne til en saglig og respektfuld debat. Mikkel Andersson er fra årsskiftet tiltrådt en stilling som chefrådgiver hos Liberal Alliance.  FAKTAFonsmark-prisenMed støtte fra Den Berlingske Fond, og med inspiration fra fhv. chefredaktør Henning Fonsmark, uddeler Berlingske én gang om året Fonsmark-prisen, der gives til markante stemmer og tænkere, som på afgørende vis har bidraget til den borgerlige idédebat.Prisen er på 250.000 kroner og uddeltes første gang i 2020, hvor Per Stig Møller blev prismodtager.Berlingske har indstillet otte debattører til prisen. Efterfølgende vil den Berlingske Fonds bestyrelse reducere feltet til tre nominerede. Derpå afgør Berlingskes abonnenter, hvem der 3. april skal modtageFonsmark-prisen 2024. I de kommende uger vil de otte indstillede blive interviewet.De otte indstillede er:Nina Palesa Bonde,Mia Amalie Holstein og Andreas Paulsen,Martin Ågerup,Eva Gregersen,Dennis Nørmark,»Blåt Bælte«,Martin ThorborgogMikkel Andersson.FOLD UD Med støtte fra Den Berlingske Fond, og med inspiration fra fhv. chefredaktør Henning Fonsmark, uddeler Berlingske én gang om året Fonsmark-prisen, der gives til markante stemmer og tænkere, som på afgørende vis har bidraget til den borgerlige idédebat. Prisen er på 250.000 kroner og uddeltes første gang i 2020, hvor Per Stig Møller blev prismodtager. Berlingske har indstillet otte debattører til prisen. Efterfølgende vil den Berlingske Fonds bestyrelse reducere feltet til tre nominerede. Derpå afgør Berlingskes abonnenter, hvem der 3. april skal modtageFonsmark-prisen 2024. I de kommende uger vil de otte indstillede blive interviewet. De otte indstillede er:Nina Palesa Bonde,Mia Amalie Holstein og Andreas Paulsen,Martin Ågerup,Eva Gregersen,Dennis Nørmark,»Blåt Bælte«,Martin ThorborgogMikkel Andersson.",
        "metadata": {
            "source": "https://www.berlingske.dk/opinion/pressens-borgerlige-vagthund-mikkel-andersson-skabte-en-kontrast-til-de",
            "image_url": "https://berlingske.bmcdn.dk/media/cache/resolve/image_x_large_vertical/image/175/1750163/24605261-nr-mikkel-andersson-indstilles-til-fonsmark-prise.jpg",
            "publication_time": "Onsdag d. 03. januar 2024, kl. 20.49",
            "author": null,
            "related_links": [],
            "attachments": []
        }
    }
}