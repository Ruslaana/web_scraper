{
    "version": "1.0",
    "document": {
        "id": 14935,
        "title": "Medicon-direktør stopper efter ti år",
        "content": "Han har været den helt store drivkraft, som har været med til at opbygge Medicon Valley Alliance, der er et netværk af virksomheder inden for bioteknologi og lifescience i Øresundsregionen, men nu er det snart slut for Stig Jørgensen. Efter ti år i direktørstolen siger Stig Jørgensen farvel og tak til Medicon, der er et af de vigtigste væskstområder inden for bioteknologi og lifescience i Europa.  Medicon Valley Alliance står over for nye udfordringer, og en arbejdsgruppe under den nyvalgte bestyrelsesformand, Søren Bregenholt, fra Novo Nordisk er i fuld gang med at tegne stregerne til en ny strategi for Medicons fremadrettede virke.  »Vi har de sidste 10 år både bygget et fundament og skabt vigtige relationer og konkrete resultater, og taget flere spadestik til nye fokusområder, som peger ud i fremtiden. Men jeg har også hele tiden vidst, at jeg ikke skulle være »bygmester« 10 år mere, og derfor vælger jeg at benytte anledningen til at træde tilbage og gøre plads for nye kræfter,« siger  Stig Jørgensen.  ",
        "metadata": {
            "source": "https://www.berlingske.dk/virksomheder/medicon-direktoer-stopper-efter-ti-aar",
            "image_url": "https://berlingske.bmcdn.dk/media/cache/resolve/image_x_large/image/26/268665/9432399-.jpg",
            "publication_time": "Torsdag d. 25. juni 2015, kl. 13.51",
            "author": "Frederik M. Juel",
            "related_links": [],
            "attachments": []
        }
    }
}