{
    "version": "1.0",
    "document": {
        "id": 14978,
        "title": "Muslimlogak",
        "content": "En matematikcensor ved HF, Youssef Minawi, nægter at give kvindelige eksaminander hånden. Til Information fortæller han, at han som muslim i det hele taget kun giver hånd til kvinder, hvis de er en del af hans nærmeste familie. Men ikke til kvinder, der teoretisk kunne blive hans ægtefælle. Det har stået på i årevis, men nu er der så omsider en kvindelig studerende, der ikke vil finde sig i det. Men hverken Ministeriet for Børn og Undervisning eller Ministeriet for Ligestilling og Kirke vil hjælpe. Dog opfordrer ligestillingsminister Manu Sareen kvinden til at klage. Både Dansk Folkeparti og Venstre finder censorens optræden grotesk. Groft sagt maner til besindighed. Lad os glæde os over, at censoren ikke kræver, at kvindelige studerende iføres burka for at forebygge, at han fristes over evne under eksaminationen. Og i øvrigt løses håndtryksproblemet jo let ved, at kvindelige studerende indleder eksaminationen med at forklare censoren, at de hverken teoretisk eller på anden vis vil være hans ægtefælle. Herefter kan censoren ifølge sin tro jo sagtens både trykke hånd og kysse kind.",
        "metadata": {
            "source": "https://www.berlingske.dk/groft-sagt/muslimlogak",
            "image_url": "https://berlingske.bmcdn.dk/media/cache/resolve/image_x_large/image/5/50694/6162269-groft-sagt-klaus-kjller-hoved.jpg",
            "publication_time": "Lørdag d. 15. juni 2013, kl. 22.30",
            "author": null,
            "related_links": [],
            "attachments": []
        }
    }
}