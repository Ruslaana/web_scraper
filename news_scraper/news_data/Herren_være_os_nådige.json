{
    "version": "1.0",
    "document": {
        "id": 19143,
        "title": "Herren være os nådige",
        "content": "Lady Godiva var en angelsaksisk adelskvinde, der red nøgen gennem gaderne i Coventry i protest mod høje skatter. Analysechef Otto Brøns-Petersen fra Cepos og direktør Lars Aagaard, fra brancheorganisationen Dansk Energi, minder Berlingskes læsere om det gamle sagn. De to kloge herrer forsøger at råbe politikerne op, fordi energibeskatningen er særdeles bebyrdende og irrationel. »Skal vi virkelig ride nøgne gennem byen?« spørger de. Herren være os nådige. Den slags trusler om visuel terror burde kunne få selv den mest dovne skatteglade politiker til at gøre noget med det samme.",
        "metadata": {
            "source": "https://www.berlingske.dk/groft-sagt/herren-vaere-os-naadige",
            "image_url": "https://berlingske.bmcdn.dk/media/cache/resolve/image_x_large/image/6/69896/6619851-groft-sagt-edith-thingstrup-hoved.jpg",
            "publication_time": "Mandag d. 16. februar 2015, kl. 22.30",
            "author": null,
            "related_links": [],
            "attachments": []
        }
    }
}