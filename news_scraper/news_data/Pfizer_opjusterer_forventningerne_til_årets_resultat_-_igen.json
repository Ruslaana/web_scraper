{
    "version": "1.0",
    "document": {
        "id": 14113,
        "title": "Pfizer opjusterer forventningerne til årets resultat - igen",
        "content": "Medicinalselskabet venter nu et overskud på 47,5 mia. dollar til 48,5 mia. dollar mod tidligere 45-46 mia. dollar, skriver Bloomberg News. Også halvårsregnskabet indeholdt en opjustering. I kvartalet hentede Pfizer en justeret indtjening per aktie på 0,60 dollar i kvartalet mod ventet 0,51 dollar blandt analytikerne ifølge estimater indsamlet afBloomberg News.  Selskabet er bedst kendte for sin potenspille, Viagra, der fik en salgsfremgang på 12 pct. til 333 mio. dollar i kvartalet i forhold til samme periode sidste år. Pfizers bedst-sælgende lægemiddel, epilepsimedicinen Lyrica , omsatte for 947 mio. dollar i kvartalet mod 854 mio. dollar i tredje kvartal sidste år. Samlet steg omsætningen for hele Pfizer med 6 pct. til 12.087 mio. dollar. Pfizer-aktien stiger med 1,1 pct. til 34,54 dollar i det amerikanske formarked efter regnskabet. ",
        "metadata": {
            "source": "https://www.berlingske.dk/virksomheder/pfizer-opjusterer-forventningerne-til-aarets-resultat-igen",
            "image_url": "https://berlingske.bmcdn.dk/media/cache/resolve/image_x_large/image/23/230100/11159551-us-pharma-earnings-pfizer-files.jpg",
            "publication_time": "Tirsdag d. 27. oktober 2015, kl. 13.14",
            "author": null,
            "related_links": [],
            "attachments": []
        }
    }
}