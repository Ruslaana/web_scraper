{
    "version": "1.0",
    "document": {
        "id": 7031,
        "title": "Se kortet: Her skal du tage dig særligt i agt for lommetyven",
        "content": "De omrejsende kriminelle har ikke haft de bedste arbejdsvilkår de seneste to år under corona, men den virkelighed ser nu ud til igen at være en anden. Siden begyndelsen af 2022 og frem til slutningen af maj har Københavns Politi registreret omtrent 2.500 anmeldelser om tyveri fra lommer, tasker eller anden bagage. Det skriver B.T. Ifølge en aktindsigt, som B.T. har skaffet, er der tale om 20 steder i hovedstaden, som er særlig plaget af tyverierne. Dermed tæller anmeldelserne af de langfingrede kriminelle cirka 40 procent af det samlede antal anmeldelser, som politikredsen har modtaget i år. Her er kortet over, hvor der er sket flest lommetyverier i København:  Ifølge Københavns Politi slår de kriminelle til de steder, hvor mennesker færdes tæt. »Det er tætbefolkede knudepunkter for turister og rejsende. Det er sværere at orientere sig, om der er nogen, der har rørt ved én. Vi ser det også forekomme i tætpakkede busser,« siger vicepolitiinspektør Lars Feldt-Rasmussen, der er leder af afdelingen for berigelseskriminalitet hos Københavns Politi, til B.T. Helt i toppen af listen over de mest udsatte placeringer er blandt andet Vesterbrogade, Banegårdspladsen, Nørre Voldgade, Bernstorffsgade og Lufthavnsboulevarden. Ifebruar meldte Københavns Politi ud, at de oplevede en stigning i antallet af lommetyverier. Den stigning ser ud til bare at fortsætte. Til B.T oplyser politiet også, at det navnlig er de østeuropæiske kriminelle, der hapser folks ejendele i de københavnske gader. Politiet opfordrer til, at man placerer sine ejendele i forlommen i stedet for baglommen, og at man er ekstra på dupperne, hvis nogen forsøger at aflede ens opmærksomhed ved eksempelvis at spørge om vej. Er man allerede blevet en mobiltelefon eller en pung fattigere, så erden klare opfordringfra Københavns Politi, at man med det samme ringer 114. FAKTATre gode råd der sikrer dig mod den klassiske lommetyv:Luk dine lommer og brug gerne inderlommen eller en taske med lynlåsVær opmærksom på dine omgivelserDæk din pinkode ved brug af betalingskortKilde: Københavns PolitiFOLD UD Kilde: Københavns Politi",
        "metadata": {
            "source": "https://www.berlingske.dk/metropol/se-kortet-her-skal-du-tage-dig-saerligt-i-agt-for-lommetyven",
            "image_url": "https://berlingske.bmcdn.dk/media/cache/resolve/image_x_large/image/156/1562294/24128865-lommetyveri2-bm.jpg",
            "publication_time": "Mandag d. 20. juni 2022, kl. 16.43",
            "author": "Cathrine Bøgh",
            "related_links": [],
            "attachments": []
        }
    }
}