{
    "version": "1.0",
    "document": {
        "id": 5768,
        "title": "Business-overblik: Stor dansk brintsatsning er i fare efter EU-flop",
        "content": "Godmorgen og velkommen til fredagens og dermed ugens sidste Business-overblik. I dag runder vi blandt andet: Men vi begynder med problemerne for det danske brinteventyr. God læselyst, og følg med dagen igennem påBerlingske Business! Stor dansk brintsatsning er i fare efter EU-flop Danmarks satsning på fremtidens grønne brændstof sker i forventning om, at EU i rekordfart vil opbygge en gigantisk milliardindustri. Men EUs brinteventyr har kurs mod et kæmpe flop. EU er nemlig milevidt fra at nå sine mål om at producere ti millioner tons grøn brint i 2030, fastslår EUs svar på Rigsrevisionenifølge Finans. Den Europæiske Revisionsret »anser det for højst usandsynligt«, at 2030-målene opfyldes, og blandt andet derfor tøver den danske regering med at etablere et brintrør til Tyskland, fordi efterspørgslen på grøn brint, der er markant dyrere end fossilt brændstof, vakler. Danmark har dog stadig chancer i Tyskland, som er den mest oplagte aftager af grøn brint, som direkte kan bruges i tung industri men også kan laves om til flydende brændstoffer til fly, skibe og tung transport. »Hvis man kan lave aftaler med tyskerne, er det fortsat muligt at etablere en dansk produktion, der er stor nok til at etablere et brintrør, og så kan der godt gå hul på bylden,« mener Hans Henrik Lindboe, partner i rådgivningsvirksomheden Ea Energianalyse, ifølge Finans. 1.Bødskov står fast: Benzin- og dieselbiler skal væk Der bliver ikke ændret på EU-beslutningen om, at benzin- og dieselbiler skal væk fra europæiske veje. Det fastslår erhvervsminister Morten Bødskov (S)over for DR, efter at europæiske bilproducenter og senest den italienske regering har bedt om at få lempet nogle af kravene. »Dette har været kendt siden 2019, og vi bliver nødt til at holde fast i både krav og ambitioner, hvis Europa skal være førende på elbilmarkedet,« siger ministeren om ønsket om at udsætte krav om CO2-udledningen fra personbiler og varevogne med 15 procent fra 2025. Bødskov afviser også at ændre på loven, der forbyder benzin- og dieselbiler fra 2035, og finder det »meget bekymrende, at der nu bliver talt om det«. Sagen skal drøftes fredag på et fagministermøde i Bruxelles. 2.Banker stormer frem i popularitet To af de banker, som under og efter finanskrisen har kæmpet med utilfredse kunder eller møgsager, stormer frem i en ny popularitetsundersøgelse. Danske Bank og Vestjysk Bank vinderifølge Finansstærkest frem i en Voxmeter-måling blandt 39.000 danskere om deres syn på banker i Danmark. Danske Bank lå i 2023 nederst og er stadig i den tunge ende med 1.498 point ud af 3.000 mulige men har haft en fremgang på 552,5 point. Vestjysk Bank er gået fra en 19.-plads i 2017 til at være nummer fire i år med 1.823 point. Helt i top på sit ry ligger igen Ringkjøbing Landbobank, i god afstand til nummer to, Arbejdernes Landsbank. 3. Kapitalfond afslører skjulte opkøb i NNIT Kapitalfonden Polaris Public Equity har de seneste måneder været en af de store købere af aktier i it-selskabet NNIT. Det afslører fonden nuifølge Børsen. »Vi ejer mindre end 5 pct., men vi har en signifikant investering i aktien. Vi har bygget positionen op i løbet af 2024 ved at købe aktier direkte i markedet. Samtidig har vi haft en god dialog med direktion og bestyrelse,« siger porteføjemanager Roger Hagborg. Rygter og salg og mulig afnotering har for nylig sendt NNIT-aktien i vejret, den seneste uge med 12 procent og siden årsskiftet med 53 procent, så selskabet nu er 3,2 milliarder kroner værd. Flere aktiehandlere mener, at Polaris' udmelding bidrager til at presse prisen op for en mulig køber.   1. Krav om grundlæggende reform af ATP efter flere skrækår Tiden er løbet fra danskernes tvungne pensionsopsparing, ATP, og der er brug for grundlæggende reformer af ordningen, lyder det fra tænketanken CEPOS, der blandt andet vil have det gjort frivilligt at flytte sin opsparing til en anden pensionskasse. Finanseksperter og oppositionspolitikere bakker op om kritikken.Læs historien her. 2.Nye tal saver regeringens spådom om vores fælles kasse »midt over«. Økonomer kalder det »voldsomt« På syv år er der høvlet 200 milliarder kroner af vores statsgæld, og alt tyder på, at gælden kommer til at skrumpe endnu mere.Læs historien her. Topchefer kalder medarbejdere tilbage på det fysiske kontor. Nu stempler ledelsesrådgiver ind med skarpe vendinger. »Det er decideret dumt for bundlinjen« Siden coronapandemien har millioner af kontoransatte verden over arbejdet hjemmefra. Men topchefer er trætte af tomme kontorstole på arbejdspladsen. Ledelsesrådgiver mener ikke, at man først kan tillade hjemmearbejde og så rulle det tilbage igen.Læs historien her. Aktier – indeks og udvikling i procent USA – lukkekurser torsdag: Asien – indeks fredag kl. 7.05: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-stor-dansk-brintsatsning-er-i-fare-efter-eu-flop",
            "image_url": "https://berlingske.bmcdn.dk/media/cache/resolve/image_x_large/image/184/1840437/24801199-danske-selskaber-som-her-energikoncernen-rsted-p.jpg",
            "publication_time": "Fredag d. 27. september 2024, kl. 07.07",
            "author": "Thomas Breinstrup",
            "related_links": [],
            "attachments": []
        }
    }
}