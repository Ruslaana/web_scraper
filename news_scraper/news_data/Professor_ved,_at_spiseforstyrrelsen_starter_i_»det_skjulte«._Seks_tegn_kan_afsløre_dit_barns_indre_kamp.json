{
    "version": "1.0",
    "document": {
        "id": 4343,
        "title": "Professor ved, at spiseforstyrrelsen starter i »det skjulte«. Seks tegn kan afsløre dit barns indre kamp",
        "content": "Psykolog og professor Mia Lichtenstein kender dem fra både sin forskning og sin klinik. De er ofte piger, og de er for det meste ganske tynde. Men hun ved, at de ofte ikke ser det samme, når de kigger på sig selv i spejlet. Hun lytter til deres historier. Sommetider noterer hun sig, at de er startet på samme kur eller har tillært sig samme selvkritiske sprog, som deres forældre. Men hvor forældrene kan afvige fra kuren, så har de børn og unge, som Mia Lichtenstein taler med, ofte fået en besættelse: De vil tabe sig. De går på vægten i det skjulte, tæller deres kalorier uden for forældrenes søgelys og suger komplimenter om deres tynde kroppe til sig. Mange forældre bemærker det. Men mange af dem er ikke klar over, at de selv har været med til at sætte tankerne i gang. Den erkendelse finder de først, når lidelsen er blevet meget alvorlig, forklarer Mia Lichtenstein, der er professor ved SDU og psykolog i Børnepsykiatrien i Region Syddanmark, og som netop forsker i spiseforstyrrelser og overtræning. I 2007 var Mia Lichtenstein i gang med at blive autoriseret psykolog. Hun ønskede en karriere, hvor hun kunne hjælpe mennesker, der var blevet besat af træning, og hvor mad sommetider var blevet noget, der skulle undgås. På det tidspunkt anede hun ikke, at hun befandt sig i bunden af en kurve, der snart skulle eksplodere. Det vidste ingen. Antallet af unge i alderen 15-24 år, der var blevet diagnosticeret med en spiseforstyrrelse, lå dengang på 3.053. Siden er hun og hendes ekspertområde blevet mere og mere efterspurgt.I 2023 kunne KLs analysemagasinMomentumkonstatere, at tallet var oppe på 6.132. En fordobling på 15 år. Og mørketallet er måske endnu større, forklarer hun. For spiseforstyrrelser er noget, der »lever i det skjulte.« Men Mia Lichtenstein vil ofte kunne spotte en begyndende spiseforstyrrelse eller spisevaner, der kan betegnes som bekymrende. Personer, der har en spiseforstyrrelse, har ofte problemer med søvn, hvile og trivselFold sammenLæs mereFoto: Niels Ahlmann Olesen. Hun opfordrer forældre til at holde øje med seks tegn: Måske vil dit barn ikke længere spise en bestemt type fødevarer. Det kan også være, at barnet tæller kalorier eller vejer maden. Det er alt sammen tegn, man bør være opmærksom på. En spiseforstyrrelse betyder ofte ændringer i barnets sociale liv. For det kan være svært at tage med ud at spise sushi, hvis man vil holde spiseforstyrrelsen skjult – og hvis man føler sig forpligtet til at træne hver eneste dag. Derfor kan det være vigtigt som forældre at holde øje med, om dit barn holder sig væk og måske i stedet bliver hjemme, hvor alt kan kontrolleres, forklarer Mia Lichtenstein. De fire andre tegn er mere ligetil: Tallene blandt unge mellem 15 og 24 år er voldsomme. Det er dog ikke til at vide, om systemet fanger flere, og det i virkeligheden er en smuk historie om, at flere får hjælp, eller om flere unge rent faktisk bliver syge, siger Foreningen Spiseforstyrrelse og Selvskade. De håber på det første, men sandheden er nok desværre, konstaterer Janne Bruvoll, der er konstitueret direktør, at det er den sidste. Og noget kunne indikere, at hun har ret i den antagelse, forklarer Mia Lichtenstein. Forskning viser, at sociale medier, som den pågældende aldersgruppe bruger mange timer på hver eneste dag, kan påvirke dem negativt. Måske er det netop det, som vi kan se i statistikken: de sociale mediers og influencernes indflydelse. »Hvis man følger nogle profiler, som har krop, mad og træning i fokus, kan det være med til at give en negativ selvevaluering eller et negativt billede af ensegen krop, fordi det kommer så meget i fokus, og man altid kan finde en, der er mere veltrænet, eller en, der bruger endnu flere timer på at træne,« siger Mia Lichtenstein. Influencere, der lever af at træne og filme det, bliver deres forbilleder. Det er svært at dæmme op for. Mia Lichtenstein har fire råd til forældre. De kan nemlig komme til at påvirke deres børn, når de taler om mad og kroppen.Fold sammenLæs mereFoto: Mads Jensen/Ritzau Scanpix. Mia Lichtenstein forklarer, at man kan prøve at fortælle sine børn, at de ikke skal følge personer, som deler voldsomme råd om sundhed og viser »gode råd« til vægttab. At man hellere skal følge nogle profiler, som har et nuanceret og afbalanceret fokus på krop og sundhed. Men det er svært. Forældrene skal dog ikke undervurdere deres egen indflydelse. Den er stadig stor, især når barnet er meget ungt, forklarer hun. Mia Lichtenstein har i sin tid set mange eksempler på, at forældrenes negative selvbilleder direkte har påvirket deres børn. Hvor måden, der bliver talt omkring spisebordet, er negativ. Her kommer rådene: Mia Lichtenstein forklarer, at man ikke skal tale negativt om den mad, man spiser, omkring spiseborde, men i stedet fokusere på smagen, oplevelsen og fællesskabet omkring måltidet. Og man skal slet ikke kommentere, hvorvidt maden er »usund« eller »syndig«. »Det er meget bedre at fokusere på, at maden smager godt.« Børn suger det meste til sig, og hvis man som voksen åbent taler ned til sig selv og sin krop, så vil barnet få inspiration, forklarer Mia Lichtenstein. Børn skal ikke gå på slankekure, konstaterer Mia Lichtenstein. Men de kan blive inspireret af deres forældre, og selvom de »for sjov« vil følge med, når mor er på suppekur, kan det resultere i et forskruet syn på sundhed. Måske får de smag for at tabe sig, eller måske får de smag for at have kontrol over deres vægt. En rosende kommentar fra mor om barnets slanke figur kan af barnet opfattes forkert. Måske barnet vil begynde at tænke, at det vil være forkert, hvis kroppen ændrer sig, forklarer Mia Lichtenstein. Mia Lichtenstein håber, at historien kan slutte her. Inden de kommer gåendeind i Mia Lichtensteins klinik med et kritisk behov for hjælp. FAKTAFå hjælpe til en spiseforstyrrelseLider du eller en pårørende af en spiseforstyrrelse, kan du ringe til telefonrådgivningen hos Landsforeningen mod Spiseforstyrrelse og Selvskade på nummer 70 10 18 18.Telefonrådgivningen er anonym og for alle, der søger støtte og rådgivning vedrørende spiseforstyrrelser og selvskade.Du kan benytte telefonrådgivningen til at dele dine bekymringer og tanker, og rådgiveren kan støtte dig i, hvordan du bedst håndterer din situation.FOLD UD Lider du eller en pårørende af en spiseforstyrrelse, kan du ringe til telefonrådgivningen hos Landsforeningen mod Spiseforstyrrelse og Selvskade på nummer 70 10 18 18.Telefonrådgivningen er anonym og for alle, der søger støtte og rådgivning vedrørende spiseforstyrrelser og selvskade. Du kan benytte telefonrådgivningen til at dele dine bekymringer og tanker, og rådgiveren kan støtte dig i, hvordan du bedst håndterer din situation.",
        "metadata": {
            "source": "https://www.berlingske.dk/vores-liv/professor-ved-at-spiseforstyrrelsen-starter-i-det-skjulte-seks-tegn-kan",
            "image_url": "https://berlingske.bmcdn.dk/media/cache/resolve/image_x_large_vertical/image/192/1921035/24950277-p-telepsykiatrisk-center-udvikles-der-virtual-rea.jpg",
            "publication_time": "Søndag d. 18. maj 2025, kl. 06.43",
            "author": "Malte Møller Madsen",
            "related_links": [],
            "attachments": []
        }
    }
}