{
    "version": "1.0",
    "document": {
        "id": 16172,
        "title": "Superbest-butikker taber på bekostning af discount",
        "content": "\"På grund af de sænkede priser i SuperGros og den store investering i KIWI realiserer vi samlet set et EBITA resultat på 131 mio. kr, som er væsentligt under 2010. Der er dog en række lyspunkter i regnskabet - ikke mindst den fortsatte omsætnings- og resultatfremgang i foodserviceselskaberne og i Grønland er positiv,\" siger Henrik Grundelach, koncernchef i Dagrofa, i regnskabsmeddelelsen. Satsning på egne produkter Et af de store satsningsområder i Superbest, Spar og Kiwi Minipris-butikkerne er koncernens egne produkter (de såkaldte private label-produkter), og her er mere end 500 nye kommet til det seneste år under hhv. Grøn Balance og Tjek-serien. ”Jeg er overbevist om, at de mange tiltag på private label-området og en mere tidssvarende kædestruktur vil styrke alle vores detailhandelsformater og hermed både købmændenes og vore butikker såvel som SuperGros og føre til en tilfredsstillende indtjening også på dette område”, vurderer Henrik Gundelach. Dagrofa har i et halvt års tid været på jagt efter en køber, og senest kom det frem i går, at koncernen befinder sig i slutfasen af salgsforhandlinger med Norgesgruppen, der er markedsledende på sit hjemmemarked.",
        "metadata": {
            "source": "https://www.berlingske.dk/virksomheder/superbest-butikker-taber-paa-bekostning-af-discount",
            "image_url": "https://berlingske.bmcdn.dk/media/cache/resolve/image_x_large/image/42/427445/4979095-pix---superbest---biz.jpg",
            "publication_time": "Torsdag d. 15. marts 2012, kl. 17.33",
            "author": "Maria Lindeberg",
            "related_links": [],
            "attachments": []
        }
    }
}