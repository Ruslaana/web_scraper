{
    "version": "1.0",
    "document": {
        "id": 5139,
        "title": "Amazon anklages for utålelige arbejdsforhold",
        "content": "Detskriver The Guardian. Willie Rennie, som er leder for de liberale demokrater i Skotland, siger, at Amazon skulle skamme sig over, at medarbejdere overnatter i telte uden for lageret om vinteren.  En medarbejder fortæller til en britisk avis, at han bor i telt tæt på lageret for at kunne imødekomme det store pres fra Amazon, om at opnå specifikke kvoter inden for en stram tidsramme. Amazon har hyret 20.000 vikarer til julesæsonen og har dermed fordoblet deres ansatte i juleperioden. Willie Rennie har gentagne gange søgt at få internetgiganten til at forbedre arbejdsvilkårene og mener, at det er på tide, at Amazon ændrer både løn og arbejdsvilkår til det bedre.  Amazon selv svarer, at de tilbyder et trygt og positivt arbejdsmiljø med konkurrencedygtig løn og goder.",
        "metadata": {
            "source": "https://www.berlingske.dk/business/amazon-anklages-for-utaalelige-arbejdsforhold",
            "image_url": "https://berlingske.bmcdn.dk/media/cache/resolve/image_x_large/image/8/87590/15743242-billede.jpg",
            "publication_time": "Mandag d. 12. december 2016, kl. 11.45",
            "author": null,
            "related_links": [],
            "attachments": []
        }
    }
}