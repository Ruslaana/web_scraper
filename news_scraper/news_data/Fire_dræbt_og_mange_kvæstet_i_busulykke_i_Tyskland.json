{
    "version": "1.0",
    "document": {
        "id": 12148,
        "title": "Fire dræbt og mange kvæstet i busulykke i Tyskland",
        "content": "TYSKLAND: Mindst fire har mistet livet og 40 andre er kvæstet i en busulykke i den tyske delstat Hessen. Ifølge nyhedskanalen, Deutsche Welle, forulykkede bussen på en motorvej og kørte gennem et autoværn, hvorefter den rullede rundt ned ad en 50 meter lang bakke, inden den igen landede på hjulene. Ulykken fandt sted mellem byerne Kirchheim og Bad Hersfeld på Autobahn 4. En foreløbig undersøgelse har vist, at chaufføren mistede kontrollen, da bussen blev ramt en af bil, der var kommet i skred, men ifølge politiet står det ikke klart, hvorfor bilen begyndte at skride. Adskillige ambulance-helikoptere blev sendt til stedet for at bringe de kvæstede væk. Bussens vinduer blev alle smadret og taget trykket ind. Passagererne var pensionister fra Baden-Württemberg, der var på vej til Leipzig i det østlige Tyskland.",
        "metadata": {
            "source": "https://www.berlingske.dk/internationalt/fire-draebt-og-mange-kvaestet-i-busulykke-i-tyskland",
            "image_url": "https://berlingske.bmcdn.dk/media/cache/resolve/image_x_large/image/74/742834/8106559-germany-accident.jpg",
            "publication_time": "Tirsdag d. 30. december 2014, kl. 15.53",
            "author": null,
            "related_links": [],
            "attachments": []
        }
    }
}