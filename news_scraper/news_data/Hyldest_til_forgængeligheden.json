{
    "version": "1.0",
    "document": {
        "id": 20340,
        "title": "Hyldest til forgængeligheden",
        "content": "Meget meningsfuldt krydsklipper Ninna Steen karakterer, temaer og tekster fra Thomas Manns »Døden i Venedig« med Heinrich von Kleists »Om marionetteatret« i smukke tableauer med bl.a. Mahlers musik som vigtig stemningsskaber. Paul Laursen agerer fint den afmålte von Aschenbach, der forgæves jagter skønheden og uskylden og i sit forsøg på at dræbe livets mørke dæmoniske slange selv dør. Sensuel, smuk og drilsk er Alix Habran som den graciøse yngling Tadzio, der poserer i klassiske positurer og endnu ikke har bidt af fristerens æble. Men forestillingens stærke dramatiske midtpunkt i både dans og tale er Anne-Claire Theissen, som orakel, dukkefører og farlig mørk slange i det én time lange værk, der visse steder tenderer klichéer i trin og videobilleder.",
        "metadata": {
            "source": "https://www.berlingske.dk/sceneanmeldelser/hyldest-til-forgaengeligheden",
            "image_url": "https://berlingske.bmcdn.dk/media/cache/resolve/image_x_large/image/87/874906/2464241-dans.jpg",
            "publication_time": "Torsdag d. 15. april 2010, kl. 22.30",
            "author": null,
            "related_links": [],
            "attachments": []
        }
    }
}