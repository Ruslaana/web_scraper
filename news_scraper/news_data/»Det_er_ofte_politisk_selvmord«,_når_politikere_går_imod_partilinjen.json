{
    "version": "1.0",
    "document": {
        "id": 6365,
        "title": "»Det er ofte politisk selvmord«, når politikere går imod partilinjen",
        "content": "Det er ikke hver dag, at danske politikere diskuterer, hvad der egentlig menes med en bestemt paragraf i Danmarks Riges Grundlov. Men i den seneste uge har flere folkevalgte politikere været uenige i, hvordan man skal forstå en bestemmelse i den grundlov, de alle tidligere har skrevet under på at ville overholde. For da Folketingets formand, Pia Kjærsgaard (DF), for nylig kaldte fritstillede folketingspolitikere og politikere, der bryder deres partis linje, for»en parlamentarisk uskik«, kritiseredeandre hende for ikke at respektereeller forstå Grundlovens §56. Det er den, der fastslår, at »folketingsmedlemmerne er ene bundet ved deres overbevisning og ikke ved nogen forskrift af deres vælgere«. Pia Kjærsgaard mener selv, at hun respekterer ordlyden og foreslår hverken at ændre loven eller praksis på Tinge. Danmarks forfatning, der ikke er ændret siden 1953, har indimellem skullet høre for at være sprogligt gammeldags og svært forståelig. Og på Folketingets hjemmeside kan man da også findeGrundloven udstyret med kommentarer, der »på letforståeligt dansk«, som det præsenteres, forklarer, hvad der egentlig menes med de enkelte paragraffer i landets fornemmeste lov - nøjagtig som det er tilfældet i Folketingets trykte undervisningsmateriale »Min Grundlov«. Slår man op på §56, kan man bl.a. læse, at paragraffen skal læses sådan, at MF’ere frit kan stemme efter deres bevisning, har ret til at skifte parti, men også til at indordne sig partidisciplin. Men kommentaren går videre end blot udlægningen af Grundlovens tekst. Grundlovens §56 med supplerende kommentar i letforståeligt dansk på Folketingets hjemmeside.Fold sammenLæs mereFoto: Screenshot fra ft.dk. For - står der om partidisciplin - »den vej vælger langt de fleste«. »Det er ubehageligt at gå imod flertallet i ens egen partigruppe – og det er ofte politisk selvmord. Medlemmets genvalg afhænger jo af, om partiet vil opstille ham eller hende igen. Derfor stemmer de fleste folketingsmedlemmer som resten af partigruppen,« må man forstå. Formuleringen om »politisk selvmord« er ifølge Folketingets formand, Pia Kjærsgaard (DF), »lidt kategorisk«. »Det må jeg sige,« siger hun, men tilføjer, at »nu er det fra »Min grundlov« og beregnet til unge mennesker, som måske også har lidt firkantede holdninger til tingene«. »Jeg tænkte også selv »kan det virkelig være rigtigt?«. Det er i et lidt friskt sprog, og vi skal kigge på det. Jeg vil da lige bede vores kommunikationsafdeling om at tjekke, hvordan sproget i øvrigt er udformet,« siger hun:  »Og så vil jeg da tilføje, at vi måske så også skulle have skrevet, at man også kan gå hen og blive minister. Det kan altså også ske.« Pia Kjærsgaard vil ikke sætte navn på, men i den nuværende regering har både sundhedsminister Ellen Trane Nørby (V), skatteminister Karsten Lauritzen (V) og innovationsminister Sophie Løhde (V) tidligere prøvetat stemme mod partiflertallet i en afstemning i 2009om homoseksuelles ret til at adoptere, hvor Venstres gruppe var fritstillet. Og Eva Kjer Hansen, nyudnævnt minister for fiskeri, ligestilling og nordiske anliggender,ville før sin udnævnelse bryde partidisciplinenog stemme imod tildækningsforbuddet. Ikke just selvmord.",
        "metadata": {
            "source": "https://www.berlingske.dk/politik/det-er-ofte-politisk-selvmord-naar-politikere-gaar-imod-partilinjen",
            "image_url": "https://berlingske.bmcdn.dk/media/cache/resolve/image_x_large/image/4/42231/20991660-h.jpg",
            "publication_time": "Søndag d. 20. maj 2018, kl. 08.40",
            "author": "Thue Ahrenkilde Holm",
            "related_links": [],
            "attachments": []
        }
    }
}