{
    "version": "1.0",
    "document": {
        "id": 15630,
        "title": "Får eksstatsministeren styr på hvidvaskrodet i svensk storbank?",
        "content": "Da det første gang rygtedes, at den tidligere svenske statsminister Göran Persson var på vej ind som formand for den skandaleplagede storbank Swedbank, fik han i enleder i avisen Dagens Industrifølgende skudsmål: »Vingåkers Machiavelli kan gøre for Swedbank, hvad han gjorde for Sverige.« I Perssons år som finansminister og senere statsminister var han en markant skikkelse, der ryddede op i de svenske statsfinanser og gennemførte store strukturreformer. Men han delte også sindene med sin dominerende ledelsesstil – heraf Machiavelli-tilnavnet, der stammede fra hans tid i hjemstavnens kommunalpolitik. Han blev også kaldt HSB: Ham Som Bestemmer. At »rydde op« og »gøre rent« er også ord, der har fulgt Persson, siden han i juni 2019 blev Swedbanks formand i kølvandet på en hvidvaskskandale, der trækker tråde tilDanske Banks hvidvaskproblemer i Baltikum. Og over halvandet år senere ser det ikke ud til, at Persson snart er færdig med rengøringen.  Di avslöjar: FBI utreder penningtvättshärvorna i SEB, Swedbank och Danske Bank.https://t.co/1k96QouK5G Ligesom Danske Bank går Swedbank stadig og venter på, om der kommer bøder fra USAs myndigheder. Og frygten for, at de bliver store, er forstærket af nye oplysninger om, at deamerikanske undersøgelser rækker bredere, end man hidtil har ment. Udover problemerne med hvidvask og anklager om sanktionsbrud er der nu tilsyneladende tilføjet en mistanke om bedrageri, som undersøges af forbundspolitiet FBI,har kilder oplyst til Dagens Industri. Undersøgelsen omfatter også Danske Bank og svenske SEB. I marts fik Swedbank enhistorisk stor bøde af det svenske finanstilsyn, FI. Men også her blev der i september indledt en ny undersøgelse, og andre myndigheder i Europa gransker også stadig Swedbank. De seneste meldinger fik en analytiker på Dagens Industri til atkonstatere, at nu må Göran Persson »til forhandlingsbordet«: »Hvis nogen passer til den rolle, er det ham«. Selvudtaltehan, at der er »ikke noget nyt« i de seneste oplysninger, men afviste at sige, om han personligt var i kontakt med USAs myndigheder. Under interviewet med Dagens Industri blev Persson pudsigt nok præsenteret som formand for Scandinavian Biogas – en af flere hatte, han har på ved siden af den tunge post i Swedbank.  \"Det här har vi redan kommunicerat\"Swedbanks ordförande Göran Persson gästade#Börsmorgonefter nya uppgifter kring penningtvättsutredningarnahttps://t.co/WIo1LTaVLnpic.twitter.com/7BY6GtDfL8 Den snart 71-årige svensker har været et omdiskuteret valg som formand. Hans erfaring som kriseknuser, store netværk og indlysende indsigt i myndigheder er set som tydelige fordele. Dertil er der en klar signalværdi i at få så tung en profil til at rydde op i Sveriges ældste bank, der har rødder i andelsbevægelsen. Persson har selvbeskrevetSwedbank som en »folkeinstitution«. Men han er ogsåkritiseret for kammerateri ved at hente en tidligere politisk følgesvend ind som topchef i skikkelse af Jens Henriksson, der sidste år afløste denafsatte danske Birgitte Bonnesen. I det hele taget har der været kritik af svenske politikere, der springer over i erhvervslivet – specielt på venstrefløjen, hvor den socialdemokratiske Persson i august blevhængt ud af forfatteren og samfundsrevseren Jan Guilloufor at »skifte fra at hade klassesamfundet til at tjene det«. Guillous indlæg blev ivrigt kommenteret på sociale medier. »Lidt komisk, at den tidligere kommunist og nuværende mangemillionær og luksuslirer Jan Guillou forarges over Göran Perssons udvikling,« lyder en Twitter-kommentar.  Lite komiskt att den tidigare kommunisten och nuvarande mångmiljonären och lyxliraren Jan Guillou förfasar sig över Göran Perssons utveckling.\"Göran Persson gick från att hata till att tjäna klassamhället.\"https://t.co/Jahrvhp86a#svpol Persson har siddet i adskillige bestyrelser, siden han trak sig fra politik i 2007, og han har stadig flere formandsposter ved siden af Swedbank. Han er desuden kritiseret for at holde fast i en aktiepost i den regionale Ålandsbanken, hvor han tidligere sad i bestyrelsen. Det kunne tolkes som en interessekonflikt, især da aktierne har været lukrative og er mere værd end hans aktier i Swedbank. I betragtning af Perssons alder ventes Swedbank at være hans sidste store post. Og han blev allerede ved tiltrædelsen spurgt, om opholdet blev kortvarigt. Hertilsvarede han: »Jeg har bare den klare ambition at gøre arbejdet og gøre det færdigt. Og det er et ganske omfattende arbejde. Om det tager X eller Y at gøre færdigt, det vil vise sig. Men den dag, jeg går herfra, så skal det være færdigt.« FAKTABlå bog: Göran PerssonAlder:71 år i januar 2021. Født i Vingåker i Sverige.Uddannelse:Læste sociologi og statskundskab uden at blive færdig.Nuværende job:Formand for Swedbank siden juni 2019. Desuden formand for det statslige mineselskab LKAB samt selskaberne Scandinavian Biogas og GreenGold Group. Tidligere formand for det statslige skovselskab Sveaskog. Svensk statsminister 1996-2006 og finansminnister 1994-1996.Privat:Gift for tredje gang og harto døtre fra første ægteskab. Har en større landejendom, Övre Torp, med skov- og landbrug.FOLD UD Alder:71 år i januar 2021. Født i Vingåker i Sverige. Uddannelse:Læste sociologi og statskundskab uden at blive færdig. Nuværende job:Formand for Swedbank siden juni 2019. Desuden formand for det statslige mineselskab LKAB samt selskaberne Scandinavian Biogas og GreenGold Group. Tidligere formand for det statslige skovselskab Sveaskog. Svensk statsminister 1996-2006 og finansminnister 1994-1996. Privat:Gift for tredje gang og harto døtre fra første ægteskab. Har en større landejendom, Övre Torp, med skov- og landbrug.",
        "metadata": {
            "source": "https://www.berlingske.dk/virksomheder/faar-eksstatsministeren-styr-paa-hvidvaskrodet-i-svensk-storbank",
            "image_url": "https://berlingske.bmcdn.dk/media/cache/resolve/image_x_large/image/136/1369645/23613374-europe-moneylaunderingswedbank-board.jpg",
            "publication_time": "Mandag d. 21. december 2020, kl. 08.00",
            "author": "Bibi Christensen",
            "related_links": [],
            "attachments": []
        }
    }
}