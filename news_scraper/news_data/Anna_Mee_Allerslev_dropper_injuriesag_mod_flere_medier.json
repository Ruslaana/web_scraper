{
    "version": "1.0",
    "document": {
        "id": 409,
        "title": "Anna Mee Allerslev dropper injuriesag mod flere medier",
        "content": "Tidligere beskæftigelses- og integrationsborgmester i Københavns Kommune Anna Mee Allerslev har opgivet sin injuriesag mod Berlingske og B.T. Det skriver B.T. Sagen blev startet, da medierne beskrev, hvordan Anna Mee Allerslev havde kommunikeret med forvaltningen i Københavns Kommune om, hvordan et murerfirma, hun selv havde engagementer med, kunne få mulighed for at afholde koncerter. »Påstandene mod min person bliver grovere og grovere, som tiden går. I dagens artikler beskylder B.T. mig igen for korruption og bestikkelse.« »Jeg har derfor instrueret min advokat, Bjarke Vejby, om at anlægge injuriesag mod dem og Berlingske, der desværre gentager B.T.'s injurier,« skrev den tidligere politiker på Facebook i efteråret 2018. Men den sag er altså nu droppet, selv om den var berammet til september. »Sagen er hævet«, siger Anna Mee Allerslevs advokat til B.T uden at oplyse hvorfor. /ritzau/",
        "metadata": {
            "source": "https://www.berlingske.dk/politik/anna-mee-allerslev-dropper-injuriesag-mod-flere-medier",
            "image_url": "https://berlingske.bmcdn.dk/media/cache/resolve/image_x_large_vertical/image/116/1166506/22938414-anne-mee-allerslev-borgmester.jpeg",
            "publication_time": "Tirsdag d. 18. juni 2019, kl. 10.50",
            "author": null,
            "related_links": [],
            "attachments": []
        }
    }
}