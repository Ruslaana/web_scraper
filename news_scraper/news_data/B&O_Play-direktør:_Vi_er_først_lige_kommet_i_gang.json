{
    "version": "1.0",
    "document": {
        "id": 7910,
        "title": "B&O Play-direktør: Vi er først lige kommet i gang",
        "content": "LAS VEGAS, USA: »Da vi startede for fire år siden, var jeg ret sikker på, at dette ville blive rigtigt stort. Nu har jeg fornemmelsen af, at vi næsten lige er kommet i gang. Vi begynder at kunne se os selv i markedsstatistikkerne, og jeg synes, at vi kan noget unikt. Men vi har en stor opgave med at få budskabet ud.« Siden Henrik Taudorf Lorensen i 2012 var den første ansatte i den danske lydproducent Bang & Olufsens nye division, B&O Play, har han som direktør for i dag 100 ansatte gjort B&Os nye mærke med bærbare højttalere og hovedtelefoner til en forretning, der udgør omkring 40 procent af B&Os salg på verdensplan med over en halv milliard kroner i omsætning i 2015. FAKTAVerdens størsteVerdens største messe for forbrugerelektronik, Consumer Electronics Show (CES), holdes 6.-9. januar i spillebyen Las Vegas i ørkenstaten Nevada i det sydvestlige hjørne af USA. Det er årets største arrangement i Las Vegas.CES satte i 2015 deltagerrekord og venter i år 150.000 deltagere fra 150 lande, heraf 45.000 ikke-amerikanere på det 223.000 kvadratmeter store messeområde i såvel Las Vegas Convention Center som på en række hoteller i byen - det svarer til omkring 30 fodboldbaner. Flere end 3.600 udstillere viste deres grej og ideer frem. Skal man forbi alle udstillingsstandene, skal man vandre omkring 24 kilometer.Den første CES-messe fandt sted i 1967 i New York. Messen holdes hvert år og har lagt scene til mange teknologiske debuter. Siden 1978 har den været holdt i Las Vegas.I Danmark er der på et år - fra oktober 2014 til og med september 2015 - blevet solgt elektronik til private og virksomheder for 30,3 milliarder kroner, heraf alene for 21 mia. i de første ni måneder af 2015, viser tal fra analysehuset GfK.Th.FOLD UD Verdens største messe for forbrugerelektronik, Consumer Electronics Show (CES), holdes 6.-9. januar i spillebyen Las Vegas i ørkenstaten Nevada i det sydvestlige hjørne af USA. Det er årets største arrangement i Las Vegas.CES satte i 2015 deltagerrekord og venter i år 150.000 deltagere fra 150 lande, heraf 45.000 ikke-amerikanere på det 223.000 kvadratmeter store messeområde i såvel Las Vegas Convention Center som på en række hoteller i byen - det svarer til omkring 30 fodboldbaner. Flere end 3.600 udstillere viste deres grej og ideer frem. Skal man forbi alle udstillingsstandene, skal man vandre omkring 24 kilometer.Den første CES-messe fandt sted i 1967 i New York. Messen holdes hvert år og har lagt scene til mange teknologiske debuter. Siden 1978 har den været holdt i Las Vegas.I Danmark er der på et år - fra oktober 2014 til og med september 2015 - blevet solgt elektronik til private og virksomheder for 30,3 milliarder kroner, heraf alene for 21 mia. i de første ni måneder af 2015, viser tal fra analysehuset GfK.Th. »Med Beoplay-serien er vi nede i et prispunkt, hvor mange flere kunder kan være med. Vi vil vise, at man godt alligevel kan lave de bedste produkter i den bedste kvalitet i klassisk, dansk design med nye, smarte metoder, og vi er da vildt stolte af, at vi har opnået den position på markedet,« siger han til Berlingske på verdens største forbrugerelektronikmesse, Consumer Electronics Show (CES), i spillebyen Las Vegas i det sydvestlige hjørne af USA. Her er i denne uge samlet over 170.000 fag- og pressefolk til præsentationen af anslået 20.000 nye produkter. B&O Play har sine nyeste med men viser også nogle af salgshittene, heriblandt det hidtil bedst sælgende, nemlig den transportable Beoplay A2-højttaler, som til dato er blevet solgt i 250.000 eksemplarer.  »Vi er på et marked med spillere, som mange er ved at være trætte af. Kunderne har mere fokus på kvalitet - det er vigtigt, hvordan det lyder, og så er både bærbare højttalere og hovedtelefoner ved at være signaler om livsstil. Beoplay-produkterne findes nu i 5.500 butikker verden over ud over de omkring 700 B&O-butikker, og i Danmark sælges de også gennem blandt andre Humac, Power og teleselskabet »3«. Vi forsøger at kunne møde folk i øjenhøjde. Det er ikke vores opgave at være snobbede, når vi vælger forhandlere, men vi vil ikke bare ligge på nederste hylde i supermarkederne,« siger Henrik Taudorf Lorensen. Så I forsøger at nå folk andre steder end i de B&O-butikker, hvor mange ikke tør gå ind, fordi de regner med, at de ikke vil have råd til at købe varerne? »Det er strategien - selv om det nok især er i Danmark, at B&O bliver opfattet sådan. B&O Play kører som en egen virksomhed i den store virksomhed og udnytter selvfølgelig kendskabet til B&O-navnet, men dynamikken er en helt anden, og det skal salgsapparatet derfor også være. Her er selve B&O nok mere »de hvide handsker«,« forklarer direktøren. En af B&O Plays forcer er ifølge ham, at der er råd til at bruge lidt dyrere dele i udstyret, og med en kommende, ny mobilapplikation vil man kunne oprette sine egne lydprofiler på hovedtelefonerne.  »Vi arbejder med forskellige profiler. Når man cykler og har hovedtelefoner på, vil man jo gerne kunne høre, inden bussen rammer en, så al støj ikke lukkes ude. Vi vil i det hele taget arbejde i retning mod at give digitale oplevelser gennem vores app,« siger Henrik Taudorf Lorensen. Salget af Beoplay-produkterne er nogen lunde jævnt fordelt mellem højttalere og hovedtelefoner, der hver udgør omkring halvdelen. De største markeder er Tyskland og Norden. Storbritannien, Kina og USA er noget mindre. »Men vi skal da bredere ud, og her er det en fordel, at vi ikke er en supertanker,« siger Henrik Taudorf Lorensen. Af de 100 ansatte sidder 25 i Singapore, 60 i Lyngby, og resten - sælgere - er fordelt i resten af verden. Berlingske dækker Consumer Electronics Show (CES). Berlingske er inviteret af Branchen Forbrugerelektronik (BFE).  ",
        "metadata": {
            "source": "https://www.berlingske.dk/virksomheder/bo-play-direktoer-vi-er-foerst-lige-kommet-i-gang",
            "image_url": "https://berlingske.bmcdn.dk/media/cache/resolve/image_x_large/image/14/143785/11940570-pix-bo-play-direktr.jpg",
            "publication_time": "Lørdag d. 09. januar 2016, kl. 13.00",
            "author": "Thomas Breinstrup",
            "related_links": [],
            "attachments": []
        }
    }
}