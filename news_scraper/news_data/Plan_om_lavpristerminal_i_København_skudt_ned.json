{
    "version": "1.0",
    "document": {
        "id": 15669,
        "title": "Plan om lavpristerminal i København skudt ned",
        "content": "Østre Landsret afviser at tage stilling til det søgsmål, som investorerne bag den alternative københavnske lavpristerminal, Terminal A, har indgivet mod Trafikstyrelsen og Transportministeriet. Dermed ser det ikke ud til, at Københavns Lufthavn Kastrup får direkte konkurrence lige foreløbig.  Projektet tog sin begyndelse i 2008, da folkene bag projektet kontaktede Københavns Lufthavne med henblik på at leje et stykke af lufthavnens ubenyttede grund til at opføre en konkurrerende lavpristerminal med lavere priser for flyselskaberne. En idé, der langt fra har vakt begejstring i Københavns Lufthavne, der har sammenlignet det med at bygge et discountsupermarked midt i en Føtex-forretning, og som siden har nægtet at leje jorden ud mod Øresund ud til terminalprojektet.",
        "metadata": {
            "source": "https://www.berlingske.dk/virksomheder/plan-om-lavpristerminal-i-koebenhavn-skudt-ned",
            "image_url": "https://berlingske.bmcdn.dk/media/cache/resolve/image_x_large/image/31/313242/7434103-landsret-afviser-lufthavnsretssag-mod-staten.jpg",
            "publication_time": "Onsdag d. 11. juni 2014, kl. 10.34",
            "author": "Thue Ahrenkilde Holm",
            "related_links": [],
            "attachments": []
        }
    }
}