{
    "version": "1.0",
    "document": {
        "id": 19340,
        "title": "Forbruget, der blev væk",
        "content": "Det er blevet god latin at skælde ud på husholdningerne i Danmark for ikke at bruge penge nok. Den samme sang synger den nytiltrådte vismand, Carl-Johan Dalgaard, i det interview, der var med ham på Finans-TV forleden. Nogle dage forinden kom en rapport, som viste, at opsparingen i Danmark de seneste mange år har ligget på et helt normalt niveau. Hvor bliver pengene så af? Indkomsterne og opsparing er normale, men efterspørgsel og forbrug ligger (for) lavt. Jeg kender ingen, der f.eks. gemmer tusindkronesedlerne under madrassen. Eneste rimelige forklaring er, at husholdningerne har færre ledige kroner end tidligere, og de, der burde holde forbuget oppe, bliver i stedet flået i skatter og afgifter. Totalt er forbruget i Danmark tårnhøjt, men det er den overfede velfærdsstat, der bruger pengene. Det er kun planøkonomer, der tror, vi kan blive rige på den måde. God fornøjelse Carl-Johan Dalgaard. ",
        "metadata": {
            "source": "https://www.berlingske.dk/laesere/forbruget-der-blev-vaek",
            "image_url": "https://berlingske.bmcdn.dk/media/cache/resolve/image_x_large/image/75/754208/7979761-pengesedler.jpg",
            "publication_time": "Søndag d. 30. november 2014, kl. 22.30",
            "author": null,
            "related_links": [],
            "attachments": []
        }
    }
}