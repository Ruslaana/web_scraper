{
    "version": "1.0",
    "document": {
        "id": 20063,
        "title": "En bitter mand",
        "content": "Flygare forestiller sig, at Seier Christensen flytter, fordi han angiveligt står overfor at skulle retsforfølges og er bange for bagmandspolitiet. »Når en mand stikker af som Seier Christensen har gjort, ligner det en halv tilståelse.« Hvis skuespilleren har ret, vil naive sjæle være noget forundrede over, at de andre af Saxo Banks direktører ikke også stikker af. Er disse notoriske forbrydere virkelig dummere end deres kollega? Underligt nok virker Claus Flygare først og fremmest bitter. »Dejligt for direktøren, der tilsyneladende er kommet i Paradis,« mukker skuespilleren til slut. Groft sagt opfordrer den bitre mand til at følge Saxo Bank-direktøren til det schweiziske Paradis. Det er uden tvivl en plage at gå herhjemme i Danmark på dagpenge, mens dem, der betaler gildet, bare stikker af. Hvor ufint overfor Claus Flygare.",
        "metadata": {
            "source": "https://www.berlingske.dk/groft-sagt/en-bitter-mand",
            "image_url": "https://berlingske.bmcdn.dk/media/cache/resolve/image_x_large/image/33/338276/2667085-edith-thingstrup.jpg",
            "publication_time": "Fredag d. 23. juli 2010, kl. 10.56",
            "author": null,
            "related_links": [],
            "attachments": []
        }
    }
}