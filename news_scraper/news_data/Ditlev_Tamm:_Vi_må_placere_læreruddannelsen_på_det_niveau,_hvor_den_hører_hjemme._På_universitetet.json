{
    "version": "1.0",
    "document": {
        "id": 761,
        "title": "Ditlev Tamm: Vi må placere læreruddannelsen på det niveau, hvor den hører hjemme. På universitetet",
        "content": "Tallene for optag på de videregående uddannelser eroffentliggjort. Igenviserdet sig, at læreruddannelsen er en af de mest søgte uddannelser trods et fald på syv procent. Men tallet står ikke i det rette forhold til antallet af studiepladser og dermed behovet for dygtige lærere. Der er nemligledigepladser på flere af landets læreruddannelser, og den politiskestrategi, som træder i kraft fra 2025, om at reducere pladser med otte procent på nogle bacheloruddannelser, med henblik på at de afviste ansøgere i stort tal skulle søge ind på professionshøjskolerne for blandt andet at blive lærere, sygeplejersker eller pædagoger, vil nok ikke ændre på billedet. Hvis man gerne vil være ingeniør, læge eller jurist, vælger man naturligvis ikke nødvendigvis lærerstudiet, hvis man ikke kommer ind. Og sådan skal det også være. Man skal ikke vælge at blive lærer, fordi andre veje er lukkede, men derimod skal valget af lærerstudiet udspringes af motivationen til at ville blive lærer. Sådan har det længe været i Finland, og er det stadigvæk. I Finland er læreruddannelsen ikke som i Danmark en fireårig såkaldt professionsbacheloruddannelse, men det er enfemårig universitetsuddannelse. Og man kan kun blive optaget efter enoptagelsesprøve. Lærere nyder derfor i Finland godt af en højprestige, både fordi det er svært at blive lærer, men naturligvis også fordi lærerne har en god og solid uddannelse, der sikrer stor viden og deraf følgende autoritet og anseelse. Det harman længe vidst i Danmark, og der erstudieraf forskellene mellem den danske og den finske læreruddannelse, som alle taler i favør af den finske ordning. En hovedårsag til at det ikke anses som attråværdigt i Danmark at være lærer, er nemlig, at fagetsavnerden fornødne anseelse og prestige. For at komme ind på uddannelsen skal man blot have7,0 i gennemsnittil studentereksamen, og ligger man på 6,9 og derunder, så kan man komme ind på en kvote 2-ordning. Den går ikke i Finland, allerede fordi der er en heltanderledes rift om pladserne, og kun en brøkdel af ansøgerne optages. Det giver selvfølgelig en helt anden fagbevidsthed og professionsmotivation, men ikke nødvendigvis – hvad vi altid frygter i Danmark – en særlig konkurrencementalitet, da alle optagne jo ved, at de faktisk er blevet optaget på grund af høje kvalifikationer. Ikke alt er dog idyl. Også i Finland er der lærere, der er trætte af forældre, som af misforstået overomsorg for deres eget barn blander sig i pædagogikken, og Finland er, når det gælder PISA-undersøgelsen, der viser noget om læringsniveauet, i nogle år nu blevetoverhalet af Estland.Finner er stilfærdige, men kan alligevel godt lide, at skolesystemet er nummer et, ikke blot i Norden, men i det hele taget. I andre nordiske lande er der,siger finnerne, måske nok lyst til læring, men uvidenheden er stor, mens finnerne har mindre lyst, men til gengæld masser af læring. I Danmark taler vi da også gerne om trivsel i skolen, som afnogle ansessom vigtigere end at lære noget. Alligevel skulle det jo efter resultatet af sammenligningen mellem Finland og Danmark være ret indlysende, at problemet er, at læreruddannelsen som en professionsbacheloruddannelse i Danmark ikke nyder tilstrækkelig prestige til at tiltrække kvalificerede ansøgere i stort tal. Det er tilsyneladende et dogme i dansk uddannelsespolitik, at lærere ikke må få en universitetsuddannelse, skriver Ditlev Tamm.Fold sammenLæs mereFoto: Signe Goldmann/Ritzau Scanpix. IFinlandogDanmarkligger lærerlønningerne nogenlunde på samme niveau. Så det kan ikke være pengene, det drejer sig om, men netop om motivationen og stoltheden ved at udøve et af de vigtigste erhverv, hvis ikke det allervigtigste erhverv i samfundet, nemlig opdragelsen af de kommende generationer. Det er tilsyneladende et dogme idansk uddannelsespolitik, at lærere ikke må få en universitetsuddannelse trods fordele både for lærerstuderende, lærerne selv, for samfundet og for universiteterne, hvor det må forventes, at en række humanistiske og naturvidenskabelige fag ville blive mere efterspurgte. Nu ved vi, at det ikke kan lykkes med tvang og lukkede døre at tvinge nogen over på professionsuddannelserne. Så kunne det jo være, at man skulle vælge den direkte vej: Nemlig at gøre læreruddannelsen til en anset og prestigefyldt uddannelse ved at stille de rette krav til ansøgerne og placere uddannelsen på det niveau, hvor den hører hjemme. Det var måske noget at bruge regeringsflertallet til at få sat det i gang. Ditlev Tamm er juraprofessor emeritus, forfatter og debattør ",
        "metadata": {
            "source": "https://www.berlingske.dk/kommentatorer/ditlev-tamm-vi-maa-placere-laereruddannelsen-paa-det-niveau-hvor-den",
            "image_url": "https://berlingske.bmcdn.dk/media/cache/resolve/image_x_large_vertical/image/182/1820980/24760898-problemet-er-at-lreruddannelsen-som-en-professio.jpg",
            "publication_time": "Torsdag d. 01. august 2024, kl. 08.51",
            "author": "Ditlev Tamm",
            "related_links": [],
            "attachments": []
        }
    }
}