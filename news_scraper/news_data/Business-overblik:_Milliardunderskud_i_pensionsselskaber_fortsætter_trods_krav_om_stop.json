{
    "version": "1.0",
    "document": {
        "id": 6769,
        "title": "Business-overblik: Milliardunderskud i pensionsselskaber fortsætter trods krav om stop",
        "content": "God morgen og velkommen til fredagens og dermed ugens sidste Business-overblik. I dag runder vi blandt andet: Men vi begynder i landets pensionskasser. God læselyst, og følg med dagen igennem påBerlingske Business! Pensionsselskaber fortsætter milliardunderskud trods krav om stop Finanstilsynet krævede i 2022, at pensionsselskaberne fjernede de milliardstore underskud på at sælge syge- og ulykkesforsikringer. Alligevel er det ikke sket. De fire kommercielle pensionsselskaber Danica, PFA Pension, Velliv og AP Pension havde i 2024 samlet et tab på 1,9 milliarder kroner,skriver Finans. Før kravet var tabet på 2,2 milliarder kroner. Danicas tab i 2024 udgjorde alene 1,2 milliarder kroner. Administrerende direktør i AP Pension, Bo Normann Rasmussen, kritiserer, at de store underskud fortsætter, fordi det forvrider konkurrencen. »Vi havde i 2024 en tilfredsstillende vækst i forretningen på over 11 pct. Var vi fortsat en praksis med store rabatter og underskud på syge- og ulykkesforsikringer, er det min vurdering, at vores vækst havde været væsentligt større,« siger han og undrer sig over, at Finanstilsynet og konkurrencemyndighederne ikke reagerer. 1.Mærsk-topchef spår skæbnetime for Trump: »Vi har aldrig set tomme hylder i USA« De amerikanske forbrugere kender meget lidt til butikker med tomme hylder, men det kan snart ske, hvis ikke USA og Kina finder en løsning på den omfattende handelskrig mellem de to lande. Sådan lyder budskabet fra Mærsk-topchef Vincent Clerc, der på daglig basis følger strømningerne på de globale fragtmarkeder.Læs historien her. 2.EU skærper tonen – Trumps toldkrig vil ramme USA hårdt Trump har alvorligt behov for sejre i toldkrigene, for den hjemlige tålmodighed er tyndslidt. Fokus er på Kina, men det er nok i højere grad EU, der bliver den helt afgørende brik. Nu har Bruxelles fortalt, hvad man vil gøre, hvis der ikke kommer en »tilfredsstillende« aftale.Læs historien her. Derfor bøjer Lars Fruergaard sig for Trump: »Det er ikke op til os at være smagsdommere« Selvom Novo Nordisk opgiver at rapportere om konkrete fremskridt inden for diversitet i USA, er diversitet en iboende værdi i selskabet, som ikke kan gradbøjes, forsikrer Novo Nordisks topchef, Lars Fruergaard Jørgensen, over for Berlingske.Læs historien her.   1.Kinas eksport stiger trods toldkrig Kinas eksport steg i april med sammenlagt 8,1 procent trods USAs toldkrig, viser de første officielle tal, efter at handelskrigen eskalerede. Det er to procent mere end ventet. Eksporten til USA faldt godt nok med 21 procent som følge af straftolden på 145 procent på kinesiske varer. Til gengæld voksede eksporten til andre asiatiske lande med 21 procent og til EU med otte procent,skriver nyhedsbureauet Bloomberg. Omvendt faldt importen fra USA med 14 procent. USA og Kina er verdens to største økonomier, og forhandlere fra de to lande mødes denne weekend. 2. Toneangivende danske topchefer holder fast i investeringer Trods den store usikkerhed på verdensmarkedet holder store, danske virksomheder indtil videre fast i deres investeringsplanere, vidner de nylige regnskaber fra selskaberne om. »De større strategiske projekter, der er sat i gang, før det hele eksploderede i et fyrværkeri af usikkerhed, kører man stille og roligt videre med. Til gengæld er virksomhederne mere tøvende i forhold til at sætte nye større investeringsprojekter i søen,« siger Niels Bang-Hansen, direktør i Jyske Bank med ansvar for bankens største erhvervskunder,til Finans. En analyse fra erhvervsorganisationen Dansk Industri viser, at danske virksomheder fortsætter med at øge det globale engagement, særligt i Europa, men at der udvises en større forsigtighed end for et år siden. 3. Hyppigere negative elpriser – men med store udsving i timepriser Oftere og oftere oplever elkunder negative elpriser, hvor elproducenterne betaler virksomheder og almindelige kunder for at tænde for stikkontakten. Til gengæld bør man holde skarpt øje med elpriserne, for på en typisk dag svinger prisen en krone i timen,skriver Jyllands-Posten. Frem til 30. april har der været negative elpriser i 100 timer, men overordnet går elmarkedet mod stigende elpriser, og selv om 70 procent af den danske elproduktion i 2024 kom fra vindmøller og solceller, er de gennemsnitlige markedspriser på el i dag markant højere end før corona- og energikrisen. Aktier – indeks og udvikling i procent USA – lukkekurser torsdag: Asien – indeks fredag kl. 6.55: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-milliardunderskud-i-pensionsselskaber-fortsaetter-trods",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919749/24947665-trods-pbud-fra-finanstilsynet-fortstter-danske-p.jpg",
            "publication_time": "Fredag d. 09. maj 2025, kl. 07.15",
            "author": "Thomas Breinstrup",
            "related_links": [],
            "attachments": []
        }
    }
}