{
    "version": "1.0",
    "document": {
        "id": 13853,
        "title": "Instruktør bag Bamse-film: »Fuck musikken! Den her historie er bare så god«",
        "content": "»Goddaw du! Vil du danse med mig?« Indledningen på Bamses liveindspilning af det kendte nummer af samme navn siger næsten det hele. Flemming Bamse Jørgensen blev en solid stjerne i stribet trøje. Stor, bred og med en folkelig appel, der kastede 3,5 millioner solgte albums af sig. I begyndelsen af 80erne var det lige før, han kunne gå på vandet. Også i dag er interessen stor. Tidligere på ugen var der premiere på filmen om »Bamse«, derfik seks stjerner i Berlingske. Og nårJørgen de Myliusstiller op som DJ, er musikken stadig populær. »Hvis jeg spiller »Hvorfor går Louise til bal«, er der smækfyldt på dansegulvet,« siger radioværten, der kalder Bamse for »ufatteligt talentfuld og musikalsk«. Anders W. Berthelsen tog 15 kilo på for at fylde rollen som Flemming Bamse Jørgensen i »Bamse«, der fik seks stjerner i Berlingske. Anmelderen roste Anders W. Berthelsen for »med følsom originalitet at gestalte den sorgfulde tomhed, der hjemsøger et uelsket adoptivbarn«.Fold sammenLæs mereFoto: Martin Dam Kristensen. »Ligesom Kim Larsen sang han aldrig forkert. Han ramte tonerne perleperfekt, og så var han samtidig meget vennesæl. HvorKim Larsenkunne have det svært med for eksempel pressen, var Flemming altid imødekommende,« husker Jørgen de Mylius. Det er dog ikke kun den musikalske side af Flemming Bamse Jørgensen, der bliver vist i den nyefilm. Den kredser også om sangerens opvækst, hans fortid som adoptivbarn og hans søgen efter sine rødder. »Som udgangspunkt tiltrak projektet mig overhovedet ikke,« siger filmens instruktør, Henrik Ruben Genz. »Jeg har aldrig været Bamse-fan, men så læste jeg manuskriptet, som Bo Hr. Hansen havde skrevet. Han er jo en gammel punkpoet, og han har et meget menneskeligt blik. Da jeg læste oplægget, tænkte jeg »Fuck, musikken. Den her historie er bare så god.« Flemming Bamse Duun Jørgensen blev født i Randers en februardag i 1947. Hans mor var en fattig prostitueret, der nåede at få 12 børn, og kun fire dage efter fødslen blev Bamse indleveret på et børnehjem i Hadsten. Efter få måneder blev han adopteret af et velhavende par fra Viby. Drengens interesse for musik kom tidligt, men blev mødt med skepsis af adoptivfaderen, der ikke lagde skjul på, at han ønskede en arvtager til direktørposten på sin gummifabrik. Kælenavnet Bamse opstod, da Flemming aftjente sin værnepligt. Flemming Bamse Jørgensen, fotograferet på Nordisk Film i Forbindelse med optagelserne til julekalenderen »Brødrene Mortensens jul« i 1998. Bandet Bamses Venner blev dannet i 1972 og pladedebuterede med singlen »Blodtud«. I 1975 udkom LP'en »Bamses Venner« med gennembrudshittet »Vimmersvej«.Fold sammenLæs mereFoto: Susanne Mertz. Det hang ved op gennem 70erne og 80erne, hvor Bamses venner dominerede hitlisterne med sangen som »Tænker altid på dig«, »I en lille båd der gynger« og »Vimmersvej«. Andre musikere ville have svært ved at rime »numsen bar« på »hurra«. For Bamse virkede det. »Da jeg sagde ja til at instruere filmen, begyndte jeg at se Bamses liveoptrædender på YouTube. Under dem alle var der enormt mange private statements fra folk, der syntes, at han har betydet rigtig meget. Bamse repræsenterede noget ekstremt folkeligt,« sigerHenrik Ruben Genz, der dog også hurtigt opdagede, at folkeligheden gav ham en udfordring. Trods sine mange år i showbusiness var der nemlig ikke meget sex, drugs and rock'n'roll over Bamse og vennerne. Sangeren selv sov helst hjemme hver nat. Og en god koncert blev gerne efterfulgt af et slag kort i køkkenet hos hustruen, Käte. Flemming Bamse Jørgensen blev bortadopteret som barn og kæmpede som voksen meget med sine spørgsmål til fortiden. En dag blev han opsøgt af sin biologiske søster, i filmen spillet af Signe Egholm Olsen.Fold sammenLæs mere »Det betød også, at vi måtte finde det dramatiske stof et andet sted. Vi fandt et kodeord, der hed: Flemming vs Bamse vs Jørgensen. Det betød, at vi måtte vægte de indre kampe. Personen Flemming skulle kæmpe med også at være den folkekære Bamse. Og han skulle samtidig kæmpe med sin herkomst, symboliseret af efternavnet Jørgensen,« forklarer Henrik Ruben Genz, der sikrede sig opbakning fra Flemming Bamse Jørgensens enke. »Det var vigtigt for mig, at familien vidste, at vi lavede filmen, og var med på det. Hvis de syntes at det var den dårligste idé i verden, ville jeg ikke røre ved det. Jeg ved, at Anders W. Bertelsen havde det samme måde,« siger Henrik Ruben Genz om skuespilleren, der blev valgt til at spille hovedrollen. 15 kilo tungere end normalt og med langt nakkehår. »Bamse havde sådan et grundgodt gemyt, og Anders W. har også noget elskværdigt over sig. Det virkede oplagt.« Elskværdigheden har også indprentet sig hos Jørgen de Mylius, der lærte Bamse at kende gennem mere end 20 interview. Begge mænd delte i øvrigt en stor interesse for musik. »Hvis Bamse havde haft en diskussion om musik, kunne han finde på at ringe klokken 2 om natten for at høre, hvad der var på bagsiden af en Elvis-plade fra 1957. Jeg kunne rigtig godt lide ham,« siger Jørgen de Mylius, der for nylig talet med Nis P Jørgensen, der skrev teksten til »En lille båd der gynger«, der blev et af Bamses største hit. I 1980 vandt Bamses Venner Dansk Melodi Grand Prix med sangen »Tænker altid på dig«. Ude i den store verden var de dog ikke lige så vilde med den danske Bamse, så han måtte nøjes med en 14.-plads ved Det Internationale Melodi Grand Prix.Fold sammenLæs mereFoto: Bent K Rasmussen. »Han sagde, at uanset hvad han gav Flemming, så kunne han give det rygrad. Jeg tror, at det lå i hans stemme. Han lå hele tiden på kanten af schlagermusik og rock'n'roll, men han havde en evne til at få tingene til lyde på sin helt egen måde. Det er kun Peter Belli, der har samme evne herhjemme. Det er et stort talent at have.« Det er ikke kun instruktøren og musikeksperten, der kalder Bamse for en interessant stjerne. Faktisk mener historikeren Asser Amdisen, at Bamse siger noget vigtigt om vores heltedyrkelse. »Det er meget typisk for Danmark, at vi fremstiller vores helte som værende nede ved jorden og helt almindelige. Det betyder faktisk ikke, at de er det,« sigerAsser Amdisen, der endnu ikke har set »Bamse«. Hans indtryk af musikeren kommer alene fra omtale i radio og fjernsyn. Flemming Bamse Jørgensen blev bortadopteret som barn og kæmpede som voksen meget med sine spørgsmål til fortiden. En dag blev han opsøgt af sin biologiske søster, i filmen spillet af Signe Egholm Olsen.Fold sammenLæs mere »Bamse var en superkendt musiker og spillede for fyldte sale gennem en livsalder. Man laver film om ham, han var i fjernsynet næsten hver uge, og han var kendt for at være ekstremt overvægtig. Det kan godt være, at han ikke gad sove på hotel, men han var da den vildeste excentriker,« siger Asser Amdisen, der ser danskernes dyrkelse af Bamses almindelighed, som ret karakteristisk for os som folk. »Hvis vi godt kan lide folk, dyrker vi et narrativ om, at de var helt almindelige. Selv Simon Spies, som der er meget opmærksomhed omkring i øjeblikket, omtalte sig selv som en almindelig mand, der bare »havde lidt flere muligheder.« Mens excentrikeren Spies blev dyrket som almindelig, blev en anden kontroversiel skikkelse, den britiske børne-tv-vært Jimmy Saville, skildret som en særling i Storbritannien. Det kan man blandt andet se på Netflixs dokumentar om ham. I Danmark gør vi det anderledes. »De mest inkarnerede helteskikkelser, vi har i moderne tid, tæller Glistrup, Stauning, Christian 4. og H.C. Andersen. Tyder den liste på, at vi i virkeligheden idoliserer det ordinære? Det mener jeg ikke. Men fordi vi er præget af en småstatsfornemmelse, bilder vi os ind, at de var ligesom os.« Asser Amdisen laver en parallel til dansk politik. De offentliggjorte makrelmadder. Lars Løkkes fadøl. Statsministeren, der pudser vinduer på Facebook. »Hvis du ser på de nordiske statsmænd, var både Olof Palme og Jens Otto Krag akademiske ledere. Palme dyrkede også den side af sig selv. Til gengæld gjordeJens Otto Kragen dyd ud af at sidde og drikker bajere med sine politiske modstandere.« Asser Amdisen, der selv har skrevet bogen »Skurke og helte«, har intet imod Bamse. Slet ikke. Det er dyrkelsen af det almindelige i det ualmindelige, der går ham på. »Det har altid været min hovedanke mod danskheden, at den var dræbende hyklerisk. Det er slagsiden af Janteloven: Vi vil gerne have, at du bygger et tårn på 400 meter, hvis du bagefter slår ud med armene og siger: »Det var da ikke noget særligt.««",
        "metadata": {
            "source": "https://www.berlingske.dk/skaerm/instruktoer-bag-bamse-film-fuck-musikken-den-her-historie-er-bare-saa-god",
            "image_url": "https://berlingske.bmcdn.dk/media/cache/resolve/image_x_large/image/158/1584046/24181679-.jpg",
            "publication_time": "Søndag d. 28. august 2022, kl. 15.58",
            "author": "Sarah Iben Almbjerg",
            "related_links": [],
            "attachments": []
        }
    }
}