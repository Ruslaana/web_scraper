{
    "version": "1.0",
    "document": {
        "id": 9578,
        "title": "Berlingskes spåmænd: Bered dig på udspekulerede og hjælpsomme ai-agenter, selvtænkende hvidevarer – og kravet om den ægte vare",
        "content": "Få er i stand til at følge det tempo, som den teknologiske udvikling fortsætter i. Der sker så meget på alle fronter, og det kan tillige være svært at forstå betydningen af de mange nyskabelser og gennembrud. Men fat mod: Berlingskes faste spåmandshold har igen i år sat sig ved krystalkuglerne og set ind i det kommende år for kort og klart at sikre det brede oversigtsbillede over, hvad vi skal vente os af 2025. Tag med på den guidede rundtur, så du er beredt på, hvad der sker på arbejdspladsen og derhjemme – af både godt og skidt. Den digitale dobbeltgænger kan deltage i møder – eller lave skurkestreger af hidtil uhørt omfang.Fold sammenLæs mereFoto: Sebastian Kahnert/AP/Ritzau Scanpix. ►PREBEN MEJER  Preben Mejer, fremtidsforsker, direktør i videnscentret Radr og det nærmeste, Danmark kommer en vaskeægte it-guru.Fold sammenLæs mere ChatGPT og alt det andet, vi har brugt ai (kunstig intelligens) til, har været præget af, at det med prompts eller på anden vis er os, der siger, hvad der skal ske. Vi beder ChatGPT om at komme med en tekst eller finde de bedste vinterdæk. Ai er nu på vej ind i en fase, hvor den selv kan igangsætte og udføre opgaver: agentbaseret ai. Små selvstændige arbejdsagenter kan løse alverdens stadigt mere komplekse opgaver, både arbejdsmæssigt og privat. Alt fra indkøb til marketing og kundesupport. En samlet rejse, inklusive hoteller, fly, forslag til restauranter, og hvad jeg skal pakke til turen. Kig på min energiregning og se, om det, jeg betaler, er det bedste bud lige nu, og forhandl så en ny aftale på plads. Agenter, der køber ind, eller agenter, der booker bord på en restaurant – hos en anden agent! Det er et kæmpeskridt frem, lige så stort som fremkomsten af ChatGPT. Nu kører agenterne showet, ogjeg kan læne mig tilbage. Ting sker automatisk. Agenterne er blevet mulige, fordi ai selv kan bryde en opgave op i delopgaver, nærmest som en tankerække. Det betyder, at de kan planlægge et forløb, og hvis ikke det lykkes, kan de gå tilbage og prøve en anden vej. De kan endda også lave skurkestreger. Vi vil se agentskurke, der for at nå målet kan lave små rænkespil. For eksempel søge en byggetilladelse på et bevidst forkert grundlag, fordi de ved, at det er vejen til at få lov til at opføre et højere byggeri. Eller på mere avanceret vis føre folk bag lyset. Fup og bedrag og rænkespil når nye højder med agentbaserede skurke. I de gode, gamle dage (for et år siden) var vores sikkerhedsmæssige trussel først og fremmest at blive hacket og skullebetale et beløb i bitcoin for at få feriebillederne tilbage. En stor del af skurkestregerne fremover vil være inden for desinformation. Du bliver ringet op af en ai, der lyder som din datter, der skal bruge penge,eller din direktør. Firmaets renommé bliver kidnappet af nogle, der fortæller, at man bruger kinesiske børnearbejdere, eller fortæller om direktørens pædofilidom. Alt sammen falske opkald foretaget af en ai, der er umulig at skelne fra den ægte vare. Desinformation bliver den største sikkerhedstrussel fremover. Det er næsten umuligt at kende forskel på sandt og falsk. Det kan ødelægge dit firma eller dit omdømme, hvis ikke du betaler. Desinformation bliver et stort fokusområde. Din digitale assistent lærer dig at kende, og frem for at bruge digitale værktøjer har du en assistent, som du mere eller mindre ligeværdigt arbejder sammen med. Hvor tæt på dig ønsker du, at din assistent skal være? Du sender den til Teams-møder på dine vegne, den reagerer og svarer for dig og vender tilbage med referat af, hvad der skete på mødet. Den kan besvare e-mail, som om det er dig, der svarer. Du skal sætte grænsen for, hvor meget den skal optræde på dine vegne, og hvor meget den skal ligne dig. Når nu agenterne kan udføre opgaverne, vil vi se virksomheder med meget få ansatte. Det kræver naturligvis, at produktet ikke er for kompliceret, men hvis det er enkelt at have med at gøre, vil det være oplagt med strukturer, hvor ai-agenter udfører delopgaver, salg, marketing, salgssupport. Og tilbage vil der være en topchef, der sidder og keder sig ovre i det ene hjørne. FAKTAKlar ved krystalkuglenHer er Berlingskes stærke hold af teknologiske nytårsspåmænd:Preben Mejer, fremtidsforsker, direktør i videnscentret Radr og det nærmeste, Danmark kommer en vaskeægte it-guru.Natasha Friis Saxberg, administrerende direktør for brancheorganisationen IT-Branchen, Danmarks største brancheforening for it- og televirksomheder.Anders Elbak, it-markedsanalytiker med årelang indsigt i teknologimarkederne.John Strand, teleanalytiker og direktør i Strand Consult, der udarbejder analyser for it- og telebranchen verden over.Henrik Egede, direktør i APPLiA, brancheforeningen for producenter og importører af hvidevarer og elektriske husholdningsapparater.FOLD UD Her er Berlingskes stærke hold af teknologiske nytårsspåmænd: Viljen til at vælge bæredygtige varer – og mulighederne for at få dem repareret, når de går i stykker – er på vej op i 2025.Fold sammenLæs mereFoto: AFP/Ritzau Scanpix. ►HENRIK EGEDE Henrik Egede, direktør i APPLiA, brancheforeningen for producenter og importører af hvidevarer og elektriske husholdningsapparater.Fold sammenLæs mereFoto: APPLiA. Danske forbrugere kan nutrække udgifter til reparation af hvidevarer og elektronik fra. Det sker som en del af håndværkerfradraget – og det bliver spændende at se, om ikke politikernes udmærkede tiltag vil sparke gang i lysten til at reparere mere og dermed forlænge produkternes levetid, når det kan betale sig. Vi ved, at forbrugerne er villige til at få repareret for op til 40 procent af prisen for et nyt produkt. Mon viljen øges i 2025 med fradraget? Jeg tror det. Forbrugernes vilje til at betale for bæredygtighed er gået i stå. Høje fødevarepriser, generel usikkerhed og inflation har taget viljen til det bæredygtige væk. Med fare for at være overoptimistisk tror jeg, at forbrugertilliden for første gang i flere år vender til det bedre – og at vi dermed ser øget vilje til at betale for det bæredygtige valg. Hvad enten det gælder et nyt produkt eller reparation. Fra 2025 indfører Danmark producentansvar for emballage. Virksomhederne skal nu betale en miljøafgift for denemballage, der anvendes i forbindelse med et produkt. Vi er vant til, at vores varer er rigeligt indpakkede. Mon ikke virksomheder, også inden for hvidevarer og elektronik, vil se en fordel i at mindske emballagen. Emballage bliver et fokuspunkt i 2025, som i sin tid flasker, glas og batterier har været det. De, der køber nye produkter, vil i 2025 fåoverraskelser relateret til kunstig intelligens. Vi kan tale til produkterne. De kan tale til os. Nye produkter, for eksempel vaskemaskiner og ovne, klarer rutinefunktioner helt af sig selv. Vaskemaskinen ved, hvilket tøj vi vil vaske, og hvor mange kilo vi kommer i maskinen. Ovnen ved, om det er forårsruller eller anden til mortensaften. Hvidevarer bliver videnvarer. Dan Jørgensen er ny EU-kommissær for energi og boliger. 2025 bliver året, hvor Dan får nye drømme. Han opdager, at hvidevareindustrien står for mere end en million europæiske arbejdspladser. Han bliver klar over, at energieffektive hvidevarer i Europa allerede sparer hele Italiens elforbrug. Og han vil drømme om, hvordan de fleste af verdens hvidevarer og små elektriske husholdningsapparater fortsat kan designes i Europa. Der er noget at bevare og udvikle! Søgemaskinernes brug af kunstig intelligens til at sammenfatte oplysninger i stedet for at vise relevante hjemmesider kommer i fokus – og indhold skabt med kunstig intelligens bliver set som snyd eller dovenskab.Fold sammenLæs mereFoto: Lionel Bonaventure/AFP/Ritzau Scanpix. ►ANDERS ELBAK Anders Elbak, it-markedsanalytiker med årelang indsigt i teknologimarkederne.Fold sammenLæs mere Efter et par år, hvor virksomheder har eksperimenteret med kunstig intelligens, vil der i 2025 blive stillet krav om, at løsningerne skal skabe værdi. For at sikre dette vil vi se autonome agenter blive taget i brug – dvs. ai-baseret software, der automatisk eksekveres afhængig af input fra omgivelserne, men uden direkte menneskelig indblanding. De traditionelle søgemaskiner, der siden midten af 1990erne har været vores vigtigste indgang til information på internettet, er ved at blive erstattet af generativ ai. Vi får ikke længere en oversigt over relevante hjemmesider, men en beskrivelse af det emne, vi søger efter. I 2025 vil der komme højlydt debat om denne ændring, da det ofte er svært at gennemskue, om det er korrekt, og hvilke kilder der er brugt. Desuden er mange ikke interesseret i denne ændring. I det kommende år vil vi se konkrete eksempler på indgriben i brugen af teknologi – både globalt og herhjemme. Digitale platforme vil blive spærret eller lukket ned, da de ikke efterlever lovgivning om for eksempel produktsikkerhed, aldersgrænser eller ophavsret. I modsætning til Napster, The Pirate Bay og Silk Road, der tidligere er blevet lukket, er det nu store etablerede handels- og teknologivirksomheder, der står for skud. It harstor betydning for virksomheders klimaaftrykog grønne regnskaber. Det er ikke længere tilstrækkeligt at skifte til lidt mere energieffektivt udstyr og/eller brugecloudellermanaged servicesi stedet for egne servere. I 2025 vil der være særlig fokus på energieffektiv kode – dvs. at udvikle og optimere software og algoritmer med henblik på at minimere energiforbruget og udnytte mere energieffektiv hardware. Efter et par år med lige dele benovelse og bekymring om mulighederne i generativ ai vil vi i det kommende år se, at ai-genereret indhold bliver mindre interessant. Søgemaskiner og nyhedsfeeds prioriterer originalt indhold højere, og forbrugerne opfatter brugen af ai-genereret indhold som snyd eller dovenskab. Glem skønhedsfilteret – nu gælder det om at være ægte.Fold sammenLæs mereFoto: Staff/AFP/Ritzau Scanpix. ►NATASHA FRIIS SAXBERG Natasha Friis Saxberg, administrerende direktør for brancheorganisationen IT-Branchen, Danmarks største brancheforening for it- og televirksomheder.Fold sammenLæs mereFoto: Bax Lindhardt/IT-Branchen. Nej, det er ikke en parodi på Eminem, men realiteten efter at Trump har kastet sin kærlighed på blockchain og kryptovaluta samt erklæret, at han vil gøre USA til »verdens kryptohovedstad«. Med Trump, Musk ogDavid Sacks, den nyudnævnte »ai- og kryptozar«, vil vi opleve en ny blockchainrevolution i 2025. Trump vil gøre USA kryptovenlig med mindre regulering og ambitionen om en strategisk bitcoinreserve på en million bitcoin, der svarer til fem procent af den samlede forsyning. En strategi, som andre nationer kan blive fristet til at kopiere – hvis de har råd. I 2025 kommer du nok til at skabe din egen ai-agent, som kan overtage noget af dit rutinearbejde. Ai-agenter er en blanding mellem en grafisk brugergrænseflade, maskinlæring og NLP (neurolingvistisk programmering), der gør det lige så tilgængeligt og intuitivt at automatisere som at handle på nettet. Der er de seneste år sket markante fremskridt iudrulningen af førerløse bilermed virksomheder som Waymo, Tesla og Cruise i front. Waymo, der er ejet af Google, opererer primært i USA i byer som Phoenix, San Francisco og Los Angeles. De har fordoblet antallet af betalte førerløse ture til 100.000 på bare tre måneder i 2024. Den virkelig gode nyhed er, at deres biler har en ulykkesrate med personskade, der er 85 procent lavere end gennemsnittet for menneskelige chauffører, så vi ser ind i en fremtid, hvor vi kan minimere trafikulykker. Desinformation, fake newsogkunstige virkeligheder bliver sværere og sværere at skelnefra virkeligheden. Men nok er nok. Derfor vil vi se en øget jagt på de rigtige, uforfalskede billeder, den virkelige sandhed og det ægte menneske. I 2025 bliver det status at have rynker og hængemave, at tjekke fakta, inden man udtaler sig, og at turde vise, at man også kan have en dårlig dag. En ny guldalder for det uperfekte ægte liv. Udviklingstiden for medicin vil blive markant forkortet, og klimaresistente grøntsager kan mindske vores klimaaftryk – uden at gå på kompromis med den gode mad. Den helt store omvæltning kommer med ai, CRISPR (et genetisk værktøj) og kvantecomputere, hvor man kan udvikle nye vacciner, fjerne arvelige sygdomme, udrydde antibiotikaresistente bakterier, dræbe kræftsvulster samt få neurodivergente lidelser til at forsvinde. Alt i alt et kæmpe fremskridt for menneskeheden. Hvad indsamler nye biler egentlig af oplysninger, og hvor ender de henne?Fold sammenLæs mereFoto: Mathias Svold. ►JOHN STRAND John Strand, teleanalytiker og direktør i Strand Consult, der udarbejder analyser for it- og telebranchen verden over.Fold sammenLæs mereFoto: Andreas Beck/Ritzau Scanpix.  2025 bliver året, hvor vi vil se et eller flere størreforsøg på at konsolidere det danske telemarkedyderligere. Jeg vil ikke blive overrasket, hvis 3 forsøger at tage en rolle, nu hvor de har fået godkendt fusionen mellem dem og Vodafone i Storbritannien. Ud over det er TDC kommet til et punkt i livet, hvor de eksisterende ejere må finde ud af, hvad de vil gøre. Lige nu ligner deres satsning en kommerciel katastrofe. Ai vil få endnu mere hype i 2025 og vil flytte sig fra ChatGPT til de vertikale løsninger, der vil poppe op på toppen af de klassiske ai-platforme. Deudvikles til bestemte kundesegmenter som advokater, konsulenter, sundhedsbranchen og andre brancher. Vi går fra at tale om ai til at tale om, hvordan konkrete brancher kan spare tid og penge på at udvikle og benytte branchespecifikke ai-løsninger. Større virksomheder vil i stigende grad implementere ai-løsninger som et standardværktøj på lige fod med de Office-pakker, som mange benytter. Den viden, som virksomheder køber ind, vil blive lagt ind i en central ai-løsning, hvor medarbejdere ikke blot kan hente viden på »biblioteket«, men få adgang til en ai-bearbejdet udgave af den viden, som virksomheden har i sit »vidensbibliotek«. 2025 bliver ikke et sjovt år forbig tech–de kommer under beskydning fra alle vinkler. Efter at virksomheder som Google, Facebook med flere har kørt på frihjul gennem mange år, bliver 2025 året, hvor kritikken af disse virksomheder bliver meget reel. De vil ikke blot blive angrebet af det politiske system, men også af medieverdenen og telebranchen. Kravene er, at de skal betale for de gratis fordele, som de har opnået hos en række brancher. 2025 bliver også året, hvor der kommer ekstra fokus på Kina og kinesiske leverandører. 2025 bliver ikke et sjovt år, hvis man ønsker at sælge kinesisk teknologi i den vestlige verden. Jeg tror, at der kommer meget fokus på, hvordan kinesiske producenter og løsninger –herunder kinesiske biler– indsamler og benytter data om kunderne. Hvis du ikke er paranoid, skal du nok blive det i 2025. Læs mere:Se, hvor præcist spåmandholdet ramte, da de forudså 2024. FAKTALynordbogAi:Engelsk for »artificial intelligence«, på dansk kunstig intelligens (ki).Big tech:Fællesbetegnelse for, hvad vi på dansk kalder teknologigiganterne, altså Apple, Amazon, Microsoft, Google, Meta/Facebook m.fl.Bitcoin:Den største digitale valuta eller kryptovaluta, der er uafhængig af nationalbankers og finansielle institutioners styring og dermed af andre valutaer.Blockchain:Det underliggende it-system bag kryptovalutaer som bitcoin. Blockchainsystemet bygger på, at hver eneste transaktion gemmes for altid og låses, så ingen kan pille ved dataene. Samtidig er alle data frit tilgængelige for alle.ChatGPT:En internetbaseret chatbot, som man kan kommunikere med (også på dansk), og som ud fra sin indprogrammerede viden kan skrive svar, tekster, lave præsentationer, skabe billeder, lyd og programkode.Cloud (computing):It-jargon for internetbaserede tjenester, hvor datalagring og afvikling af programmer sker over internetforbindelsen til et datacenter i stedet for at foregå lokalt på en computer, tablet eller telefon.Generativ ai:Generativ kunstig intelligens, altså software, som ud fra sin indprogrammerede viden kan skabe nye tekster, billeder, lyd, programkoder med mere.Kryptovaluta:Digital valuta som for eksempel bitcoin (se ovenfor), der fungerer på et it-system af blockchain (se ovenfor).Managed services:Udliciterede it-opgaver, hvor varetagelse, drift og opdatering af it-systemer, processer og funktioner lægges »ud i byen« frem for at stå for dem selv.Vertikale løsninger:Skræddersyede løsninger designet til særlige brancher eller sektorer med fokus på behov og udfordringer her – i modsætning til generelle løsninger, der bruges på tværs af brancher. Det kan for eksempel være et softwareprogram lavet specielt til detailhandel, sundhedsvæsen eller ejendomsbranchen.Th.FOLD UD Ai:Engelsk for »artificial intelligence«, på dansk kunstig intelligens (ki). Big tech:Fællesbetegnelse for, hvad vi på dansk kalder teknologigiganterne, altså Apple, Amazon, Microsoft, Google, Meta/Facebook m.fl. Bitcoin:Den største digitale valuta eller kryptovaluta, der er uafhængig af nationalbankers og finansielle institutioners styring og dermed af andre valutaer. Blockchain:Det underliggende it-system bag kryptovalutaer som bitcoin. Blockchainsystemet bygger på, at hver eneste transaktion gemmes for altid og låses, så ingen kan pille ved dataene. Samtidig er alle data frit tilgængelige for alle. ChatGPT:En internetbaseret chatbot, som man kan kommunikere med (også på dansk), og som ud fra sin indprogrammerede viden kan skrive svar, tekster, lave præsentationer, skabe billeder, lyd og programkode. Cloud (computing):It-jargon for internetbaserede tjenester, hvor datalagring og afvikling af programmer sker over internetforbindelsen til et datacenter i stedet for at foregå lokalt på en computer, tablet eller telefon. Generativ ai:Generativ kunstig intelligens, altså software, som ud fra sin indprogrammerede viden kan skabe nye tekster, billeder, lyd, programkoder med mere. Kryptovaluta:Digital valuta som for eksempel bitcoin (se ovenfor), der fungerer på et it-system af blockchain (se ovenfor). Managed services:Udliciterede it-opgaver, hvor varetagelse, drift og opdatering af it-systemer, processer og funktioner lægges »ud i byen« frem for at stå for dem selv. Vertikale løsninger:Skræddersyede løsninger designet til særlige brancher eller sektorer med fokus på behov og udfordringer her – i modsætning til generelle løsninger, der bruges på tværs af brancher. Det kan for eksempel være et softwareprogram lavet specielt til detailhandel, sundhedsvæsen eller ejendomsbranchen.Th. ",
        "metadata": {
            "source": "https://www.berlingske.dk/virksomheder/berlingskes-spaamaend-bered-dig-paa-udspekulerede-og-hjaelpsomme-ai",
            "image_url": null,
            "publication_time": "Torsdag d. 02. januar 2025, kl. 16.04",
            "author": "Thomas Breinstrup",
            "related_links": [],
            "attachments": []
        }
    }
}