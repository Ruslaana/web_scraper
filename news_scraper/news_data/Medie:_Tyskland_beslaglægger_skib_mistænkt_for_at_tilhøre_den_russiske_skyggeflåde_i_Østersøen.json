{
    "version": "1.0",
    "document": {
        "id": 22119,
        "title": "Medie: Tyskland beslaglægger skib mistænkt for at tilhøre den russiske skyggeflåde i Østersøen",
        "content": "Skibet hedder »Eventin« og sejler under panamansk flag. Og skibet er ifølgeDer Spiegelsoplysninger en del af den russiske skyggeflåde. Men fredag er det blevet beslaglagt i Østersøen af de tyske toldmyndigheder. Skibet har siden januar ligget i farvandet ud for den tyske ø Rügen. »Eventin« har cirka 100.000 tons råolie ombord til en værdi af 40 millioner euro, som nu er kommet i tyske hænder, skriver mediet. Skyggeflådenreferer til en række ældre og ofte uforsikrede olieskibe, som Ruland bruger til at transportere olie rundt om i verden for at omgå de sanktioner, som blandt andet EU og USA har pålagt Rusland efter landets invasion af Ukraine i 2022. Skibene sejler under andet flag end det russiske.",
        "metadata": {
            "source": "https://www.berlingske.dk/internationalt/medie-tyskland-beslaglaegger-skib-mistaenkt-for-at-tilhoere-den",
            "image_url": "https://berlingske.bmcdn.dk/media/cache/resolve/image_x_large_vertical/image/190/1902927/24915674-her-ses-skibet-eventin-ligge-ud-nord-for-den-tys.jpg",
            "publication_time": "Fredag d. 21. marts 2025, kl. 15.17",
            "author": "Simon Wincentz Heim",
            "related_links": [],
            "attachments": []
        }
    }
}