{
    "version": "1.0",
    "document": {
        "id": 13497,
        "title": "Nu står det 1-1 i politiske vennetjenester – statens superfond ligner en farce",
        "content": "Det er en bombe. Regeringen har fundet alletiders »ben« til Venstres tidligere formand Jakob Ellemann-Jensen (V). På en måde kan man sige, at selvfølgelig har de det. Det var måske aldrig blevet en SVM-regering uden Jakob Ellemann-Jensen, som alt efter temperament havde modet eller dumdristigheden til at trække Venstre ind i en regering med Socialdemokratiet for første gang siden misfosteret SV-regeringen i 1978. Derfor er der på den måde en vis logik i, at regeringen indstiller Jakob Ellemann-Jensen til atvære medlem af bestyrelsen i statens superfond,EIFO, med det rigtige navn Danmarks Eksport- og Investeringsfond. Det er også en temmelig problematisk beslutning. Fonden er knap to år gammel, før regeringen sætter en ny lav standard for, hvordan man besætter tunge statslige bestyrelser. Hvis man er rigtig venlig, så taler Ellemanns karriere som dansk toppolitiker med en fortid som partiformand, vicestatsminister, forsvarsminister, økonomiminister og tidligere fødevareminister foruden en kortere erhvervskarriere for, at han naturligvis kan udnævnes til hvad som helst. Sagen er imidlertid, at alle åbenlyst kan se, at det ligner en vennetjeneste, og at Jakob Ellemann-Jensen ikke ejer nogen særlig indsigt i eksportkredit, klimafinansiering, vækstkapital og statsstøtte. Så vidt jeg er blevet orienteret, så er en af de vigtigste og tungeste opgaver i EIFOs bestyrelse at tage stilling til tunge og indviklede projekter og kreditindstillinger, som skal godkendes for at få bevilget eksportfinansiering i milliardklassen til vindmøller og andre kæmpeprojekter. Det eneste bestyrelsesmedlem med den slags indsigt er nu Jørgen Høholt med en fortid i Nordea. Udnævnelsen af Jakob Ellemann-Jensen løser imidlertid et andet prekært problem. Ingen fattede, hvorfor statsministerens tidligere nære medarbejder, spindoktor og topstrategMartin Rossen skulle i EIFOs bestyrelse. Her sidder han stadig. Statsminister Mette Frederiksen (S) og Martin Rossen, mens han stadig var spindoktor for statsministeren.Fold sammenLæs mereFoto: Mads Claus Rasmussen/Ritzau Scanpix. På den måde kan man i dag konstatere, at det står 1-1 i politiske vennetjenester omkring EIFO mellem rød og blå blok. Og så alligevel ikke helt. Der var lyserød slagside, daPensionDanmarks tidligere topchef Torben MögerPedersen blev udnævnt til fondens første formand. Torben Möger Pedersen har i årtier været tæt på den socialdemokratiske bevægelse og partiets top. Ham tabte regeringen tålmodigheden med, omend den tidligere erhvervsminister Simon Kollerup (S) i 2022 kunne bruge Torben Möger, da han skulle sikre, at der sad en loyal person i spidsen for det misfoster i milliardklassen, som han tvang igennem, da han var erhvervsminister. Torben Möger Pedersen er tidligere topdirektør for PensionDanmark og tidligere formand for EIFO.Fold sammenLæs mereFoto: Mathias Svold. Der er aldrig nogensinde lavet en rapport eller et papir, som begrundede logikken i atlægge Eksportkreditfonden, Vækstfonden og Danmarks Grønne Investeringsfond sammen. Der er aldrig beskrevet klare stordriftsfordele. Senest har erhvervsminister Morten Bødskov styrket fondens rolle ved at lægge fordelingen af4,2 milliarder kroner i strategisk statsstøtteover i EIFO, omend den kunne ligge alle mulige andre steder. De to andre nye medlemmer af bestyrelsen er grundlægger og administrerende direktør i Netcompany André Rogaczewski og den mere ukendte Barbara Taudorf Andersen. Barbara Taudorf Andersen er et temmelig ubeskrevet blad i offentligheden, men har en karriere som professionelt bestyrelsesmedlem og som udviklingsdirektør i den spændende virksomhed 21st.BIO, der arbejder med bæredygtige fødevarer og materialer. Novo Holdings er blandt investorerne i 21st.BIO. Ud af bestyrelsen er blandt andet røget finansmandenChristian Frigast, som er blevet formand for den store statslige fond Nordsøfonden og desuden er næstformand for PostNord. Udnævnelsen af Jakob Ellemann-Jensen til bestyrelsen får den egentlig store nyhed om EIFO til helt at drukne. Det må ikke ske. Den er, at en af det moderne Danmarks længstsiddende og mest respekterede departementschefer bliver den nye formand for EIFO. Man må simpelthen bare beundreMichael Dithmer, som i sine årtier som departementschef aldrig har tabt en minister på en dårlig sag eller en skandale. Ikke én. Når man har udrettet den bedrift og i nogle tilfælde også reddet Danmark fra den økonomiske afgrund som under finanskrisen, så kan man ærligt fortjene en rigtig tung post som bestyrelsesformand i en stor statsfond med forretninger for over 150 milliarder kroner. Er man lidt historisk bevidst, er en ny lille detalje om Michael Dithmer værd at bide mærke i. Det er en måned siden, at Michael Dithmer blev tildelt storkorset af Dannebrogordenen af Kongen. Når man har modtaget storkorset, så får man sit våbenskjold – nu skal Dithmer designe et – ophængt i Frederiksborg Slotskirke sammen med alle de andre af nationens store sønner og døtre som eksempelvis tidligere nationalbankdirektør Bodil Nyboe Andersen. Han er så at sige skrevet ind i rigets historie. Michael Dithmer modtager storkorset.Fold sammenLæs mereFoto: Michael Dithmers Linkedin-profil. Michael Dithmer forstår fondens rolle til bunds og forstår det delikate samspil mellem fonden, regeringen, myndighederne, erhvervslivet og samfundet generelt. Der burde være grundlæggende respekt for, at superfonden alene træder til der, hvor markedet ikke fungerer, og der, hvor bankerne ikke er til stede. Det forstår Dithmer trods alt. Derfor ligger der en nødvendig indhegning af EIFO ved at gøre Dithmer til formand. Som jeg skrev for nogle uger siden, da jegspekulerede i Michael Dithmer som en mulig formandfor EIFO, er der formentlig kun én person, som på én gang kan sørge for at holde EIFO mest muligt ude af søgelyset, befæste superfondens autoritet og udvikle EIFOs position. Heldigvis har denne person også styrken til at rydde op i de værste dårligdomme i EIFO. Michael Dithmer er ny formand for EIFO.Fold sammenLæs mereFoto: Maria Albrechtsen Mortensen. Samtalen med pressen har i Dithmers tid som departementschef været drevet af mere nødvendighed end lyst. De skiftende erhvervs- og økonomiministre har haft et naturligt behov for at lufte deres sejre, mens der omkring Dithmer og hele departementet har været den størst mulige distance til pressen, hvor det har været nærmest diskvalificerende at have et venskabeligt forhold til en journalist eller en redaktør. Ganske vist har EIFO en vistnok glimrende topdirektør i 54-årige Peder Lundquist, som har en hel del at skulle have sagt. Lundquist er imidlertid ikke nogen stor kommunikatør. Derfor er det et godt gæt, at EIFO med Dithmer som formand forbliver en temmelig anonym og kedsommelig statslig fond, som vi kun kommer til at høre om en gang imellem. Dithmer ved, at jo mere man hører til EIFO, des mere vil det provokere de private banker og de borgerlige partier. Vi ender dermed med at få det, som vi i virkeligheden alle på lang sigt bør frygte, nemlig en gigantisk statslig superfond med en ret betydelig magt i kraft af sine forbindelser til store virksomheder som Vestas og andre markante eksportvirksomheder. EIFO med Dithmer for bordenden vil aldrig larme så meget, at den for alvor vil være truet af politikernes vrede eller lave så stor ballade, at nogen vil lukke den foreløbig. Desværre. Thomas Bernt Henriksen er Berlingskes erhvervskommentator Thomas Bernt Henriksen er erhvervskommentator på BerlingskeFold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/kommentar/nu-staar-det-1-1-i-politiske-vennetjenester-statens-superfond-ligner-en",
            "image_url": "https://berlingske.bmcdn.dk/media/cache/resolve/image_x_large/image/182/1827424/24775006-jakob-ellemann-jensen-v-han-har-vret-formand-f.jpg",
            "publication_time": "Mandag d. 19. august 2024, kl. 15.28",
            "author": "Thomas Bernt Henriksen",
            "related_links": [],
            "attachments": []
        }
    }
}