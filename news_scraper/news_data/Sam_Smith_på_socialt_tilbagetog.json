{
    "version": "1.0",
    "document": {
        "id": 8875,
        "title": "Sam Smith på socialt tilbagetog",
        "content": "Den engelske sanger Sam Smith er trods de bedste intentioner løbet ind i lidt af en shitstorm efter sin tale ved Oscar-festen søndag. Her fik Sam Smith en Oscar for bedste filmsang til James Bond-filmen Spectre, og i talen fremhævede han hvor stolt han var af, som den første åbent erklærede bøsse, at få en Oscar. Men det skulle han ikke have gjort. For tidligere Oscarvindere inkluderer både Elton John, Stephen Sondheim og instruktøren Dustin Lance Black, som i 2009 fik en Oscar for filmen Milk, som ligefrem handler om bøsserettighedsforkæmperen Harvey Milk. Så hvem var Sam Smith at føre sig frem som noget særligt. Sangeren har efterfølgende undskyldt miseren og begrundet den i mangelfuld research. »Anden erklærede bøsse, tredje eller nr. 1000, det var ikke min pointe. Jeg ville bare sætte noget lys på LGBT samfundet, som jeg holder så meget af,« lød forklaringen på Twitter efterfulgt af en besked om, at han nu har brug for en pause fra de sociale netværk. »Jeg logger af et stykke tid. Nogle martinisshaken not stirredvil absolut være på sin plads nu,« lød tweetet fra Sam Smith.  I'm logging off for a while. Some Martinis shaken not stirred are definitely in order.",
        "metadata": {
            "source": "https://www.berlingske.dk/kultur/sam-smith-paa-socialt-tilbagetog",
            "image_url": "https://berlingske.bmcdn.dk/media/cache/resolve/image_x_large/image/16/160496/12514345-us-oscars-afterparty.jpg",
            "publication_time": "Onsdag d. 02. marts 2016, kl. 15.37",
            "author": "Ivar Carstensen",
            "related_links": [],
            "attachments": []
        }
    }
}