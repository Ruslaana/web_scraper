{
    "version": "1.0",
    "document": {
        "id": 14100,
        "title": "Brugtbilsmarkedet i frit fald – her er, hvad du skal se efter, hvis du er på udkig efter en elbil",
        "content": "2023 var et solidt brugtbilår – faktisk blandt det bedste nogensinde, viser en ny stor opgørelse foretaget afBilinfoogBilbasen. Det store salg af blandt andet elbiler er fremprovokeret på baggrund af det høje antal prisrettelser, hvorfor elbilerne generelt er blevet solgt med store tab i de første måneder af 2023. Til sorg for sælgerne og til glæde for køberne af en brugt elbil. De prisrettelser, som der henvises til i rapporten, er en direkte konsekvens af markedsudviklingen gennem hele 2023, hvor en elbil i snit er rettet 5,5 gange ned i pris, før den blev solgt. Lidt bedre står det til for dieselbiler og pluginhybrider, hvor prisen kun er tilrettet godt fem gange, inden de blev solgt. Konkluderende for Bilinfo og Bilbasens rapport for 2023 er, at 2024 kan ende i en »yderligere forstærket prisspiral i nedadgående retning«. De relativt høje prisrettelser på brugtbiler taler til forbrugernes fordel. Og det har haft den direkte konsekvens, at rigtig mange har købt en brugt bil i 2023. Prisrettelserne er kommet som følge af afgiftsforandringerne i 2015 og 2018, og rapporten konkluderer, at de lave priser på brugte elbiler fortsætter ind i 2024, som bliver »mere nervøst end tidligere set«. Rapporten har også samlet tal fra prisrettelser – nedsættelser – fra januar 2024, som var dehøjeste nogensinde. I december 2023 fik Berlingske specialisten Yassar Abaiji, der er teknisk konsulent hos FDM, til at pege på ting, man bør være opmærksom på, inden man køber en brugt elbil. Der er nemlig store forskelle på de traditionelle brændstofbilers og elbilers teknik og egenskaber. Du kanlæse den fulde artikel her. Eller læse et uddrag af pointerne nedenfor. Ved en elbil er det vigtigt at undersøge, hvor langt den går på en opladning. Her opgives der nogle tal i henhold til de såkaldte WLTP- eller NEDC-normer. Selvom det dog ikke er altid, at man kan regne med, at bilen så rent faktisk lever op til de rækkevidder, som den er opgivet til, påpeger Yasser Abaiji. Derfor er der to muligheder: enten at kontakte et mærkeværksted og bede dem om at komme med en dokumentation eller et estimat på helbredstilstanden på batteriet, eller også kan man få lavet en uafhængig test af højvoltbatteriet, som kan laves som en ganske præcis måling. Batteriets egenskaber er garanterede af de fleste bilproducenter, men alt efter målemetoden kan batteriet ende over eller under garantigrænsen. FDM ser alle mulige fejl, også på elbiler – lige fra på laderen til motoren, varmekomponenter, aircondition og så videre. Men FDM oplever ikke flere fejl ved elbiler end ved en brændstofbil. Selve elmotorerne er meget driftsikre som udgangspunkt, blandt andet fordi der kun er én bevægelig del i den, mens en forbrændingsmotor måske har 2.000. Her skal købere og ejere af elbiler være ekstra opmærksomme. Kig efter rust på bremseskiverne. I det nordiske klima har vi generelt et problem med bremser, og det er værre på elbiler, fordi bremserne ikke bruges så meget, da elmotoren typisk bremser bilen. FDM anbefaler at rense og smøre bremserne en gang om året. »Vi har en bekymring i forhold til konfiguration af bilen. Vi ser rigtig mange biler komme fra udlandet, fordi man i en periode ikke kunne få dem i Danmark på grund af chipmangel. Der kan man komme galt afsted,« siger Yasser Abaiji og peger specifikt på, at der er kommet biler til landet, der kun kan lade på en fase, mens det gængse er, at bilerne kan lade på tre faser. Det betyder lokalt i Danmark, at når man kun kan lade på én fase, så lader den langsommere end naboens tilsvarende bil med tre faser. Så det skal man få fastslået og dokumenteret i slutsedlen. Man kan selv kigge i ladeporten, hvor der i type 2-stikket er syv ben. Hvis der er belægning i de syv huller, så lader den på tre faser. Nogle elbiler er eksempelvis produceret til Spanien, hvor de ikke behøver en varmepumpe. Sørg for at få det hele med, så bilen svarer til en tilsvarende bil solgt til det danske marked – og få dokumenteret, hvilket udstyr bilen indeholder. Der kan være andre garantier, hvis bilen er solgt i et andet land. Typisk er garantierne europæiske garantier, men man kan godt komme ud for, at de er forskellige fra land til land. Nedenfor er der samlet en række artikler med gode råd og information om økonomien i at købe og køre en elbil: Sådan bliverpriserne på elbiler 2024 Ville du købe enkinesisk elbil? Læs eksperternes svar Elbiler er langtdyrere at forsikre end brændstofbiler Solceller kanfodre din elbil – men der er faldgruber",
        "metadata": {
            "source": "https://www.berlingske.dk/dine-penge/brugtbilsmarkedet-i-frit-fald-her-er-hvad-du-skal-se-efter-hvis-du-er",
            "image_url": "https://berlingske.bmcdn.dk/media/cache/resolve/image_x_large/image/176/1763675/24635884-elpriserne-er-p-himmelflugt-det-samme-er-salget.jpg",
            "publication_time": "Søndag d. 11. februar 2024, kl. 15.44",
            "author": "Theresa Thrue Heiredal",
            "related_links": [],
            "attachments": []
        }
    }
}