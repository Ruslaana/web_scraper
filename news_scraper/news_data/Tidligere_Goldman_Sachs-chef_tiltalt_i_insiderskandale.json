{
    "version": "1.0",
    "document": {
        "id": 16027,
        "title": "Tidligere Goldman Sachs-chef tiltalt i insiderskandale",
        "content": "Det amerikanske finanstilsyn har tiltalt den tidligere Goldman Sachs-chef Rajat Gupta for seks tilfælde af insiderhandel. Rajat Gupta overgav sig ifølge det norske erhvervsmedie E24 til FBI onsdag.  Den 62-årige businessmand er tidligere topchef i rådgivningsvirksomheden McKinsey, og hangrundlagde sin aggressive filosofi i Danmark. Tiltalen mod Rajat Gupta er del af en større amerikansk sag om insiderhandel, hvor han er den mest prominente erhvervsleder, der skal for retten. Den amerikanske anklagemyndighed mener blandt andet, at Rajat Gupta har tippet hedge fond-chefen Raj Rajaratnam, mens Gupta sad i bestyrelserne for både Goldman Sachs og Procter & Gamble. Tips, som Rajaratnam tjente mange penge på.  Rajat Guptas forsvarer afviser, at hans klient har gjort noget galt. Gupta blev onsdag løsladt mod en kaution på 10 millioner dollar. Rajaratnam blev tidligere denne måned idømt 11 års fængsel for insiderhandel.",
        "metadata": {
            "source": "https://www.berlingske.dk/virksomheder/tidligere-goldman-sachs-chef-tiltalt-i-insiderskandale",
            "image_url": "https://berlingske.bmcdn.dk/media/cache/resolve/image_x_large/image/46/460492/4643858-pix-rajatgupta-biz.jpg",
            "publication_time": "Torsdag d. 27. oktober 2011, kl. 14.20",
            "author": null,
            "related_links": [],
            "attachments": []
        }
    }
}