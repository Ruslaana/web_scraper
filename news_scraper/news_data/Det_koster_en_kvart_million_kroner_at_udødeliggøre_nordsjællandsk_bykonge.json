{
    "version": "1.0",
    "document": {
        "id": 3484,
        "title": "Det koster en kvart million kroner at udødeliggøre nordsjællandsk bykonge",
        "content": "Det skabte ikke så lidt debat, da det før jul kom frem, at de i Rudersdal Kommune ville bruge en kvart million kroner på at få tidligere borgmester Jens Ive (V) foreviget. Således kan en borgmester efter endt tjeneste i Rudersdal og mange andre kommuner vælge at lade sig portrættere af en kunstner efter eget valg, hvilket for Jens Ives vedkommende faldt på Peter Martens. Nu er turen så kommet til endnu en gang at bruge 250.000 kroner på at portrættere endnu en tidligere borgmester i endnu nordsjællandsk kommune. Nemlig Gentoftes borgmester gennem 28 år frem til 2021, Hans Toft (K). Ifølge borgmester Michael Fenger (K) har et enigtøkonomiudvalgi Gentofte Kommune besluttet at indstille til kommunalbestyrelsen at bruge op til en kvart million kommunale kroner på et portræt af Hans Toft. Hans Toft (K) afløste i 1993 partifællen Birthe Philip som borgmester i Gentofte og sad på posten indtil 2021. Arkivfoto: Søren BidstrupFold sammenLæs mere Det forudsætter dog, at »Hans Toft er indstillet på at lade sit portræt male af en kunstner efter eget valg med henblik på ophængning af portrættet på rådhuset og inden for den økonomiske ramme«. Det seneste borgmesterportræt i Gentofte er af Birthe Philip (K), der i 1993 blev efterfulgt af Hans Toft. Akkurat som i Rudersdal bliver beslutningen i Gentofte truffet i en tid med stigende kommuneskat. Men ifølge Michael Fenger er 250.000 kroner »et passende niveau«. Kunne man ikke få fint portræt for det halve? »Det er muligt. Men jeg synes ikke, at 250.000 kroner er en urimelig høj pris. Det er klart, der er en øvre grænsen. Men her mener jeg, at vi har fundet en fin balance, hvor vi på ingen måde er ekstravagante,« siger han. Ifølge borgmesteren er det »lidt ude af proportioner« at se prisen på maleriet i lyset af skattestigninger. I år og næste år med 0,17 procentpoint, og i 2025 med endnu 0,22 procentpoint, hvor den vil ende på 24,56 procent. »Vi har en serviceramme på 3,8 milliarder kroner,« konstaterer han: »Vi gør det for at værdsætte en tradition og en borgmester, der har givet 28 år af sit liv til kommunen.« I Rudersdal blev beslutningen om at bruge de 250.000 kroner blandt andet mødt af et lokalt borgerforslag, der blev behandlet i byrådssalen. »Det er at ødsle med kommunens penge,« lød det: »Skal der laves noget, kan det eventuelt være et portrætfotografi, dette kan laves til under 5.000 kroner«. Men, som Jens Ive sagde til sn.dk, så er det »jo ikke mit portræt, men hele Rudersdals«. Over for sn.dk vurderede han, at der måske i snit bliver malet et borgmesterportræt hver tiende år i det, der var hans pastorat som borgmester. Hurtigere går det i København, hvor der med hele syv borgmestre oftere vil være bud efter en portrætmaler. Eksempelvis tegnerenRoald Als, der til en pris på 175.000 kroner udødeliggjorde netop afdødeRitt Bjerregaardefter hendes afgang som overborgmester efter valget i 2009. På Frederiksberg er der også tradition for at male borgmestre, mens der i kommuner som Albertslund og  Frederikssund ifølgeTV 2 Kosmopoler tradition for, at der bliver taget et foto af afgåede borgmestre. Ifølge samme medie er der slet ikke tradition for portrætter i eksempelvis Allerød og Hørsholm. I Gentofte forventer Michael Fenger, at kommunalbestyrelsen på et møde mandag siger ja til Økonomiudvalgets indstilling. Det er ikke lykkedes Berlingske at få en kommentar fra Hans Toft om eventuelt valg af kunstner.",
        "metadata": {
            "source": "https://www.berlingske.dk/metropol/det-koster-en-kvart-million-kroner-at-udoedeliggoere-nordsjaellandsk",
            "image_url": "https://berlingske.bmcdn.dk/media/cache/resolve/image_x_large/image/164/1641110/24331963-hans-toft.jpg",
            "publication_time": "Mandag d. 30. januar 2023, kl. 15.27",
            "author": "Jens Ejsing",
            "related_links": [],
            "attachments": []
        }
    }
}