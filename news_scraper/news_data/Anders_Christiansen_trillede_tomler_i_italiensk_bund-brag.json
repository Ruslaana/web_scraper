{
    "version": "1.0",
    "document": {
        "id": 19155,
        "title": "Anders Christiansen trillede tomler i italiensk bund-brag",
        "content": "Den 24-årige rødtop-elegantier Anders 'AC' Christiansen måtte endnu engang varme pladsen på bænken, da Verona-klubben Chievo onsdag aften besøgte Parma i den vigtige bundkamp i Norditalien. Den tidligere FC Nordsjælland-spiller fik ellers Serie A-debut for 10 dage siden mod Napoli, hvor han med små ti minutter igen blev sendt på banen, dog uden at kunne rette op på slutresultatet 1-2. Anders Christiansen kunne se sit nye hold bringe sig i front efter 54 minutters spil, hvor Ervin Zukanovic på flotteste vis løftede sit frispark over muren og i kassen - uden chance for Parmas keeper. Selv om Chievo væltede sig i kæmpemæssige chancer, endte det med den ene scoring, og dermed kravler Chievo og Anders Christiansen over nedrykningsstregen med to point ned til Cagliari på den anden side. Chievo tager næste gang imod Samdoria, hvor 'AC' kan håbe på spilletid igen.",
        "metadata": {
            "source": "https://www.berlingske.dk/sport/anders-christiansen-trillede-tomler-i-italiensk-bund-brag",
            "image_url": "https://berlingske.bmcdn.dk/media/cache/resolve/image_x_large/image/72/727119/8291747-acd.jpeg",
            "publication_time": "Onsdag d. 11. februar 2015, kl. 19.58",
            "author": null,
            "related_links": [],
            "attachments": []
        }
    }
}