{
    "version": "1.0",
    "document": {
        "id": 10266,
        "title": "Sjællandsk taskekonge sælger livsværket til Neye",
        "content": "Neye, Danmarks største taske- og kuffertkæde, køber konkurrentet Kaza af stifteren Per Flensborg, fremgår det af  en pressemeddelelse. »Vi er meget glade for, at vi kan byde Kaza velkommen i Neye. Det giver os mulighed for at træffe en række strategiske valg, som skal gøre Neye endnu større og møde danskerne endnu flere steder,« udtaler Camilla Raffnsøe, adm. direktør Neye, i meddelelsen.  Kaza er en dansk-ejet butikskæde, som forhandler tasker, punge og kufferter og andet tilbehør. Kæden åbnede sin første butik i 1989 i Roskilde og er siden udvidet til en række sjællandske byer. Kæden er stiftet af Per Flenborg, der nu sælger sit livsværk. De to parter oplyser ikke købsprisen. Neye kommer fremover til at bestå af 44 butikker landet over samt en webshop. Kazas butikker i Field’s, Waves Greve, Hørsholm, Næstved, Køge, Trianglen på Østerbro, Købmagergade i København samt i Frederiksberg. Centeret vil blive lavet om til Neye-butikker inden for den nærmeste tid.  Neye åbnede sin første butiki 1881 på Vimmelskaftet i København, hvor virksomheden i dag har sit hovedkontor. Neye er fondsejet og Neye-Fonden støtter kræftforskning med sit overskud. Neye omsatte i fjor for godt 250 mio. kr., og de ca. 350 medarbejdere genererede et overskud på 25 mio. kr.  ",
        "metadata": {
            "source": "https://www.berlingske.dk/virksomheder/sjaellandsk-taskekonge-saelger-livsvaerket-til-neye",
            "image_url": "https://berlingske.bmcdn.dk/media/cache/resolve/image_x_large/image/11/112209/15128166-camilla-raffnse-adm-direktr-for-neye.jpg",
            "publication_time": "Mandag d. 17. oktober 2016, kl. 09.47",
            "author": "Lasse Friis",
            "related_links": [],
            "attachments": []
        }
    }
}