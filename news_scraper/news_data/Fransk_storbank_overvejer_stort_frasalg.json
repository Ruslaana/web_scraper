{
    "version": "1.0",
    "document": {
        "id": 11428,
        "title": "Fransk storbank overvejer stort frasalg",
        "content": "Credit Agricole har en aktiepost på 31 pct. i den saudiske bank. Vælger Credit Agricole at sælge, vil det hugge omkring 8 pct. af koncernens driftsindtjening, vurderer analytiker Jean-Pierre Lambert fra Keefe, Bryette & Woods ifølgeBloomberg News. Han peger på, at Credit Agricole ikke mangler kapital og derfor ikke har noget særligt behov for frasalg, især ikke når det kommer til, hvad han betegner som overskudsgivende forretninger med strategiske vigtige forbindelser. Ifølge Bloombergs oplysninger har den franske storbank da heller ikke indledt en formel salgsproces, men foreløbigt kun taget kontakt til rådgivere. Aktien i Credit Agricole ligger ved 11-tiden uændret i 12,07 euro efter at have ligget lavere det meste af morgenen.  ",
        "metadata": {
            "source": "https://www.berlingske.dk/business/fransk-storbank-overvejer-stort-frasalg",
            "image_url": "https://berlingske.bmcdn.dk/media/cache/resolve/image_x_large/image/14/140278/16570561-credit-agricoleresults.jpg",
            "publication_time": "Onsdag d. 08. marts 2017, kl. 11.29",
            "author": null,
            "related_links": [],
            "attachments": []
        }
    }
}