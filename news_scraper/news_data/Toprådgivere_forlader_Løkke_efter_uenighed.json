{
    "version": "1.0",
    "document": {
        "id": 18791,
        "title": "Toprådgivere forlader Løkke efter uenighed",
        "content": "Uenighed om de strategiske beslutninger får nu en af statsminister Lars Løkke Rasmussens (V) mest betroede medarbejdere til atopsige sin stilling. Det drejer sig om lederen af Venstres Center for Politik og Kommunikation, Søs Serup Laybourn, som har arbejdet for Venstre i otte år og i perioder været personlig rådgiver for Løkke i både Finansministeriet og Statsministeriet. Pressechef i Statsministeriet, Michael Helbo,forlader også Løkkefor at starter hos konsulentfirmaet McKinsey& Company. I en mail til medarbejderne skriver Søs Serup Laybourn: - Jeg er uenig i de strategiske beslutninger, der bliver truffet og har været det igennem nogen tid. Derfor må jeg naturligvis tage den professionelle konsekvens at fratræde min stilling. Det har været en ære at være med - i Venstre, Finansministeriet og Statsministeriet - og jeg vil gerne understrege, at jeg ønsker Venstre det bedste!",
        "metadata": {
            "source": "https://www.berlingske.dk/politik/topraadgivere-forlader-loekke-efter-uenighed",
            "image_url": "https://berlingske.bmcdn.dk/media/cache/resolve/image_x_large/image/69/696022/3910070-spindoktor-forlader-venstre.jpg",
            "publication_time": "Mandag d. 14. marts 2011, kl. 10.06",
            "author": "Chris Kjær Jessen",
            "related_links": [],
            "attachments": []
        }
    }
}