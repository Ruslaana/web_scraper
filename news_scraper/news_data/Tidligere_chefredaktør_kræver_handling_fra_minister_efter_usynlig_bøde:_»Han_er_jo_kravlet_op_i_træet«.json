{
    "version": "1.0",
    "document": {
        "id": 21458,
        "title": "Tidligere chefredaktør kræver handling fra minister efter usynlig bøde: »Han er jo kravlet op i træet«",
        "content": "Godmorgen. Et stort presseopbud stod i går samlet foran Moderaternes gruppelokale for at få et glimt af giraffen. De blev ikke skuffede. Løsgænger Jon Stephensen – som blev smidt på porten af selv samme parti efter historier om grænseoverskridende adfærd – kunne efter gruppemødet fortælle, at han var glad for at have indgået et »arbejdsfællesskab«med sit gamle parti. Selvom den usædvanlige aftale lander få uger efter, at løsgængeren reddede klimaminister Lars Aagaard (M) fra et mistillidsvotum, afviser han selv, at der skulle være tale om en belønning. Partiformand Lars Løkke Rasmussen fortalte ellers i august 2023, hvad han havde sagt til Stephensen: »Hvis du vender tilbage til dansk politik, bliver det ikke hos Moderaterne. Du skal tænke dig godt om. Det vil være for en stakket frist. Du har ingen fremtid i politik.« Jon Stephensen til Lars Løkke Rasmussen 60-års fødselsdagsreception i maj 2024.Fold sammenLæs mereFoto: Ida Marie Odgaard/Ritzau Scanpix (arkiv). 21 måneder er lang tid i Christiansborg-år, og nu vil Stephensen altså atter kunne diskutere Moderaternes politik og strategi på partiets lukkede gruppemøder. Næste gang regeringen får brug for hans stemme, kan han meget vel tage det sidste skridt og blive fuldbyrdet partimedlem igen,lyder vurderingenfra Berlingskes politiske kommentator, Bent Winther: »Udefra er spillet om Jon Stephensen et lærestykke i politiske studehandler og i, at loyalitet betaler sig,« siger han. Eller som Jon Stephensen selv formulerer det: »Hvis man er på træningsbanen længe og arbejder hårdt, så kan meget ske«. Det er fredag og tid til ugens sidste politiske morgenpost. Bølgerne går i disse dage højt forud for en høring om en omdiskuteret forsvarsaftale mellem Danmark og USA. Aftalen giver amerikanske soldater adgang til tre militærbaser i Jylland – og kritiseres for at give for store beføjelser til de amerikanske soldater, som vil være under amerikansk jurisdiktion på dansk jord. Regeringen og SF er – til venstrefløjsoppositionensstore forargelse– blevet enige om, at høringen skal foregå bag lukkede døre, da sagen er sensitiv og vigtig for Danmarks sikkerhed. Nu forsøger formanden for Forsvarsudvalget, Rasmus Jarlov (K), sig imidlertid med et kompromis. »Jeg har foreslået, at vi holder dele af høringen åben og dele af høringen lukket for de deltagere, som har svært ved at tale offentligt,« siger hantil DR. Rasmus Jarlov har formået at finde et kompromis, som både regeringen og venstreoppositionen vil godtage.Fold sammenLæs mereFoto: Mads Claus Rasmussen/Ritzau Scanpix. Forslaget bliver umiddelbart positivt modtaget hos både Enhedslistens udenrigsordfører, Trine Pertou Mach, og Socialdemokratiets forsvarsordfører, Simon Kollerup. I går blev det i øvrigt klart, at Danmark har en kattelem – og kan træde ud af forsvarsaftalen, hvis Donald Trump skulle gøre alvor af ideen om at overtage Grønland med magt. Det fremgår af et folketingssvar fra udenrigsminister Lars Løkke Rasmussen. »Det siger sig selv, at en fuldstændig eller delvis amerikansk annektering af Grønland vil berettige Danmark til at bringe forsvarssamarbejdsaftalen til ophør,« lyder det. Når der næste år skal afholdes skolevalg, må landets folkeskoleelever ikke debattere, hvorvidt Danmark bør anerkende Palæstina som en selvstændig stat. For selvom flere ungdomspartier har ønsket det, siger Folketingets Præsidium helt usædvanligt nej. Det skriverPolitiken. »Mærkesagen ’Anerkend Palæstina som selvstændig stat’ rummer en høj grad af kompleksitet og er et potentielt følsomt emne for konkrete elever og deres familier,« lyder begrundelsen fra Folketingets formand, Søren Gade (V), og Præsidiets næstformand, Leif Lahn (S), i en skriftlig kommentar til avisen. Derudover lyder begrundelsen, at den korte tid, der er afsat til at arbejde med mærkesagerne i skolen, giver begrænset mulighed for at »sikre en tryg og inkluderende undervisnimg«. Det er bestemt ikke almindeligt, at Præsidiet – som normalt beskæftiger sig med Folketingets indre forhold – blander sig i, hvilke temaer der må indgå i skolevalget. Folketingets formand, Søren Gade (V), åbner Skolevalg 2024 på Nørrebro Park Skole.Fold sammenLæs mereFoto: Thomas Traasdahl/Ritzau Scanpix. Det er SF Ungdom, Rød-Grøn Ungdom, Socialistisk Ungdomsfront og Radikal Ungdom, der har ønsket debatten. I en pressemeddelelse kalder tre af ungdomspartierne forløbet for »dybt kritisabelt«, »formynderisk« og »farlig censur«. Et af præsidiets fem medlemmer, SFs Karsten Hønge, siger til Politiken, at han er dybt uenig i afgørelsen. Også fra en konservativ politiker – Anders Storgaard, der er kommunalbestyrelsesmedlem på Frederiksberg – er der kritik. »Det her er latterligt og krænkelsesparat,« skriver han på X. »Pakker vi ungdommen ind i bobleplast, ender vi som en generation af snowflakes, der frygter fri debat, fordi den »krænker«.«  Det her er latterligt og krænkelsesparat. Ligesom da venstrefløjen ville stoppe@KU_DKi at debattere højere straffe for vold og voldtægt.Pakker vi ungdommen ind i bobleplast, ender vi som en generation af snowflakes, der frygter fri debat, fordi den “krænker”#dkpolpic.twitter.com/67wfXCFWnQ For to uger siden satte transportminister Thomas Danielsen (V) én gang for alle foden ned. P-selskaberne skulle stoppe –lige med det samme– med at udstede såkalde »usynlige parkeringsbøder«, som bliver eftersendt længe efter, at parkeringen er overstået. Jyllands-Posten har gennem adskillige artikler beskrevet, hvordan bøderne er til heftig diskussion. Ministeren, forbrugerombudsmanden og FDM mener, at de er lovstridige. Selskaberne selv mener omvendt, at de er i deres fulde ret til at sende de usynlige bøder. To uger efter ministerens helt klare opsang fortsætter p-selskaberne umiddelbart ufortrødent, skriverJyllands-Posten. Én, der har kastet sig helhjertet ind i sagen i blandt andetAltinget, er Poul Madsen, kommunikationsrådgiver og tidligere chefredaktør på Ekstra Bladet.  Nu er det nok. Fratag parkeringsselskaberne deres licens, hvis de fortsætter med at skider på loven! Både ministeren@ThDanielsenog@Forbrugerombudhar gentagne gange sagt de usynlige bøder er ulovlige, men p-selskaberne er ligeglade#dkpolhttps://t.co/g3jar6HlU9 Han fortæller tilJyllands-Posten, at han selv fået en usynlig bøde flere uger efter at have sat sin kone og børn af inde i et p-hus uden at parkere der. Denne uge har han så også modtaget en rykker. Nu kræver han handling fra Thomas Danielsen. »Ministeren står jo til en kæmpe folkelig sejr. Ministeren er en totalt ukendt minister, der pludselig bliver populær på en sag, som irriterer ekstremt mange mennesker,« siger den tidligere chefredaktør til Jyllands-Posten. »Men han er jo kravlet op i træet og har sagt, at »I skal gøre, som jeg siger«. Så hvis ministeren ikke griber ind, så mister han jo det hele.«  Hvem er@ThDanielsen? Det er der ikke mange vælgere der ved. Men nu har Trafikministeren fundet den enkeltsag der kan gøre ham kendt. Han er gået til kamp mod hemmelige p-bøder. Og det er en sand vindersag, for hvem hader ikke p-selskaberne?#dkpolhttps://t.co/Bj7QZh2hsQ Thomas Danielsen selv sigertil samme avis, at han allerede har en ny bekendtgørelse liggende i skuffen. Den vil han udstede, hvis bare ét parkeringsselskab fortsætter med praksissen. Han formoder dog, at han allerede har løst sagen ved at skrive til parkeringsselskaberne, at de skal stoppe. Transportminister Thomas Danielsen (V) har en bekendtgørelse liggende i skuffen. Den vil han udstede, hvis ikke p-selskaberne makker ret.Fold sammenLæs mereFoto: Mathias Svold. 1.Efter afskaffelsen af store bededag bruger danskerne i gennemsnit 40 procent af den forøgede arbejdstid på fortsat at holde fri. Det viser en ny analyse fra Kraka og Deloitte, beskrevet iBerlingske her. 2.Lars Boje Mathiesen og Nye Borgerlige har i årevis ligget i kamp om kørselsgodtgørelse, skriverEkstra Bladet. Ifølge avisen mener den ekskluderede formand, at hans tidligere parti skylder ham kilometerpenge for op til 100.000 kørte kilometer om året i en årrække. Og dermed går morgenposten på weekend. Tak for at læse med.",
        "metadata": {
            "source": "https://www.berlingske.dk/politik/tidligere-chefredaktoer-kraever-handling-fra-minister-efter-usynlig-boede",
            "image_url": "https://berlingske.bmcdn.dk/media/cache/resolve/image_x_large_vertical/image/192/1922131/24952383-poul-madsen-har-kastet-sig-helhjertet-ind-i-kampen.jpg",
            "publication_time": "Fredag d. 16. maj 2025, kl. 09.35",
            "author": "Anne Baungaard",
            "related_links": [],
            "attachments": []
        }
    }
}