{
    "version": "1.0",
    "document": {
        "id": 12043,
        "title": "I overgangsalderen bliver det sværere at opbygge muskelmasse. Forsker opfordrer kvinder til at være opmærksomme på tre ting, der kan styrke kroppen",
        "content": "Lasse Gliemann er forsker og har brugt mere end ti år på at granske menneskets kredsløb. Han står også i spidsen for et storstilet projekt, der skal gøre os klogere på kvinders overgangsalder. Lægger han sin viden om de to ting sammen, er han ikke i tvivl: Når mængden af østrogen dykker, er det en god idé at se sin træning efter i sømmene. Ikke mindst, fordi det bliver sværere at opbygge muskelmasse, forbedre konditionen og holde knoglerne stærke. Når det er sagt, er der meget, man selv kan gøre, understreger Lasse Gliemann, som siden 2021 har været leder af forskningsprojektet»KISO – Kvinder i sund overgangsalder«ved Institut for Idræt på Københavns Universitet. Her skal han og hans kolleger følge en række kvinder gennem overgangsalderen og undersøge, hvordan de reagerer på forskellige parametre. Også i forhold til fysisk aktivitet. Lasse Gliemann understreger, at forskningen om træning og overgangsalder er sparsom. Han mener til gengæld ikke, at der er »nogen som helst« evidens for, at man bør skrue ned for eksempelvis pulstræning, når hormonerne er ude af balance – en holdning, han ellers af og til støder på, når emnet kommer på tale. Spørger man ham, er der særligt tre områder, man skal sørge for at dyrke som kvinde fra midten af 40erne: Lasse Gliemann vil nødigt opfordre nogen til at gøre mindre, end de plejer – for eksempel pulstræning. Til gengæld er han fortaler for, at kvinder i overgangsalderen fokuserer mere på at styrke musklerne.Fold sammenLæs mereFoto: Mathias Svold. Med de tre fokuspunkter, vil man kunne få en stor effekt, fortæller han.   For det første er det altså vigtigt at få pulsen op for at styrke konditionen. Her er ingen ændringer i forhold til anbefalingerne før og i overgangsalderen, understreger Lasse Gliemann. »Nogle mener, at man skal fokusere mindre på kondition og mere på styrketræning, men jeg vil meget nødigt opfordre nogen til at gøre mindre end de plejer,« siger han.    Til gengæld er han enig i, at man gerne skal bruge ekstra energi på styrketræning, som kan hjælpe muskelmassen på vej. For eksempel ved at bruge håndvægte derhjemme. Eller ved at justere den styrketræning, man måske allerede dyrker. »Hvis man for eksempel er vant til at lave 12 gentagelser og to til tre sæt af hver øvelse, kan det rykke noget at sætte et par ekstra kilo på vægtene og gå markant ned i antallet af gentagelser,« siger han. »Man kan også vælge at løfte færre kilo, men at gentage øvelsen flere gange, indtil det »brænder« i musklerne. Vi kan se, at alene det at ændre på øvelserne i sig selv har en meget, meget stor indflydelse på muskelvæksten.«   Den sidste type motion – vægtbærende træning med retningsskift – kræver en lidt længere forklaring. Den går ud på, at vi skal overraske kroppen, så den kommer ud i nogle positioner, den ikke er vant til – mens vi styrker den. Det sker for eksempel ved sportsgrene som håndbold og tennis. »Når man skal styrke knogler og led, er der et behov for, at man kommer ud i nogle yderpositioner, så man får presset sit skelet en lille smule,« siger Lasse Gliemann. »Derfor skal det gerne være en sportsgren, hvor man hele tiden laver ryk fra side til side og giver kroppen nogle overraskelser.« I samme boldgade kan det være en idé at skifte løbebåndet ud med naturen. Mens man på løbebåndet får et meget ensartet løb, sker der noget andet, når vi kommer ud i skoven. Hvis man er til tennis eller holdsport, er det et godt sted at lægge flere timer, fortæller Lasse Gliemann. Det giver kroppen flere overraskelser, hvilket er godt for led og knogler.Fold sammenLæs mereFoto: Mathias Svold. Her vil fødderne blive mødt af overraskelser i underlaget, de skal løbe hen over, og det går op og ned, til højre og venstre, forklarer han: »Man får alle de her små korrektioner, som ganske enkelt er rigtig gode for led og knogler, der ligesom bliver spændt lidt ud til den ene eller den anden side.« Nogle kvinder har så svære symptomer, at de vælger hormonbehandling, hvor de får tilført østrogen og progesteron. Senest er nogle kvinder desuden begyndt at tagetestosteron i små doser. Her er spørgsmålet, om de får det samme ud af træningen som før overgangsalderen – og altså ikke behøver ændre strategi for at forhindre faldende muskelmasse og dårlige led. Det er svært at svare entydigt på, fortæller Lasse Gliemann, som dog understreger, at der findes forskning,som peger i retning af en sammenhængmellem tilførsel af østrogen og effekt af træning. »Set ud fra et fysiologisk perspektiv burde det være sådan, at man i højere grad kunne få de samme effekter af træning, som man kunne før overgangsalderen, hvis man fik tilført hormoner,« siger han. I dag får flere kvinder tilført østrogen og progesteron – nogle også testosteron – for at bekæmpe symptomer i forbindelse med overgangsalderen. Noget tyder på, at det kan have betydning for effekten af træningen, fortæller Lasse Gliemann. Han advarer dog imod at tro, at træningen ikke er gavnlig uden hormoner.Fold sammenLæs mereFoto: Mathias Svold. Der følger dog et stort »men«: »Det skal helst ikke blive sådan, at kvinder tænker, at de skal have hormontilskud, før de begynder at træne, eller at træning er ligegyldigt uden hormontilskuddet,« siger han og tilføjer: »Man skal jo også træne på den anden side af overgangsalderen, hvor mange dropper hormonbehandlingen igen. Så dybest set handler det om at finde nogle gode træningsvaner for livet.« Til sidst kommer han med en opfordring, som egentlig gælder de fleste, men som er særlig vigtig for kvinder i overgangsalderen. For når hormonerne er ude af balance, kan det gå ud over søvnen. Derfor kan det være endnu sværere at falde til ro efter træning. Det kan også forværre hedeture om natten, hvis man dyrker motion sidst på dagen, fortæller han. »Men når det er sagt, er der absolut intet i vejen for at være mindst lige så aktiv som før overgangsalderen,« siger han og tilføjer: »Det vigtigste er at være fysisk aktiv med nogle ting, som både giver træning og glæde, for så er chancerne for, at man holder de gode vaner, bedst.« FAKTAOvergangsalderenMarkedet flyder over med gode – og mindre gode – råd om overgangsalderen.Men hvad er op og ned i den jungle af information, man bliver mødt af derude?Og hvor længe varer overgangsalderen egentlig?Det her Berlingske forsøgt at få svar på.Gennem en periode har vi afdækket emnet fra flere vinkler.Læs første artikel,hvor du kan møde PFA-chef Rikke Bay, som troede, hun var alvorligt syg, da hun så sig i spejlet, eller mød Annika Hayn, som også delersine erfaringer med overgangsalderen.Forsker Lasse Gliemann fortællerom sin store overraskelse, da det gik op for ham, hvor meget østrogen påvirkerkroppens funktioner.Hud og overgangsalder kan du blive klogere påi dette link, mensvægtrådgiver Gitte Boesenfortæller om kost og overgangsalder. Hun deler overgangsalderenop i fem faser.Senest har vi set på en ny tendens – kvinder, der fårtilført testosteron. Blandtandre Anne Seidelin, som fortæller sin historie.FOLD UD Markedet flyder over med gode – og mindre gode – råd om overgangsalderen. Men hvad er op og ned i den jungle af information, man bliver mødt af derude? Og hvor længe varer overgangsalderen egentlig? Det her Berlingske forsøgt at få svar på. Gennem en periode har vi afdækket emnet fra flere vinkler.",
        "metadata": {
            "source": "https://www.berlingske.dk/vores-liv/i-overgangsalderen-bliver-det-svaerere-at-opbygge-muskelmasse-forsker",
            "image_url": "https://berlingske.bmcdn.dk/media/cache/resolve/image_x_large_vertical/image/190/1909587/24928150-lasse-gliemann-er-forsker-og-har-i-ti-r-beskftig.jpg",
            "publication_time": "Onsdag d. 09. april 2025, kl. 20.47",
            "author": "Katrine Irminger Sonne",
            "related_links": [],
            "attachments": []
        }
    }
}