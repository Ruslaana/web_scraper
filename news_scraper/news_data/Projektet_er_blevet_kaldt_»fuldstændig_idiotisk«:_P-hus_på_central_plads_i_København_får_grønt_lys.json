{
    "version": "1.0",
    "document": {
        "id": 2952,
        "title": "Projektet er blevet kaldt »fuldstændig idiotisk«: P-hus på central plads i København får grønt lys",
        "content": "I Inde By ligger Dantes Plads. Glyptoteket og Nationalmuseet ligger lige om hjørnet. Længere nede ad vejen kan man skimte Christiansborg. Pladsen kan dog komme til at ændre drastisk karakter. Sådan har udsigterne længe set ud, siden Borgerrepræsentationen i 2018 besluttede at sælge rettighederne til at etablere et privat underjordisk parkeringsanlæg til parkeringsfirmaet Q-Park. Siden da har protesterne været mange og store, og efter årelange stridigheder ser det ud til, at fejden nærmer sig en konklusion. Ifølge Magasinet KBHer sagen endt med en endelig byggetilladelse til Q-Park, der nu kan gå under jorden og bygge en P-kælder under pladsen,skriver mediet. Byggetilladelsen er udstedt 3. oktober og har en udløbstid på et år. Ifølge Magasinet KBH er det samlede antal p-pladser dog reduceret. De oprindelige planer for p-kælderen lød på 214 P-pladser fordelt over tre underjordiske etager. Nu er den godkendte plan skåret ned til to etager med i alt 145 pladser. Lige nu er der 50 tilgængelige parkeringspladser på Dantes Plads, men når byggeriet er færdigt, vil pladsen være bilfri. Der skal dog etableres »rampeanlæg, elevator- og trappetårn, luftafkast fra ventilation, bomanlæg og adgangskontrol«, står det i byggetilladelsen ifølge Magasinet KBH. Dantes plads.Fold sammenLæs mereFoto: Emilie Emilie L. Meget er blevet sagt om Dantes Plads de seneste år. Tidligere teknik- og miljøborgmester Klaus Bondam (R), der var med til at planlægge forskønnelsen af pladsen og fredeliggørelsen af Vester Voldgade,har til Berlingske kaldt planenom en p-kælder »fuldstændig idiotisk« og »en virkelig dårlig idé«. Fungerende overborgmester Lars Weiss (S) har også tidligere blandet sig i debatten. Til Berlingske udtalte han inden kommunalvalget i 2021, at»hvis der er enighed i budgetforligskredsen om at droppe planerne, så bliver det ikke socialdemokraterne, der blokerer.« Line Barfod, Enhedslisten, er Teknik- og Miljøborgmester i Københavns Kommune.Fold sammenLæs mereFoto: Mathias Svold. En af de mest udtalte kritikere af projektet har været Enhedslistens teknik- og miljøborgmester, Line Barfod (EL),der blandt andet har sagt, at »det virker helt forkert at etablere en parkeringskælder under Dantes Plads. Hvis det stod til mig, skulle man aldrig være gået ind i det her projekt. Man skulle aldrig have solgt pladsen.« Det sagde hun, selvom Enhedslisten ifølge borgmesterenved »en fejl«stemte for projektet. Beboerne har tidligerefortalt til Berlingske, at det »ikke er noget plaster på såret,« at bilerne forsvinder fra pladsen som følge af byggeriet. »I princippet kan det jo lyde tillokkende med p-kælder-plads lige ved boligen, men den miljømæssige pris er alt for stor, og der vil opstå en stor usikkerhed for børn, cyklister og fodgængere. Det samme gælder de sociale konsekvenser for de erhvervsdrivende rundt om pladsen, nu den skal graves op i flere år,« sagde talsperson for »Beboerforeningen for Dantes Plads og nærliggende omgivelser«, Jette Ingerslev, for to år siden til Berlingske. Det er ikke til at sige, hvor længe arbejdet vil vare. Tidligere har Q-park meldt ud, at det vil tage omkring tre år.",
        "metadata": {
            "source": "https://www.berlingske.dk/metropol/projektet-er-blevet-kaldt-fuldstaendig-idiotisk-p-hus-paa-central-plads-i",
            "image_url": "https://berlingske.bmcdn.dk/media/cache/resolve/image_x_large/image/184/1848157/24815326-dantes-plads-dantes-plads.jpg",
            "publication_time": "Fredag d. 18. oktober 2024, kl. 11.41",
            "author": "Malthe Håkonssen",
            "related_links": [],
            "attachments": []
        }
    }
}