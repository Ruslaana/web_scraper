{
    "version": "1.0",
    "document": {
        "id": 17265,
        "title": "OL-overblik: Dansk medaljehåb fik langsom start, men i mål var han bedst",
        "content": "I dag skydes OL officielt i gang, når den traditionsrige ild tændes, men allerede i nat har der været forskud på legene, og her har Danmark været med. Blandt andet med det færøske medaljehåb, Sverri Nielsen, der nåede videre til kvartfinalerne i singlesculler, efter at tage en sikker førsteplads i det indledende heat i nat. På anlægget Sea Forest Waterway i Tokyo fik den 27-årige danskfæring ellers en lidt langsom start på de 2.000 meter, men ved anden mellemtid efter 1.000 meter havde han lagt sig solidt i front. Sverri Nielsen i singlesculler under tredje heat til OL i Tokyo.Fold sammenLæs mereFoto: Liselotte Sabroe/Ritzau Scanpix. Det var på forhånd ventet, at europamesteren fra 2020 ville ro sig sikkert videre til kvartfinalen, og Sverri Nielsen førte da også komfortabelt resten af løbet. »Jeg synes, det gik meget fint. Jeg havde snakket med min træner om at komme godt fra start. Det er ikke altid så let her i første heat. Men jeg synes, det lykkedes fint,« siger Sverri Nielsen til Ritzau. Også den danske bueskytte Maja Jager var i nat for første gang i konkurrence ved OL. I sin kvalifikationsskydning sluttede hun på 25.-pladsen ud af 64 deltagere. Maja Jager endte på en 25.-plads ved kvindernes rangeringsrunde ved OL i Tokyo.Fold sammenLæs mereFoto: Suhaib Salem/Reuters/Ritzau Scanpix. Det betyder, at hun den 29. juli skal møde indoneseren Diananda Choirunisa, der sluttede som nummer 40. Vinderen af den dyst går videre til 1/16-finalerne, mens taberen ryger hjem. Det danske herrelandshold i håndbold skal som forsvarende OL-vindere fra 2016 – og i øvrigt dobbelte verdensmestre fra 2019 og 2021 – spille sin første gruppekamp. Det sker klokken 14.30 dansk tid, hvor titelforsvaret skydes i gang med en gruppekamp mod ingen ringere end værtslandet Japan. Kampen kan ses på DR1. Inden da vil lørdagen dog allerede have budt på adskillige danske optrædener. Anna Skade Nielsen og Rikke Mæng Ibsen skyder bogstavelig talt den danske weekend i gang, når de går på banen til kvalifikationen i ti meter luftriffel klokken 01.30 dansk tid. En disciplin, hvor de indledende runder desværre ikke vises på tv. Vi kan dog håbe at få Anna Skade Nielsen og Rikke Mæng Ibsen at se på tv lidt senere. Det kræver blot, at de kvalificerer sig blandt de otte bedste til finalen, som vises fra klokken 03.35 på DR2. Inden vi måske får de danske skytter at se på tv, går den danske mixed double i badminton Mathias Christiansen og Alexandra Bøje – der også privat danner par – på banen klokken 02.00. Kampen kan følges på streamingtjenesten Discovery+. Klokken 03.10 er to af dansk ronings største profiler Hedvig Lærke Berg Rasmussen og Fie Udby Erichsen i gang med indledende heat i disciplinen toer uden styrmand. Det kan ses på Discovery+. Danmarks Hedvig Lærke Berg Rasmussen og Fie Udby Erichsen.Fold sammenLæs mereFoto: Arnd Wiegmann/Ritzau Scanpix. Kort efter klokken 03.40 er roerne Frederic Vystavel og Joachim Sutton i gang i mændenes udgave af samme disciplin. Det kan også ses på Discovery+. Klokken 04.00 starter det danske damedoublepar i badminton Sara Thygesen og Maiken Fruergaard OL-turneringen. Kampen mod kinesiske Yue Du og Hui Yin Li kan følges på DR1. Maiken Fruergaard (til højre) og Sara Thygesen skal møde kinesiske Yue Du og Hui Yin Li.Fold sammenLæs mereFoto: Sergey Dolzhenko/Ritzau Scanpix. Samtidig med at fjerboldene flyver, klikker Jakob Fuglsang, Michael Valgren, Christopher Juul-Jensen og Kasper Asgreen sig i cykelpedalerne klokken 04.00 og sætter ud på herrernes landevejsløb i cykling. Ruten er 234 kilometer lang og særdeles kuperet. Det har længe været kendt, at den ligger godt til det danske holds kaptajn, Jakob Fuglsang. Spørgsmålet er, hvor formen er efter et overraskende svagt Tour de France fra danskerens side. Ved det seneste OL i 2016 vandt Fuglsang sølv i landevejsløbet. Løbet kan ses på Discovery+. Jakob Fuglsang sætter sig i sadlen klokken 04 dansk tid.Fold sammenLæs mereFoto: Christophe Ena/Ritzau Scanpix. Klokken 05.00 er der igen roning på programmet. Og de bliver flere og flere i bådene. Denne gang er der Christina Juhl Johansen, Trine Dahl Pedersen, Frida Sanggaard Nielsen og Ida Gørtz Jacobsen, der begiver sig ud i disciplinen firer uden styrmand, som kan ses på Discovery+. Klokken 06.00 er det tilbage i badmintonhallen, hvor herredoublen Kim Astrup og Anders Skaarup spiller mod russiske Vladimir Ivanon og Ivan Sozonov. Det kan ses på DR1. Kim Astrup og Anders Rasmussen møder russiske Vladimir Ivanon og Ivan Sozonov.Fold sammenLæs mereFoto: Sergey Dolzhenko/EPA/Ritzau Scanpix. Så er der ellers et par timer, til de næste danskere skal i gang. Heldigvis tager det selv for Fuglsang, Valgren, Juul-Jensen og Asgreen nogle timer at cykle 234 kilometer, så man kan jo passede holde sig opdater på landevejsløbet, inden det klokken 10.00 gælder dressur. Her har Danmark Cathrine Dufour, Carina Cassøe Krüth og Nanna Skodborg med, og det kan følges på DR2. Cathrine Dufour (her på billedet) og Nanna Skodborg i disciplinen dressur, der går i gang klokken 10.00 lørdag.Fold sammenLæs mereFoto: Björn Larsson Rosvall/EPA/Ritzau Scanpix. Klokken 12.20 går en af de allerstørste medaljehåb på banen i badmintonhallen, når Viktor Axelsen på DR1 spiller sin første kamp ved OL. Her skal han op mod verdensranglistens nummer 87, polske Luka Wraber. Axelsen selv ligger nummer to efter japanske Kento Momata. Nogenlunde samtidig hopper de første danskere i svømmebassinet, når Emilie Beckmann cirka klokken 12.30 svømmer 100 meter butterfly. Hendes indsats kan følges på Discovery+. Klokken cirka 14 svømmer Tobias Bjerg 100 meter bryst, og fra cirka 14.15 svømmer Pernille Blume, Julie Kepp Jensen, Signe Bro og Jeanette Ottesen 4x100 meter fri. Ligesom Emilie Beckmann kan resten af de danske svømmere følges på Discovery+. Og så er vi fremme ved Mikkel Hansen, Niklas Landin, Lasse Svan, Henrik Toft Hansen og resten af de danske håndbolddrenge. Det var 14.30 på DR1 mod værtslandet Japan. Det danske herrelandshold i håndbold tørner sammen med Japan 14.30.Fold sammenLæs mereFoto: Keld Navntoft/Ritzau Scanpix.",
        "metadata": {
            "source": "https://www.berlingske.dk/indland/ol-overblik-dansk-medaljehaab-fik-langsom-start-men-i-maal-var-han-bedst",
            "image_url": "https://berlingske.bmcdn.dk/media/cache/resolve/image_x_large_vertical/image/144/1447081/23811716-.jpg",
            "publication_time": "Fredag d. 23. juli 2021, kl. 08.12",
            "author": "David Rue Honoré",
            "related_links": [],
            "attachments": []
        }
    }
}