{
    "version": "1.0",
    "document": {
        "id": 22530,
        "title": "Pornohjemmeside igen i søgelyset – beskyldes for ikke at fjerne overgrebsvideoer hurtigt nok",
        "content": "De grinede af, hvad der lå på den pornohjemmeside, de var sat til at administrere. Af videoer, hvoraf nogle var under kraftig mistanke for at indeholde voldtægt eller overgreb på børn: »Jeg håber, at jeg aldrig får problemer på grund af de videoer, jeg har på min computer LOOOOL,« skrev en medarbejder til en kollega. Medarbejdere hos PornHub, en af verdens største pornohjemmesider, er blevet afsløret i at more sig over videoer med overgreb på børn og uvidende unge kvinder. IThe New York Timesskriver journalisten og kommentatoren Nicholas Kristof om en række dokumenter, der blev lækket ved en fejltagelse. De beskriver samtaler mellem medarbejdere og ledere i virksomheden. PornHub er tidligere blevet  kritiseret for at tillade, atder ligger videoer af overgreb. Kritikken fik i sin tid PornHub til at fjerne cirka ti millioner videoer. Hverken PorHubs ejer eller ledere har nogle kommentarer til indholdet af de nye dokumenter. Over for The New York Times understreger virksomheden dog, at man siden 2020 har forsøgt at stramme reglerne for det indhold, der kan deles på hjemmesiden. Langt størstedelen af de lækkede dokumenter stammer fra netop 2020. Et internt dokument indikerer, at medarbejdere var klar over, at der dengang lå op mod 706.000 videoer, der var blevet anmeldt af brugerne på grund af indhold med blandt andet børn og voldtægtsofre. En medarbejder skriver direkte til en kollega: »Der er MEGET virkelig åbenlyst og foruroligende CSAM indhold herinde.« CSAM står for child sexual abuse material,materialemedbørn, der bliver seksuelt misbrugt. Men ifølge The New York Times´ artikel viser det interne dokument, at PornHubs medarbejdere ikke nødvendigvis gennemgik indholdet af de enkelte videoer, før disse hver især var blevet anmeldt mindst 16 gange. Det stopper dog ikke der. PornHub vanskeliggjorde tilsyneladende også processen med at anmelde videoer, hvis en bruger mente, at den indeholdt ovegrebsmateriale. Virksomheden gjorde det til et krav, at man skulle være en registreret bruger hos PornHub, hvis man ville anmelde en video. »Det her tiltag vil reducere mængden af anmeldt indhold,« skrev en medarbejder til en kollega. Selvom PornHub siden 2020 har fjernet millioner af videoer og har søgt at dæmme op for, at hjemmesiden ikke indeholder ulovligt indhold, viser de lækkede dokumenter, at man forsøgte at gøre dette så skånsomt som muligt af hensyn til virksomhedens økonomi. Ifølge et internt dokumentar blev videoer med seksuelt misbrug af børn set 684 millioner gange på PornHubs hjemmeside, før de blev fjernet. Ifølge den aktuelle klumme iThe New York Timeshar ledere af pornohjemmesiden foreslået at forbyde ord som »spædbørn« og »kiddy« fra videobeskrivelser. Samtidig anbefaler ledelsen dog, at søgeord som »brutalt«, »barndom«, »tvang«, »uvillig« og »mindreårig« fortsat skal være tilladt på sitet. Et andet internt notat viser, at en bruger, der blev anmeldt for at have delt en video af et barn i en seksuel situation, ikke skulle bandlyses fra hjemmesiden, fordi »brugeren tjente penge« til PornHub. Laila Mickelwait arbejder hos ngo'en Justice Defense Fund og er forfatter til bogen »Takedown«, der handler om hendes bestræbelser på at holde PornHub ansvarlig for indholdet på dets hjemmeside. »Ulovligt indhold spreder sig stadig på Pornhub,« siger hun til The New York Times´ journalist: »PornHub lader til at være ligeglad.« PornHub blev i 2024 solgt til Ethical Capital Partners. En af partnerne, advokaten Solomon Friedman, der i sin tid også blev ordineret som rabbiner,  siger til The New York Times, at 20 procent af de ansatte nu arbejder med moderation af indholdet og andet, der vedrører etiske spørgsmål.",
        "metadata": {
            "source": "https://www.berlingske.dk/kultur/pornohjemmeside-igen-i-soegelyset-beskyldes-for-ikke-at-fjerne",
            "image_url": "https://berlingske.bmcdn.dk/media/cache/resolve/image_x_large_vertical/image/192/1920971/24950169-.jpg",
            "publication_time": "Onsdag d. 14. maj 2025, kl. 20.21",
            "author": "Ines Kajkus",
            "related_links": [],
            "attachments": []
        }
    }
}