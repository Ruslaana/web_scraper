{
    "version": "1.0",
    "document": {
        "id": 21179,
        "title": "De får kram og lure i sofaen. Velmenende danskerne tager ofte fejl af, hvad der er godt for deres hunde",
        "content": "Peter Sandøe kan godt lide hunde. Selvfølgelig kan han det. Han er professor i bioetik og leder af Center for Forskning i Familiedyrs Velfærd ved Københavns Universitet. På cv’et har han en solid mængde forskningsartikler om hunde. Men for omtrent 20 år siden besluttede han, at han ikke længere skulle have hund. Beslutningen krævede en del overvejelser, som han opfordrer andre danskere til også at gøre sig. Men måske var beslutningen ekstra let for netop Peter Sandøe. »Vi skal anerkende, at hunden har behov for at være sammen med os,« siger Peter Sandøe, som netop har udgivet bogen »Din kompetente hund« med medforfatterne Iben Meyer og Helle Friis Proschowsky. Hunde kan leve gode liv uden andre hunde. Det er mennesket, der er nøglen til det gode hundeliv.Fold sammenLæs mereFoto: Liselotte Sabroe/Ritzau Scanpix. Titlen på bogen vil den vakse læser bide mærke i. Det er da også med fuldt overlæg, at titlen læner sig op adfamilieterapeuten Jesper Juuls berømte bogfra 1995 »Dit kompetente barn«. »Jesper Juul skrev i forordet til sin bog, at meget børneopdragelse byggede på en forkert forståelse af børn. Vi mener også, at der er udbredte misforståelser af, hvad en hund er for et dyr, og det kan skabe nogle problemer,« siger Peter Sandøe fra kontorstolen på Københavns Universitet. Hunden er efter årtusinders parløb med homo sapiens såtunet ind på mennesket, at den kan leve et udmærket liv uden andre hunde, bare den har et menneske, som har øje for dens behov. Det er de behov, der til tider bliver misforstået. Lange lure på sofaen. Kram, kys og kærlighed. Sovs og kartofler. Alt det kan sagtens eksistere side om side med en kummerlig hundetilværelse. Overordnet bakser danske hunde med fire velfærdsproblemer: Sovsen og kartoflerne bliver de fleste hunde sparet for i dag. Men selvom de fleste får godt foder, får mange for meget af det. »Fedme er et stort problem for danske hunde,« siger Peter Sandøe og henviser tilet forskningsprojekt, han selv har været med til at lave. Undersøgelsen viste, at 20,5 procent af danske hunde – svarende til hver femte – er overvægtige. »Mennesket er meget bedre tilpasset til at overleve som fede, end hunde er,« siger Peter Sandøe og henviser til en anden undersøgelse, der blev lavet for en del år siden, med henholdsvis 25 almindelige labradorer, der fik så meget foder, at de blev småfede. Og med 25 labradorer, der fik 25 procent mindre mad. »Hundene, der fik 25 procent mindre, levede i gennemsnit 1,3 år længere. Og de døde med mildere symptomer,« siger Peter Sandøe og tilføjer: »Hunde er afhængige af at holde sig slanke og få motion.« Det er et langt større problem for en hund at være fed, end det er for et menneske, siger Peter Sandøe.Fold sammenLæs mereFoto: Liselotte Sabroe/Ritzau Scanpix. Derudover er det vigtigste, at ejeren gider hunden og tager sig tid til at gøre ting sammen med den. Og her kommer det for mange ejere ømme punkt med alene hjemme-tiden. Timerne, som hunde tilbringer alene i hus eller lejlighed til tonerne af et stille tikkende vægur, bliver nemt for mange. Det har svenskerne taget højde for ved at gøre det ulovligt at lade sin hund være alene hjemme mere end seks timer om dagen. »Det er ikke en god idé at lade hunden ligge og rådne op af kedsomhed derhjemme. Det får svenskerne sagt på en meget klar måde, og det synes jeg er en god idé,« siger Peter Sandøe. Han understreger, at der er stor forskel på hunde. Og at det dermed kan være vanskeligt at give en entydig rettesnor for, hvor meget tid alene hjemme der er for meget. »Jeg vil dog sige, at det maksimalt skal være syv-otte timer,« siger Peter Sandøe. Det kan de fleste med fuldtidsarbejde og transport til og fra arbejde jo ikke leve op til. Mener du så, at de ikke skal have hund? »Ja, det er derfor, jeg ikke selv har hund,« siger Peter Sandøe, som dog har en anden ordning; der bor nemlig hunde under samme tag som ham. »Mange har mulighed for at flekse eller tage hjemmearbejdsdage, så hunden ikke er alene hjemme så meget. Og ellers må man finde en skolepige eller -dreng, der kan lufte hunden midt på dagen. Det er ligesom med børn. Det kan godt være meget besværligt, men man bliver nødt til at få det til at lykkes.« Betyder det, at det ikke går at have en arbejdsdag på otte timer og en times transport frem og tilbage, så hunden er alene hjemme i ti timer? »Nej, det går ikke.« Men er et dansk hundeliv trods alt ikke væsentligt bedre end en industrikyllings eller en fikseret avlssos? »Hvis vi sammenligner med landbrugsdyrene, som jo lever under en masse begrænsninger og pres, så har hunde et alletiders liv. Men det er jowhataboutism, som det hedder på amerikansk. Selvfølgelig er der nogle dyr, der har det værre, men det er ikke et argument for, at vi ikke skal have en diskussion om at give de dyr, vi går op i, et bedre liv.« Peter Sandøes liv har i mange år ikke været foreneligt med, at han selv har hund.Fold sammenLæs mereFoto: Liselotte Sabroe/Ritzau Scanpix. Så var der Peter Sandøes egen ordning med hund. »Jeg besluttede for mange år siden, at jeg ikke kunne have hund. Jeg tager hjemmefra klokken 5.30 om morgenen og er ofte først hjemme klokken 18. Jeg rejser meget, og jeg vil gerne være meget sammen med mine børnebørn,« siger Peter Sandøe. Hans kone var dog ikke indstillet på et liv uden hund. I skrivende stund har hun to. »Min kone er dyrlæge med egen praksis i nærheden af vores hjem, og hun tager hjem i frokostpausen og lufter og snakker med hundene. Og bagefter tager hun tilbage på arbejde,« siger Peter Sandøe. Han kalder i dag sig selv »samboende« med to hunde. Men de er ikke hans. Og han lider ikke under et af hundeejerskabets store svøber: Den dårlige samvittighed.",
        "metadata": {
            "source": "https://www.berlingske.dk/litteratur/de-faar-kram-og-lure-i-sofaen-velmenende-danskerne-tager-ofte-fejl-af",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917820/24943541-fuldtidsarbejde-og-et-godt-hundeliv-rimer-ikke-nd.jpg",
            "publication_time": "Lørdag d. 10. maj 2025, kl. 19.42",
            "author": "Christina Hilstrøm",
            "related_links": [],
            "attachments": []
        }
    }
}