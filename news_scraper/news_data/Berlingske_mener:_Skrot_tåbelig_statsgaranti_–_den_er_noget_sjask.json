{
    "version": "1.0",
    "document": {
        "id": 12644,
        "title": "Berlingske mener: Skrot tåbelig statsgaranti – den er noget sjask",
        "content": "Hvad er vi for et land, hvor politikere bare opfinder løsninger på problemer, som faktisk ikke løser noget? Man kan kalde den slags cigarkasse eller lappeløsninger. Det seneste eksempel erstatsgarantien, som skulle sikre, at boligkøbere og boligejere i udkantsområderne kunne få lov at få et boliglån. Man kan spørge, hvorforordningenrager folk, der bor i København eller de store byer. Det gør det, fordi alle mennesker må gå op i, om statens penge bruges ordentligt og fornuftigt. En af den moderne dansk erhvervshistories måske ringeste erhvervsministre, Simon Kollerup (S), var glad, da han i juni 2022 kunne levere på detdårligt gennemtænkte løfteom at indføre en statsgaranti for realkreditlån i en række kommuner i udkantsområderne. Hele projektet handlede dengang om, at Mette Frederiksen (S) og hendes regering gik meget op i at være hårde på udlændingepolitikken og bløde på udkantsområderne for at stoppe Dansk Folkepartis fremmarch. Her to år senere kanavisen Børsenberette, at ordningen ikke er brugt 100 gange, ikke 50 gange, ikke 25 gange, ikke ti gange, men bare to gange på to år. Man må elske, hvordan den siddende erhvervsminister forsvarer ordningen: »Ordningerne har aldrig handlet om, hvor mange lån der bliver taget – men at tilbuddet er der. Desuden skal man også være opmærksom på, at ordningernes tilstedeværelse kan betyde, at institutterne overvejer sager en gang til, hvor de tidligere ville give afslag,« skriver Morten Bødskov i et svar til Børsen. Men den begrundelse kan man indføre uendeligt mange tåbelige ordninger med henvisning til, at de så måske gør et eller andet for noget eller nogen. Og desværre er det til overflod skrevet ind iregeringsgrundlaget, at »regeringen vil permanentgøre og forbedre statsgarantien for boligkøb i yderområderne, så det ikke er postnummeret, der står i vejen for at få et boliglån«. Der skal nok være dem, der mistænker Berlingske for som admiral Nelson at sætte kikkerten for det blinde øje, når det gælder landdistrikterne. Sludder og vrøvl. Danmark er et lillebitte land, hvor der er plads til udvikling i både de små og store dele. Problemet er, at ordningen er noget sjask. Regeringen tilbyder en statsgaranti på den del af lånet, som ligger på mellem 60-90 procent af ejendomsværdien. Det er et vilkår, at lånet skal afdrages, ligesom låntageren skal betale en procent i garantiprovision. De fleste boligejere med et realkreditlån vil ikke være imponerede over de vilkår. I dag er det ikke sjovt at have for meget realkreditlån over 60 procent af ejendomsværdien, og da slet ikke hvis man bor i et udkantsområde, hvor man hurtigt kan være teknisk insolvent, hvis krisen rammer og boligpriserne rasler ned. Boligejerne er ikke dumme, for de ved, at man i Danmark hæfter personligt for sin boliggæld. Det helt unikke ved dansk realkredit er, at der er etableret en hovedvej, som alle kan køre på. Alle boligejere har adgang til de samme obligationer og de samme renter, om man er rig eller fattig. Der, hvor forskellen ligger, er, at boligpriserne på Langeland er billigere end på Kongens Nytorv. Det er på den måde, at det hele især skal gå op. Man kan ikke lave ordninger, som kan puste boligpriserne kunstigt op det ene eller andet sted. Tænk, hvad man kunne have gjort for udkanten via skatten, bosætning og alt muligt andet for det, som det har kostet staten og bankerne at lave deres ubrugelige makværk, som nu har været tidsspilde i to år. THOMAS BERNT HENRIKSEN",
        "metadata": {
            "source": "https://www.berlingske.dk/ledere/berlingske-mener-skrot-taabelig-statsgaranti-den-er-noget-sjask",
            "image_url": "https://berlingske.bmcdn.dk/media/cache/resolve/image_x_large/image/182/1821699/24762371-det-var-simon-kollerup-s-der-som-erhvervsminist.jpg",
            "publication_time": "Fredag d. 02. august 2024, kl. 19.06",
            "author": null,
            "related_links": [],
            "attachments": []
        }
    }
}