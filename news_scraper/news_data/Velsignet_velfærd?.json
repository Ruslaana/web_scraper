{
    "version": "1.0",
    "document": {
        "id": 18027,
        "title": "Velsignet velfærd?",
        "content": "Det bliver imidlertid ikke helt klart, hvilke lande, denne velfærdszone omfatter. Er Norge og Sverige også med? I givet fald skylder Karen Ellen Spannow en forklaring på en interessant historie i dagbladet Politiken. Den handler om, at Nordisk Råds medarbejdere hellere vil arbejde i Sverige og i Norge, end i Danmark. Hvordan kan det nu være? »Problemet med de danske lønninger og momsregler er, at det får få til at ville arbejde i Danmark,« udtaler Jan-Erik Enestam, der er direktør for Nordisk Råds sekretariat, og de 120 utilfredse medarbejdere. Sådan nogle utaknemmelige skarn. Nogle lande er velfærdszonelande. Men Danmark er velfærdszonelandet over dem alle. Vi har nemlig så megen velfærd, at andre velfærdszonelandes borgere hellere vil være fri for at bo hos os. Er det monstro en skjult velsignelse?",
        "metadata": {
            "source": "https://www.berlingske.dk/groft-sagt/velsignet-velfaerd",
            "image_url": "https://berlingske.bmcdn.dk/media/cache/resolve/image_x_large/image/19/197543/3999450-edith-thingstrup.jpg",
            "publication_time": "Søndag d. 09. september 2012, kl. 22.30",
            "author": null,
            "related_links": [],
            "attachments": []
        }
    }
}