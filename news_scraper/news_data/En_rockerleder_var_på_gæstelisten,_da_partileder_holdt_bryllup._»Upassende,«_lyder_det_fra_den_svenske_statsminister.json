{
    "version": "1.0",
    "document": {
        "id": 3144,
        "title": "En rockerleder var på gæstelisten, da partileder holdt bryllup. »Upassende,« lyder det fra den svenske statsminister",
        "content": "Da den svenske partiformand Jimmie Åkesson blev gift i slutningen af september deltog et ledende medlem af den svenske rockerklub Comanches. Rockerklubben bliver af svensk politi betegnet som en kriminel organisation. Den pågældende gæst vurderes også selv at have været involveret i kriminelle aktiviteter. Det kunne det svenske medieExpressenafslører i sidste uge, og siden har det vokset sig til en dårlig sag for Jimmie Åkesson. Også internt hos Sverigedemokraterna. Flere sverigedemokrater siger tilSvenska Dagbladet, at det er »en fiasko« for formanden. Den svenske statsminister, Ulf Kristersson, siger tilSveriges Radio, at det er »upassende«, at en person med formodede kriminelle forbindelser deltog i partiformandens bryllup. Jimmie Åkesson er formand for det stærkt indvandrerkritiske parti, der har slået sig op på en hård politik over for bande- og rockermedlemmer. Sverigedemokraterne er det næststørste parti i Sverige, og støtteparti til Ulf Kristerssons regering. Partiformand Jimmie Åkesson har i et langt indlæg på X skrevet, at han ikke kendte til gæstens kriminelle forbindelser før brylluppet.  Det har under de senaste dagarna ställts fullt rimliga frågor kring hur det kommer sig att en person med påstådd koppling till den kriminella MC-miljön deltog som medföljande respektive vid mitt bröllop förra helgen. Det korta svaret är att min fru och jag inte kände till dessa… Han skriver, at gæsten – som skulle have været medlem af Comanches i 15 år – er gift med en af hans venner, og at han derfor var inviteret med til brylluppet, hvor over 800 personer deltog. »Havde jeg kendt til disse forbindelser, havde denne person ikke været til vores bryllup,« sagde han til »P1 Morgon« tirsdag, hvor han blev spurgt til sagen: »Set i bakspejlet er det selvfølgelig en fiasko.« Åkesson bekræfter, at han og gæsten flere gange har været til fester sammen. »Det er et overfladisk bekendtskab, vi har set hinanden et par gange i forbindelse med sociale arrangementer, hvor han har været sammen med sin kone, vores forhold er ikke mere end det,« siger han i interviewet til »P1 Morgon«. Den svenske statsminister, Ulf Kristersson, kalder det »upassende«, at Robert Hedarv deltog i den svenske partileders bryllup.Fold sammenLæs mereFoto: Jonathan Nackstrand/AFP/Ritzau Scanpix. Partilederens udtalelser står i kontrast til meldinger fra ledende SD-politikere og partiets presseafdeling, der var opmærksom på gæstens forbindelse til rockerklubben, skriver det svenske nyhedsbureauTT. Ingen af ​​dem hævder dog at have informeret partilederen om den viden. »Man skal kunne kræve, at vi har bedre styr på, hvem der optræder i sådanne sammenhænge. Det indbyder til selvmål. Det er trist og unødvendigt,« siger Magnus Olsson, der er medlem af partiets bestyrelse, tilSvenska Dagbladet. Politisk har Sverigedemokraterna ønsket at indføre langt skrappere tiltag over for bandekriminelle og personer, der omgås kriminelle, selvom de ikke er blevet dømt for forbrydelser – et forslag, der altså også vil ramme Comanches og nu muligvis også Jimmie Åkesson selv. De sverigedemokrater, som Svenska Dagbladet har talt med, siger, at sagen næppe på sigt vil få betydning for tilliden til Åkesson. »Vores modstandere vil gerne male det som dybt problematisk,« siger en politiker anonymt. Sagen vurderes imidlertid at få alvorligere konsekvenser, spørger man medlemmer af regeringen og svenske medier. Regeringskilder siger tilExpressen, at mistilliden til Jimmie Åkesson vokser hos regeringspartierne efter episoden. Unavngivne politikere fra de svenske regeringspartier kalder det »en bortforklaring« og »usandsynligt«, at Åkesson ikke havde kendskab til gæstens baggrund.  Först fanns ingen gängkriminell gäst på SD-ledarens bröllop – men när han till slut fanns är det helt igenom tidningen Expos och det vänsterliberala etablissemangets fel - några rader om en Jimmie Åkessons mycket speciella pudel.https://t.co/wzfEckYrys Åkesson har tidligere sagt, at Sverigedemokraterna enten går i opposition eller skal være en del af regeringen efter næste valg. Men det bliver nu anset for »helt umuligt«, at Sverigedemokraterna kan tage plads i en svensk regering, skriver Expressen på baggrund af dets kilder. SVTs politiske kommentator Mats Knutson vurderer også, at skandalen skader Sverigedemokraternes planer om at gøre sig»regeringsdygtige«. Henrik Torehammar fra Svenska Dagbladet kalder det partiets»værste krise«. Aftonbladets Oisín Cantwellskriver, at Åkesson risikerer at blive udsat for påvirkningsforsøg, når han tilbringer tid med personer med tilknytning til den kriminelle verden. »Åkesson fremstår mere og mere som en sikkerhedsrisiko,« lyder dommen. Ulf Kristersson blev i interviewet med Sveriges Radio spurgt til, hvorvidt Åkessons »forbindelser til bandekriminelle« kan udgøre en sikkerhedsrisiko. »Det kan jeg ikke svare på. Det er en sikkerhedsrisiko, at vi har bandekriminalitet i Sverige,« siger statsministeren til Sveriges Radio. Gæsten ved brylluppet siger selv til Aftonbladet, at han ikke har begået noget kriminalitet i relation til motorcykelbanden Comanches.",
        "metadata": {
            "source": "https://www.berlingske.dk/internationalt/en-rockerleder-var-paa-gaestelisten-da-partileder-holdt-bryllup",
            "image_url": "https://berlingske.bmcdn.dk/media/cache/resolve/image_x_large/image/184/1844709/24809310-gstelisten-til-jimmie-kesson-har-affdt-kritik.jpg",
            "publication_time": "Onsdag d. 09. oktober 2024, kl. 17.43",
            "author": "Kalinka Aaman Agger",
            "related_links": [],
            "attachments": []
        }
    }
}