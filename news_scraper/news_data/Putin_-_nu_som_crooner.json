{
    "version": "1.0",
    "document": {
        "id": 19632,
        "title": "Putin - nu som crooner",
        "content": "Den russiske premierminister Vladimir Putin sang og spillede klaver, da han fredag aften deltog i et stort velgørenhedsarrangement i Skt. Petersborg, Rusland. Flankeret af Hollywood-stjerner som Kurt Russel, Goldie Hawn, Sharon Stone, Kevin Costner og Mickey Rourke til arrangementet, der skulle hjælpe kræftramte børn, gav Putin den som crooner. Billedserie: Den russiske premierminister lagde ud med at synge en russisk sang, men skiftede så genre, da han slog melodien an på tangenterne til Fats Domino-nummeret \"Blueberry Hill\". Billedserie: Det er langt fra første gang, Putin viser nye sider af sig selv. Men hvor han normalt plejer at gøre sig som machomand, var det denne gang en noget mere blød udgave af den tidligere russiske KGB-chef, man så. Putin sås f.eks. synge kind mod kind med en lille pige til velgørenhedsarrangementet. Et stykke fra det image, han ellers dyrker i de professionelle billedserier, han med jævne mellemrum får lavet og gerne deler med hele verden. Her har vi set ham som den moderne Marlboro-mand på hesteryg, i chikt skitøj på snescooter eller iført potente våben poserende foran et eller andet farligt vildt, han netop har nedlagt, og andre gangeau naturel- i bar overkrop med spændte muskler og halskæde. Se Putin folde sig ud på scenen:",
        "metadata": {
            "source": "https://www.berlingske.dk/internationalt/putin-nu-som-crooner",
            "image_url": "https://berlingske.bmcdn.dk/media/cache/resolve/image_x_large/image/80/807189/3391775-vladimir-putin-i-duet-med-en-lille-pige-til-et-velgrenhedsarrangement-for-krftramte-brn.jpg",
            "publication_time": "Lørdag d. 11. december 2010, kl. 16.38",
            "author": "Jeppe Bangsgaard",
            "related_links": [],
            "attachments": []
        }
    }
}