{
    "version": "1.0",
    "document": {
        "id": 13444,
        "title": "Forchhammer om sin nedtur under finanskrisen: »Uden konkursen var jeg halvmilliardær i dag«",
        "content": "I dag ærgrer multiiværksætter og tidligere milliardær Peter Forchhammer sig over, at han midt under finanskrisens brølen blev tvunget til at begære sitinvesteringsselskab Synerco konkurs. Konkursboet solgte efterfølgende mange af hans aktiver til en billig penge, og flere af investeringerne har siden vist sig at være særdeles lukrative. Peter Forchhammer var en del afMilliardærklubben, en gruppe kulørte og risikovillige erhvervsfolk, som tjente styrtende med penge frem til finanskrisen. I 2008, mens finanskrisen var vildest, blev han erklæret konkurs, men først nu 11 år efter er hans konkursbo ved at være opgjort. »I 2008 vidste ingen, at aktiemarkederne ville rette sig igen forholdsvis hurtigt. På et tidspunkt trak alle mine banker i mig for at få endnu flere penge, selvom jeg lige havde solgtChili Groupog leveret 80 mio. kr. Derfor kontaktede jeg kurator Troels Tuxen,« siger Peter Forchhammer, som i realiteten begærede sig selv konkurs. Ifølge Forchhammer var hans hovedbanker uenige om strategien over for Synerco. Luxembourgske Dexia var indstillet på at sælge aktiverne på en kontrolleret måde, for at skaffe fleste mulig penge i kassen. Men Sydbank forlangte alle værdier realiseret, og sådan blev det. FAKTAPeter Forchhammers konkurs i talMultiiværksætteren Peter Forchhammer gik personligt konkurs med sit investeringsselskab Synerco i 2008.I 2007-regnskabet bogførte han aktiver for ca. halvanden milliard kr.Peter Forchhammer tilhørte Milliardærklubben sammen med bl.a. Erik Damgaard.Synerco efterlader en gæld på over 700 mio. kr., men der bliver kun knap fem mio. kr. til kreditorerne.Kurator Troels Tuxen har opgjort sit salær på knap 30 mio. kr.Troels Tuxen har brugt 14.500 timer på bobehandlingen.Timelønnen er godt og vel 2.000 kr.FOLD UD Multiiværksætteren Peter Forchhammer gik personligt konkurs med sit investeringsselskab Synerco i 2008. I 2007-regnskabet bogførte han aktiver for ca. halvanden milliard kr. Peter Forchhammer tilhørte Milliardærklubben sammen med bl.a. Erik Damgaard. Synerco efterlader en gæld på over 700 mio. kr., men der bliver kun knap fem mio. kr. til kreditorerne. Kurator Troels Tuxen har opgjort sit salær på knap 30 mio. kr. Troels Tuxen har brugt 14.500 timer på bobehandlingen. Timelønnen er godt og vel 2.000 kr.    Peter Forchhammer er bl.a. medstifter af en af fondsbørsens darlings Chemometec.Konkursboet solgte Synercos aktiepostpå 20 pct. for under ti mio. kr., og den aktiepost havde i dag været små 700 mio. kr. værd, vurderer han. Peter Forchhammers anden store ærgrelse er et ejendomsprojekt,Tropical Islandi Berlin: »Det solgte konkursboet for en slik, og i dag har Planet Huse succes med at bygge vores projekt, nemlig et stort indendørs vandland. Transaktionen lagde 100 mio. kr. oven i min gæld, fordi vi havde givet en tabsgaranti.« Den tidligere milliardær ærgrer sig også over, at hans satsning på spilindustrien løb ud i sandet: »Jeg havde inden konkursen købt 40 pct. af Cego (i dagSpilNu) i Jylland, som efterfølgende blev solgt til Danske Spil og siden solgt tilbage igen i en milliardhandel. Men kurator lod købet af Cego gå tilbage efter konkursen. Havde jeg haft den aktiepost i dag, havde den nok været 2-300 mio. kr. værd,« siger Forchhammer. »Alt dette er bare en lærdom til den næste finanskrise. Det er ikke altid, at det kan betale sig at erklære en kriseramt koncern konkurs. Alle kunne formentlig have fået deres penge inklusive renter, hvis tingene havde været grebet anderledes an. Og jeg kunne i dag have siddet med en halv milliard kr.«",
        "metadata": {
            "source": "https://www.berlingske.dk/business/forchhammer-om-sin-nedtur-under-finanskrisen-uden-konkursen-var-jeg",
            "image_url": "https://berlingske.bmcdn.dk/media/cache/resolve/image_x_large/image/101/1017785/19598939-pf2.jpg",
            "publication_time": "Torsdag d. 07. november 2019, kl. 10.15",
            "author": "Birgitte Erhardtsen",
            "related_links": [],
            "attachments": []
        }
    }
}