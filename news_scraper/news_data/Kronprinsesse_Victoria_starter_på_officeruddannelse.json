{
    "version": "1.0",
    "document": {
        "id": 6246,
        "title": "Kronprinsesse Victoria starter på officeruddannelse",
        "content": "Det er langt fra første gang, at kronprinsesse Victoria trækker i trøjen, og til efteråret gør Sveriges kommende dronning det igen. Her skal hun nemlig begynde påen særlig officeruddannelse. Det skriver det svenske forsvar ien pressemeddelelse. Hosdet svenske medie Omnifremgår det, at kronprinsesse Victoria også tidligere har modtaget militær træning. I 2003 gennemgik hun en grunduddannelse i Forsvaret, og nu kan hun altså se frem til mere træning. På den nye officeruddannelse vil hun få indgående kendskab til både militærstrategi og militærvidenskab, mens der også vil indgå praktiske elementer i uddannelsen. Udover sin militære uddannelse i 2003 deltog kronprinsessen mellem 2006 og 2007 også i det svenske Udenrigsministerium diplomatiske program,skriver Aftonbladet. Hos samme medie fremgår det også, at kronprinsesse Victoria også har en bachelorgrad i freds- og konfliktstudier fra Uppsala Universitet. ",
        "metadata": {
            "source": "https://www.berlingske.dk/indland/kronprinsesse-victoria-starter-paa-officeruddannelse",
            "image_url": "https://berlingske.bmcdn.dk/media/cache/resolve/image_x_large/image/178/1788684/24689806-kronprinsesse-victoria-begynder-i-efterret-2024-p.jpg",
            "publication_time": "Torsdag d. 25. april 2024, kl. 10.16",
            "author": "Freja Marquardt",
            "related_links": [],
            "attachments": []
        }
    }
}