{
    "version": "1.0",
    "document": {
        "id": 21316,
        "title": "Berlingskes anmelder måtte læse Katrine Marie Guldagers digtsamling tre gange for at være helt sikker",
        "content": "Ikke flere romaner om knotne kvinder. Katrine Marie Guldagerer tilbage som lyriker med digtsamlingen »Hvis vi havde tvunget dig til at være social«. Den handler om barndom, Afrika og erindringenstrickybeskaffenhed. Selv kan jeg uden besvær erindre, hvad der skete, sidst jeg anmeldte Guldager: Denne avis trykte et helsides debatindlæg afKathrine Lilleørom min talentløshed som kritiker. Det lader jeg mig selvfølgelig (næsten) ikke intimidere af. Men lidt ekstra obs på at have orden i penalhuset var jeg nok, da jeg fældede nedenstående dom. Måske var det derfor, jeg læste bogen igennem tre gange, før jeg overhovedet begyndte at skrive. »Hvis vi havde tvunget dig til at være social« består af 116 sider med korte prosadigte, hvor tre stemmer – digteren som barn, digteren som voksen og digterens mor – skiftes til at genfortælle minder fra Guldagers (nu kalder vi hende altså dét, selvom det selvfølgelig er et digterjeg) barndom i Afrika. Barndom er voldsomt, Afrika er voldsomt. Efter første gennemlæsning hæftede jeg mig ved, at det, disse emner taget i betragtning, er en meget stilfærdig digtsamling. Tyste billeder som »Jeg krydser en flod med min mor i den ene hånd / min far i den anden / med dem i hænderne ved jeg / at der aldrig vil ske mig noget ondt, ingen mango / vil nogensinde falde fra sit træ / uden at lande helt blødt i græsset« puslede på siderne uden at gøre større indtryk på mig end at de var fine. Mor og far passer på, tryg tropefrugt, fint. Først ved tredje gennemlæsning forstod jeg hvorfor: Digtene er fulde af horror bag alt det stilfærdige.Fold sammenLæs mereFoto: Gyldendal. Ved anden gennemlæsning fik jeg øje på hvor mange af minderne der handler om situationer, hvor det, trods de tryghedsskabende forældre, er mere held end forstand, at lille Guldager overlever. Mor-stemmen kommenterer djærvt på disse nærdødskatastrofer med den for tidligere forældregenerationer så karakteristiske anti-pyller attitude. Barnet sejler på en flod med glubske nilkrokodiller. Hardass-moren siger: »Vi var ikke specielt forsigtige, det kan man ikke / sige.« Barnet drikker petroleum. Mor siger: »Ja, det / kan ikke have været så behageligt for dig«. Man kunne grine af det, som man griner af Sonjas mors charmerende omsorgssvigtlighti Saxogade. Men det har man ikke lyst til. Først ved tredje gennemlæsning forstod jeg hvorfor: Digtene er fulde af horror bag alt det stilfærdige. Sproget flyder så ubesværet at man nemt bliver lullet ind i en rolig følelse, men når man indstiller blikket på det, finder man alt fra små uhyggeskabere, som et råddent kattelig og pludseligt smuldrende tænder, til decideret gotiske scener, hvor digterens sammenblanding af nutid og fortid vækker en spøgelsesverden til live: »Kommer mine forældre, eller er de allerede døde? Har de glemt / mig? Jeg ligger på tæppet, jeg er voksen. Det er blevet køligere, / og jeg rejser mig for at gå hjem, jeg vender mig mod huset, der / allerede har været revet ned i mange år.« Der er også en lurende gyser-suspense på spil, fordi både barn og mor mistænker, at der er hændt barnet et eller andet grumt i Afrika. Med tågefuldhed siger barnet: »jeg har ligget i et gult telt og været bundet af de andre børn. / Jeg husker kun glimt af noget / der gjorde ondt.« Hvad der egentlig er foregået, henstår i det uvisse, hvilket det kun bliver mere uhyggeligt af. Afrika får i øvrigt – heldigvis – ikke skylden for det uhyggelige, som lige så godt kunne foregå i et andet for barnet ukendt sted. Men uhyggeligt er det, og midt i det hele står en lille pige. Eller ligger, rettere sagt. Digterjeget er meget vandret, og det er nyttigt, for som hun skriver: »Mit ansigt er et gulv / en trædesten i en afrikansk flod / dengang jeg havde forældre«. Digtene fremstår på ingen måde som en tilsvining af moderen, der beskrives som en bastion af tryghed. Men trædestensbilledet, der er gennemgående, kan læses som en reminder om, at små nemt trædes under fode, når forældre vælter afsted på eventyr. Det kan være så voldsomt, ja ligefrem horroragtigt, at man, til os læseres held, er nødt til at skrive digte for at bearbejde det. Og jeg kan åbenbart være nødt til fremover at læse alle bøger tre gange, inden jeg anmelder dem. For det var en fornøjelse at se de mange tider og stemmer i digtene flette sig sammen til et begavet og dragende hele, men det krævede trods det lettilgængelige sprog trefoldig omhu for undertegnede mango at lande ordentligt i Guldagers Afrika. Hvis vi havde tvunget dig til at være social Forfatter: Katrine Marie GuldagerSider: 116Pris: 199,95Forlag: Gyldendal",
        "metadata": {
            "source": "https://www.berlingske.dk/litteratur/berlingskes-anmelder-maatte-laese-katrine-marie-guldagers-digtsamling",
            "image_url": null,
            "publication_time": "Onsdag d. 07. maj 2025, kl. 11.23",
            "author": null,
            "related_links": [],
            "attachments": []
        }
    }
}