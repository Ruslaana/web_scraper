{
    "version": "1.0",
    "document": {
        "id": 17177,
        "title": "EM-kvalifikations kamp flyttet til Slovakiet",
        "content": "Danmark spillede tilbage i marts den første kamp mod Ukraine i EM-kvalifikationen. På grund af politisk uro blev returkampen i Ukraine udskudt til starten af juni, men nu er det blevet besluttet, at kampen ikke skal spilles i Ukraine. Da urolighederne i Ukraine stadig ikke er ebbet ud, har det Europæiske Håndbold Forbund besluttet, at EM-kvalifikationen skal spilles i den slovakiske by Michalovce, der ligger i den østlige del af landet, skriver DHF i en pressemeddelelse på klubbens hjemmeside. Kampen vil blive spillet onsdag den 4. juni, men tidspunktet er endnu ikke fastlagt. Danmark har i de tre spillede kvalifikationskampe endnu ikke tabt og dermed topper de danske håndboldpiger kvalifikationspgruppen, der udover Ukraine består af Østrig og Litauen. Udover kampen den 4. juni, så skal Danmark en tur til Wien den 7. juni, og den 15. juni gæster Litauen Roskilde i den allersidste kamp.",
        "metadata": {
            "source": "https://www.berlingske.dk/sport/em-kvalifikations-kamp-flyttet-til-slovakiet",
            "image_url": "https://berlingske.bmcdn.dk/media/cache/resolve/image_x_large/image/44/443670/7361704-2014-womens-european-champions.jpeg",
            "publication_time": "Fredag d. 09. maj 2014, kl. 14.20",
            "author": null,
            "related_links": [],
            "attachments": []
        }
    }
}