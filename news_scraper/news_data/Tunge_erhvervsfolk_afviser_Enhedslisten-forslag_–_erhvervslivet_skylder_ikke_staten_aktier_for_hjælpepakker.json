{
    "version": "1.0",
    "document": {
        "id": 12983,
        "title": "Tunge erhvervsfolk afviser Enhedslisten-forslag – erhvervslivet skylder ikke staten aktier for hjælpepakker",
        "content": "Flere erhvervsfolk skyder med skarpt mod ideen om, at staten skal have aktier i private virksomheder til gengæld for coronahjælp.Senest har Enhedslistens Pelle Dragsted krævet, at staten får aktier, når virksomheder modtager hjælpepakker. En enkelt er uenig med virksomhedskollegerne: Noget for noget, lyder det fra bestyrer af stor pengetank. »I modsætning til under finanskrisen, så er det staten, der har truffet de beslutninger, som gør, at virksomheder, lønmodtagere og kulturinstitutioner er kommet i så ekstremt store vanskeligheder. Derfor er det staten, som skal bære konsekvenserne af beslutningerne,« siger han. »Staten er jo fællesskabet. Når der sker noget for en borger, en virksomhed eller en institution, som kommer i vanskeligheder, så vælger fællesskabet at gå ind og støtte vedkommende. Hvis jeg bliver meget syg, og fællesskabet vælger at ofre en meget dyr kræftbehandling på mig, som langt overstiger mine økonomiske ressourcer, har fællesskabet så en ret til at tage mine økonomiske ressourcer væk bagefter? Der vil vi nok allesammen sige – nej, det har fællesskabet ikke.« »Hvis Pelle Dragsted har andre grunde til, at han ønsker, at staten skal drive virksomhederne, så må hanmake his case. Hos mig kommer han ikke langt med det. Men at ønske statsligt ejerskab af private virksomheder – det er jo et politisk synspunkt, som han har lov at have,« siger Lars Kolind. Henning Kruse Petersen, tidligere formand for Finansiel Stabilitet: »Det er ikke en rimelig måde at håndtere en støtte i forbindelse med et udefrakommende, uforudsigeligt og dramatisk indgreb i dagligdagen på.« Arkivfoto: Thomas LekfeldtFold sammenLæs mere »Jeg synes ikke, det er en rimelig måde at håndtere en støtte i forbindelse med et udefra kommende, uforudsigeligt og dramatisk indgreb i dagligdagen på. Men jeg er ikke overrasket over, at sådan et forslag kommer fra Enhedslisten. Det er jo en bagvendt måde at gøre det på. Partiet spiller et kort ind på banen, som de egentlig har ønsket sig længe, men som ikke har nogen gang på jorden. Der er ikke nogen, der vil aflevere ejerandele.« »Staten skal jo heller ikke have pant, når staten giver folk understøttelse. Derfor er Enhedslistens forslag helt vildt skudt. Det at få staten ind som aktionær i et selskab, det er der altså ganske mange, der vil løbe skrigende væk fra. Det er slet ikke noget, der er i spil for virksomhedsledere,« siger Henning Kruse Petersen. Lars Frederiksen, professionelt bestyrelsesmedlem: »Der er ikke nogen, der skylder nogen noget lige nu. Vi står hånd i hånd og prøver at hjælpe hinanden igennem krisen.« Arkivfoto:Liselotte Sabroe/Ritzau ScanpixFold sammenLæs mere »Tankegangen om, at virksomhederne skylder samfundet for hjælpepakkerne, er skudt ved siden af målet. At sige, at en part skylder den anden, det duer ikke. Der er ikke nogen, der skylder nogen noget lige nu. Vi står hånd i hånd og må prøve at hjælpe hinanden igennem krisen frem for at begynde at pege fingre og sige, at den part skylder mere, end den part skylder, og til gengæld vil vi gerne bruge bruge fem milliarder ekstra på ekstra løn til  sygeplejersker, for de skylder ikke nogen noget.« »Det er ikke klædeligt. Lige nu er opgaven, at vi skal komme igennem det her på en så skånsom måde for samfundet som muligt. Lad os nu stå skulder ved skulder i stedet for at få hænderne ned i hinandens lommer,« siger Lars Frederiksen. Aldo Petersen: »Husk at virksomhederne selv har indbetalt pengene til staten gennem direkte og indirekte skatter.« Arkivfoto: Lea Meilandt MathiesenFold sammenLæs mere »Hjælpepakkerne er en investering, som hele samfundet får flere gange tilbage fremadrettet. Jeg er sikker på, at hvis man beregnede omkostningen ved at lade falde, hvad ikke kan stå, så risikerede omkostningerne ved krisen at to- eller tredobles. Husk at virksomhederne selv har indbetalt pengene til staten gennem direkte og indirekte skatter som skat på lønindkomst og moms. Og husk, at det er det private erhvervsliv, som understøtter, at vi i det hele taget har en stat, som har nogle penge at bruge,« siger han. »Hvis staten skal have ejerandel i de private virksomheder, hvad så med de offentligt ansatte, som får lønkompensation? Pelle Dragsted burde forstå, at under sådan en krise, så hjælper man alle, ikke kun statsansatte. Det er ikke et rimeligt samfundssyn, at når der er krise, så hjælper man kun det offentlige system og ikke det private.« »Det eneste, de private virksomheder skylder staten efter at have modtaget hjælpepakker, er at gøre alt, hvad de kan for at komme i gang igen og få genskabt arbejdspladser, så folk kan komme tilbage på job,« siger Aldo Petersen. Ole Steffensen, bestyrer af stor pengetank, mener, at der skal være en modydelse, når virksomheder modtager hjælpepakker fra staten. Arkivfoto: Nikolai LinaresFold sammenLæs mere »Hvis en virksomhed modtager en ydelse fra staten, så skal der også være en modydelse den anden vej. Jeg tror, at man skal passe på med bare at give penge til virksomheder, som måske på sigt kommer til at tjene betydelig flere penge end før coronakrisen.« »Det vil være mere rimeligt, hvis staten yder et lån, som skal betales tilbage med en passende rente. Hvis ydelsen er hjælp fra staten, så kan modydelsen være rentebetaling, men det kan også være betaling i form af en ejerandel.« »Undtagelsen kan være, når der nærmest er tale om ekspropriation, hvor staten f.eks. lukker et indkøbscenter. Men i de andre tilfælde, hvor en virksomhed får en nedgang i omsætningen – uanset om det er corona eller som følge af finanskrise – så er det en anden sag. Så skal staten have en modydelse. Ole Steffensen peger på, at Danmark under finanskrisen blev kritiseret for, at den danske regering kvit og frit stillede en garanti på mange milliarder dollar til rådighed for Danske Bank over for den amerikanske centralbank, Fed, uden at få noget den anden vej. »Andre meget kapitalistiske samfund som England og USA stillede krav om ejerandele i de banker, som de hjalp, og den amerikanske stat fik eksempelvis en ejerandel i CitiGroup. Sverige fik også ejerandel i Nordea under bankkrisen i 1992-93, hvorimod Danmark stillede stillede gratis likviditetsgaranti til rådighed for det daværende Unibank,« siger Ole Steffensen, som synes, at tidl. statsminister Lars Løkke Rasmussens forslag om en coronafond er en god idé, som bør forfølges yderligere.",
        "metadata": {
            "source": "https://www.berlingske.dk/business/tunge-erhvervsfolk-afviser-enhedslisten-forslag-erhvervslivet-skylder",
            "image_url": "https://berlingske.bmcdn.dk/media/cache/resolve/image_x_large/image/128/1287082/23407232-.jpg",
            "publication_time": "Onsdag d. 29. april 2020, kl. 10.17",
            "author": "Birgitte Erhardtsen",
            "related_links": [],
            "attachments": []
        }
    }
}