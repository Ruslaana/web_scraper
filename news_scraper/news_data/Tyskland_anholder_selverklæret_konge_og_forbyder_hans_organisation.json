{
    "version": "1.0",
    "document": {
        "id": 4026,
        "title": "Tyskland anholder selverklæret konge og forbyder hans organisation",
        "content": "Peter Fitzek er hans borgerlige navn. Men siden 2012 har manden med hestehalen været kendt ved et andet navn. Kong Peter 1. af Tyskland. Den selverklærede kongetitel har nu fået det officielle Tyskland til at slå hårdt ned. I de tidligere morgentimer tirsdag udførte tysk politi med cirka 800 betjente razziaer på tværs af flere tyske delstater og anholdt Peter Fitzek og flere ledende medlemmer af hans forening »Kongeriget Tyskland«. Det oplyser den tyske indenrigsminister ifølgeDie Welt. Årsagen til anholdelsen? »Kongeriget Tyskland« er en organisation, som ifølge den tyske indenrigsminister»underminerer den vedvarende retsorden og Forbundsrepublikkens monopol på magtanvendelse«, og den er nu blevet forbudt. »Medlemmerne af denne forening har skabt en ‘modstat’ i vores land og opbygget økonomiske kriminelle strukturer,« tilføjede indenrigsminister Alexander Dobrindt. En ting står i hvert fald klart. Peter Fitzek har en meget klar drøm. Den handler om at genrejse det tyske rige med ham selv i spidsen som konge. Og han er tilsyneladende ikke alene. Ifølge de tyske myndigheder er Peter Fitzeken del af over 25.000 såkaldte»Reichsbürger«. På danskrigsborgere. Det er en gruppe af personer, som blandt andet med afsæt i det historiske tyske rige afviser eksistensen af den nuværende tyske forbundsrepublik og dens retssystem, benægter legitimiteten af ​​dens demokratisk valgte repræsentanter eller hævder, at den tyske retsorden ikke gælder for dem, skriver den tyskeefterretningstjeneste. Derudover benytter flere medlemmer af gruppen sig afantisemitiske konspirationsteorieri deres kamp for et nyt Tyskland, siger den tyske indenrigsminister Alexander Dobrindt. Tyskland var samlet i et kejserrige fra 1871 frem til landets nederlag i Første Verdenskrig i 1918, hvor kejserriget blev opløst. Peter Fitzek har siden 2012 opkøbt jord flere steder i Tyskland, og han hævdede selv i 2022 over forBBC, at han har omtrent 5.000 borgere, at det selvudnævnte kongerige har egen møntfod, og at dets indbyggere hverken betaler tysk skat eller sender deres børn i tyske skoler. Fortiden viser, at der er flere i Tyskland, som ønsker en tilbagevenden til en anden tid. I 2022 rykkede flere end 3.000 betjente ud til over 130 adresser spredt over store dele af Tyskland. Deres mål var at stoppe et voldeligt kup, hvis mål var at vælte den tyske forbundsrepublik. Mange blev anholdt, og tysk politi viste dengang en mand frem,de mente var hjernen bag. Heinrich 13. Heinrich 13. da han blev anholdt i december 2022.Fold sammenLæs mereFoto: Boris Roessler/ dpa/AP. En mand med blåt blod i årene, som var en del af en adelig slægt, der kunne dateres over 700 år tilbage. Kupplanen gik ifølge de tyske myndigheder konkret på, at gruppen skulle storme det tyske parlament, tage fremtrædende politikere som gidsler og indsætteHeinrich 13. som Tysklands nye kejser. Det lykkedes som bekendt aldrig. Dengang afviste Peter Fitzek at have samme voldelige intentioner som Heinrich 13. Det var ikke et voldeligt kup, der var vejen frem mod et kongerige eller kejserdømme i Tyskland. Men Peter Fitzek påpegede alligevel, at den tyske stat var »destruktiv og syg« i et interview medBBC. »Jeg har ingen interesse i at være en del af et fascistisk og satanistisk system.« Men alligevel er bådePeter FitzekogHeinrich 13.nu i hænderne på det tyske retssystem. Heinrich 13. har sidennægtet at være hovedmandenbag kupplanerne.",
        "metadata": {
            "source": "https://www.berlingske.dk/internationalt/tyskland-anholder-selverklaeret-konge-og-forbyder-hans-organisation",
            "image_url": "https://berlingske.bmcdn.dk/media/cache/resolve/image_x_large_vertical/image/192/1921348/24950855-29-july-2024-saxony-anhalt-dessau-rolau-reich.jpg",
            "publication_time": "Onsdag d. 14. maj 2025, kl. 17.34",
            "author": "Simon Wincentz Heim",
            "related_links": [],
            "attachments": []
        }
    }
}