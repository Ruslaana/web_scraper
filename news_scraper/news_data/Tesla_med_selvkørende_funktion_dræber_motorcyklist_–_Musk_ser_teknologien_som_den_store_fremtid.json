{
    "version": "1.0",
    "document": {
        "id": 8271,
        "title": "Tesla med selvkørende funktion dræber motorcyklist – Musk ser teknologien som den store fremtid",
        "content": "En Tesla-bil, som dræbte en 28-årig motorcyklist i USA, var sat til at styre selv uden chaufførens assistance. Teslaen, en Model S, havde softwarefunktionen »Full Self-Driving« (Fuldt selvkørende) aktiveret, siger politiet i Seattle i det nordvestlige USA, og det sætter yderligere fokus på den teknologi, som Teslas topchef, Elon Musk, sætter sin lid til som fremtiden for selskabet. Det er den anden dødsulykke, som teknologien forårsager, skriver nyhedsbureauet Reuters. Den første skete ifølge de amerikanske trafikmyndigheder, National Highway Traffic Safety Administration, også med en Tesla mellem august 2022 og august 2023. Ydermere har der været 75 uheld, hvor »Fuldt selvkørende«-funktionen har været i brug. Den 56-årige bilist blev anholdt og sigtet for drab, fordi han over for politiet havde indrømmet, at han havde siddet ogset på sin mobiltelefon, mens bilen selv kørte. Tesla-biler er udstyret med to funktioner, som kan bistå føreren af bilen. Fuldt selvkørende kan klare mange kørselsfunktioner, også under bykørsel, mens Autopilot kan holde bilen i sin bane og væk fra objekter foran den. Indimellem blander Tesla-ejere de to funktioner sammen. Tesla siger, at den selvkørende software kræver, at føreren aktivt følger med i trafikken, og at den ikke gør bilerne selvkørende. Tesla er derfor for nylig begyndt at omtale funktionen som »Full Self-Driving Supervised«, altså overvåget. Ulykken i Seattle skete i april i år 24 kilometer nordøst for byen. Den 28-årige motorcyklist faldt ind under bilen og var død på stedet. Politiet opdagede, at bilen stod i Fuldt selvkørende-tilstand, da man hentede bilens data. Oplysningerne om ulykken kommer, lige efter at en analytiker, som følger Tesla som virksomhed og rådgiver om investeringer, havde taget Elon Musk på ordet og derfor havde anvendt den fuldt selvkørende teknologi. Han var nær endt i et sammenstødog skrev efterfølgende om sin og sønnens oplevelse i en rapport til sine kunder. Selvkørende biler erudstyret med både kameraer og kunstig intelligens, som skal aflæse trafikforholdene og fodre bilerne med oplysninger, så de netop undgår uheld. Menopgaven er langtfra nem at løse. »Det er ekstremt udfordrende at indsamle og behandle data i realtid fra alle mulige elementer som motorcykler og cykler under en bred række af mulige vejr-, lys-, vej- og trafikforhold,« siger Raj Rajkumar, der er professor i elektronik og computerteknologi ved Carnegie Mellon University, til Reuters. Elon Musk sagde ifølge nyhedsbureauet Associated Press i sidste uge, at »Fuldt selvkørende«-funktionen skulle kunne bruges uden menneskelig indgriben inden årets slutning, så man ikke skal holde øje med kørslen, men i stedet kan se film, spille spil, arbejde eller sove, mens bilen selv kører. Elon Musk har talt om selvkørende biler i årevis og har ligeledes loveten skare af selvkørende robottaxiermeget længe, men måtte ved regnskabspræsentationen medgive, at hans forudsigelser »tidligere har været lidt for optimistiske«. Mange eksperter tror først, at egentlige selvkørende biler er klar i 2030, måske endda senere. Der eren betydelig mængde af juridiske gråzoneproblemer, som også skal afklares, før bilerne får lov til at trille frit på vejene. Elon Musk vil 10. oktober afsløre Teslas kommende robottaxi, som dog kun vil være en prototype. Præsentationen var egentlig fastlagt til 8. august,men er blevet udsat, fordi der skal foretages ændringer.  ",
        "metadata": {
            "source": "https://www.berlingske.dk/virksomheder/tesla-med-selvkoerende-funktion-draeber-motorcyklist-musk-ser",
            "image_url": "https://berlingske.bmcdn.dk/media/cache/resolve/image_x_large_vertical/image/182/1821650/24762283-systemetfull-self-driving-fuldt-selvkrende-s.jpg",
            "publication_time": "Torsdag d. 01. august 2024, kl. 09.47",
            "author": "Thomas Breinstrup",
            "related_links": [],
            "attachments": []
        }
    }
}