{
    "version": "1.0",
    "document": {
        "id": 22406,
        "title": "Antropolog: Når DR forsøger at fortælle vores fælles fælles historie, bliver vi danskere ømtålelige og defensive",
        "content": "Som antropolog med bopæl i Rwanda har jeg lært, at en af vores vigtigste opgaver er at bringe»the native point of view«hjem til vores egen del af verden. Men hvad sker der, når det perspektiv handler om vores egen historie – en historie, der ikke altid er flatterende? Danmark er kendt for sit velfærdssamfund, hygge og den stolte historie som en af de første nationer til at forbyde slaveriet. Men bag denne selvforståelse gemmer sig en kompleks kolonihistorie, som vi ofte undgår at konfrontere fuldt ud. DR har for nylig forsøgt at belyse denne del af historien gennem dokumentarerne »Grønlands hvide guld« og »Slave af Danmark«. »Slave af Danmark« udforsker Danmarks rolle i slavehandlen og dens konsekvenser for efterkommerne af de slavegjorte.Fold sammenLæs mereFoto: DR. »Grønlands hvide guld« undersøgte Danmarks økonomiske udbytte fra kryolitudvinding i Grønland, men blev mødt medkritik af sine regnemetoderog tallet 400 milliarder kroner, hvilket fik DR til at trække dokumentaren tilbage for at revurdere processen. »Slave af Danmark« udforsker Danmarks rolle i slavehandlen og dens konsekvenser for efterkommerne af de slavegjorte. Også her er debatten blusset op og handler i høj grad omordene »slave«versus»slavegjort«, og om nu »de hvide« bare blevet gjort til de onde igen. Er vi som land klar til at tage ansvar for vores historie? Det ser ikke helt sådan ud. Vi har en tendens til at fremhæve de positive sider af vores historie såsom slaveriforbuddet, men der findes stadig efterkommere af Danmarks kolonitid på De Vestindiske Øer, som betaler prisen for vores fælles fortid. »Grønlands hvide guld« undersøgte Danmarks økonomiske udbytte fra kryolitudvinding i Grønland, men blev mødt med kritik af sine regnemetoder og tallet 400 milliarder kroner.Fold sammenLæs mereFoto: Michael Bévort. De kender ikke altid deres oprindelsesland og kultur fra Afrika, og samtidig deler de andre danske navne og rødder, men mangler anerkendelse fra dansk side. Mange lever stadig i fattigdom. Når vi præsenteres for perspektiver fra Grønland eller fra de slavegjortes synsvinkel på film, reagerer vi ofte defensivt og hæfter os ved detaljer fremfor helheden. Som antropolog ser jeg det som en styrke at kunne bringe andres perspektiver frem, også når det gælder vores egen historie. Men når DR forsøger det samme, virker det, som om vi danskere bliver ømtålelige. En artikel iBerlingskeproblematiserer, at hvide danskere kun fremstilles som onde sadister i »Slave af Danmark«. Men historien om »den gode slaveejer« er blevet fortalt før. Realiteten er, at Danmark var med til at opretholde et brutalt slavesystem, og det kan være vigtigt for os at forstå, hvad det betød for de danskere, der administrerede dette system, lige såvel som hvad det betød for de slavegjorte. Vi risikerer, at»cancel culture«flytter helt ind på DRs redaktion, hvis dokumentarer som »Grønlands hvide guld« slettes, og »Slave af Danmark« møder så massiv kritik, at åben dialog bliver umulig. Det er på tide, at vi viser modet til at erkende hele vores historie – ikke kun de dele, vi er stolte af. Vi skal turde se vores fortid i øjnene, invitere til dialog og også acceptere uperfekte dokumentarer og debatter. Ligeværd og respekt starter med at give plads til de svære samtaler, så vi kan udvikle en mere moden og reflekteret selvforståelse som nation. Johanna Sandberg er ceo og stifter af hr-konsulentfirmaet SANDBERG Inside-Insight Rwanda ",
        "metadata": {
            "source": "https://www.berlingske.dk/kommentarer/antropolog-naar-dr-forsoeger-at-fortaelle-vores-faelles-faelles",
            "image_url": null,
            "publication_time": "Søndag d. 16. marts 2025, kl. 16.42",
            "author": null,
            "related_links": [],
            "attachments": []
        }
    }
}