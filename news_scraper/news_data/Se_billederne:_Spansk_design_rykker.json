{
    "version": "1.0",
    "document": {
        "id": 17840,
        "title": "Se billederne: Spansk design rykker",
        "content": "I en tid, hvor finanskrisen sætter dybe spor overalt i Spanien, lever landets tredjestørste by, Valencia, i en slags »helle«. Byen – og hele hele provinsen – er hjemsted for størstedelen af den spanske møbelproduktion, når det gælder moderne, men også klassiske møbler i forskellige stilarter. Alene i 2011 eksporterede Spanien møbler for næsten 1,3 million euro. Herhjemme er der ikke det store udvalg af spanske designermøbler i butikkerne, men mange arkitekter og indretningsfirmaer bruger spanske møbler i deres  indretningsprojekter. Det sker i endnu højere grad i lande som Frankrig, Tyskland og England.Billedserie: Læg dertil de kæmpestore markeder, Rusland, De Arabiske lande, Sydamerika og Østen. Her bliver der bygget gigantiske hoteller, ditto paladser og indrettet luksuslejligheder med håndlavede spanske møbler – nogle i rokoko-stil, andre i Art Jugend-stil og andre igen med helt moderne møbler, som det ses på dette opslag. Følg også boligstoffet på Facebook Derfor ser Juan Carlos Munoz Melero, formand for den spanske sammenslutning af møbelproducenter og eksportører, med fortrøstning på fremtiden. Også fordi der kommer mange udenlandske indkøbere på messen. - På Feria Habita Valencia er vi på hjemmebane og kan vise det største udvalg af spansk design. Læg dertil byen og dens fantastiske arkitektur, der i sig selv er attraktioner, siger han. Side om side med de gode håndværkstraditioner markerer de spanske designere sig blandt verdenseliten. Landets topnavn, Jaime Hayon, hører til netop der. Efter at have boet i Italien og London i flere år er han flyttet til Valencia,men han færdes efterhånden også hjemmevant i Danmark. Sidste år var han aktuel med sofaen Favn fra Fritz Hansen og her i efteråret med en stol fra det unge designfirma &tradition. Af andre spanske navne skal nævnes Patricia Urquiola, nu bosat og gift i Milano, men stadig som tegner af møbler for blandt andet Andreu world og Kettal. Jorge Pensi, Javier Mariscal, Javier Herrero hører også til dem, der ofte arbejder i Milano. Se præsentation af de spanske frontløbere og deres design  i billedserien her: ",
        "metadata": {
            "source": "https://www.berlingske.dk/bolig-bil-og-baad/se-billederne-spansk-design-rykker",
            "image_url": "https://berlingske.bmcdn.dk/media/cache/resolve/image_x_large/image/59/593604/5785527-spansk6.jpg",
            "publication_time": "Tirsdag d. 06. november 2012, kl. 10.12",
            "author": null,
            "related_links": [],
            "attachments": []
        }
    }
}