{
    "version": "1.0",
    "document": {
        "id": 16244,
        "title": "Thorning i den varme stol på BBC",
        "content": "Forventningerne var store, da Danmark overtog EU-formandsskabet ved årsskiftet. Men den økonomiske krise har tæret hårdt på unionen lige siden. Tirsdag aften blev statsminister og EU-formand Helle Thorning-Schmidt (S) stillet til regnskab for formandskabet, da den britiske TV-station,BBCs berømte og nærgående interviewprogram Hardtalkblev optaget på Christiansborg. Det skriver TV 2 Nyhederne. - Hun har haft seks svære måneder som EU-formand i en turbulent tid, sagde Hardtalk-værten, Steven Sackur, efterfølgende til TV 2.  Og Thorning kom i den grad i den varme stol. - Jeg kom med nogle udfordrende spørgsmål. Og der er meget at udfordre hende med lige nu. Hun gjorde sit bedste, men selv hun ville erkende, at det har været seks svære måneder, sagde Steven Sackur. Ifølge Helle Thorning-Schmidt var interviewet dog ikke så slemt. Hun er efterhånden erfaren, når det gælder journalister. - Det var ingenting i forhold til de danske journalister, sagde statsministeren med et glimt i øjet til TV 2 Nyhederne. Hardtalk med den danske statsminister vises på BBC World News onsdag aften klokken 22.30 dansk tid. Se klip fra forberedelserne samt hør værten Steven Sackur fortælle lidt om interviewet med statsministerenher(eksternt link).",
        "metadata": {
            "source": "https://www.berlingske.dk/politik/thorning-i-den-varme-stol-paa-bbc",
            "image_url": "https://berlingske.bmcdn.dk/media/cache/resolve/image_x_large/image/49/495629/5301456-til-bms-f-den-nye-statsminister-helle-thorning-smith.jpg",
            "publication_time": "Onsdag d. 27. juni 2012, kl. 13.32",
            "author": null,
            "related_links": [],
            "attachments": []
        }
    }
}