{
    "version": "1.0",
    "document": {
        "id": 567,
        "title": "Stor, større, størst: Verdens kraftigste vindmølle sættes op i Danmark – og hver eneste vinge er høj som Herlev Hospital",
        "content": "Har du nogensinde været oppe i Eiffeltårnet? Helt oppe ved observatoriet på den øverste platform i 279 meters højde? Der er langt ned. Rigtig langt. Alligevel ville du ved at stirre stift ud i luften kunne se vingespidserne på Vestas kommende mastodont af en havvindmølle glide forbi i luften – hvis altså de havde bygget en midt i Paris. Vindmøllen ved navn V236-15.0 MW kommer nemlig til at rage 280 meter op i luften. Nu har verdens største vindmølleproducent besluttet, at den allerførste skal sættes op i Danmark. Nærmere bestemt i løbet af 2022 på Testcenter Østerild i Nordvestjylland. »Hvis man synes, en vindmølle i dag er stor med vinger på 70-80 meter, kommer vi her til at stå med vinger støbt i ét stykke, som er 115,5 meter lange. Det er kort sagt en meget stor og kraftig vindmølle,« fortæller Vestas’ administrerende direktør, Henrik Andersen. Navnet er egentlig slet ikke så kryptisk, som det måske lyder.V236dækker over et vingefang på 236 meter.15.0 MWangiver, at vindmøllen med optimale vindforhold kan producere 15 megawatt-timer (MWh) strøm på en time. Det er rundt regnet en halv gang mere end de kraftigste vindmøller, der er på markedet i dag. Nok til at hver eneste vindmølle kan dække elektricitetsforbruget i 20.000 husstande. Med en højde på 280 meter bliver Vestas' nye vindmølle 26 meter højere end pylonerne på Storebæltsbroen. Til højre ses Sprogø Havmøllepark med syv ældre – og markant mindre – Vestas-møller.&nbsp;Fold sammenLæs mereFoto: Emil Helms/Ritzau Scanpix. Havvindmøllen er Vestas’ modsvar til konkurrenterne fra amerikanske GE og spansk-tyske Siemens Gamesa, som i en rum tid har sat danskerne til vægs på havet med større, kraftigere og mere populære vindmøller i porteføljen. Inden for havvind er stort godt, større bedre og størst bedst. Har man ikke set det med egne øjne, kan det være svært at begribe, hvor voldsomme de grønne kæmper, som er udset til at spille en afgørende rolle i at redde klimaet og producere grøn strøm i enorme mængder, efterhånden er. Støbeformen til vindmøllevingerne er netop bygget færdig på Vestas’ fabrik i Lem. Senere i år skal selve vingerne så støbes i Nakskov. Stillede man støbeformen op ad Herlev Hospital, der med sine 120 meter har været Danmarks højeste etageejendom i mere end 40 år, ville de to ting være lige høje. Herlev Hospital har med sine 120 meter været Danmarks højeste etageejendom siden opførelsen i 1976. Det er akkurat mere end længden på hver enkelt af vingerne på Vestas nye havvindmølle, som bliver 115,5 meter.Fold sammenLæs mereFoto: Mads Claus Rasmussen/Ritzau Scanpix. Vingefanget på 236 meter gør, at vindmøllen kommer til at bestryge et areal på næsten 44.000 kvadratmeter. Og hvor meget er det så? Ja, da Joakim Mæhle tirsdag sparkede det danske fodboldlandshold til VM med scoringen til 1-0 mod Østrig i Parken, skete det på en fodboldbane med et areal på 7.140 kvadratmeter – seks gange mindre. FAKTAFakta: Det handler om størrelsenGrøn strøm fra havvind er udset som en afgørende del af klodens grønne omstilling.Selve udviklingen af havvindmøller er blevet et våbenkapløb af dimensioner. De største af slagsen rækker efterhånden højere mod himlen end Storebæltsbroens pyloner.Det skyldes i korte træk, at jo mere strøm, producenter som Vestas, Siemens Gamesa og GE kan få hver enkelt vindmølle til at producere, desto lavere bliver omkostningerne per kWh produceret strøm.Danmarks for tiden største havvindmøllepark, Kriegers Flak, blev indviet for kun en måned siden. Alligevel fremstår de 72 vindmøller med et vingefang på 167 meter allerede små. Alle tre toneangivende producenter er nemlig på vej med nye og kraftigere vindmøller med vingefang på mindst 220 meter.Med Vestas’ kommende monstermøller kunne Kriegers Flak være bygget med kun 40 vindmøller.FOLD UD Grøn strøm fra havvind er udset som en afgørende del af klodens grønne omstilling. Selve udviklingen af havvindmøller er blevet et våbenkapløb af dimensioner. De største af slagsen rækker efterhånden højere mod himlen end Storebæltsbroens pyloner. Det skyldes i korte træk, at jo mere strøm, producenter som Vestas, Siemens Gamesa og GE kan få hver enkelt vindmølle til at producere, desto lavere bliver omkostningerne per kWh produceret strøm. Danmarks for tiden største havvindmøllepark, Kriegers Flak, blev indviet for kun en måned siden. Alligevel fremstår de 72 vindmøller med et vingefang på 167 meter allerede små. Alle tre toneangivende producenter er nemlig på vej med nye og kraftigere vindmøller med vingefang på mindst 220 meter. Med Vestas’ kommende monstermøller kunne Kriegers Flak være bygget med kun 40 vindmøller. Normalt sætter man først en prototype op på land, derefter en testmølle på havet. Mens nummer et skal rejses på land i Østerild, står det allerede nu klart, at havtesten ikke bliver i Danmark. »Der er desværre ikke rigtig nogle havtestsites i Danmark, så derfor kigger vi på, hvor prototypen ellers skal stå. Vi så naturligvis helst, at det var muligt også at teste vindmøller til havs i Danmark,« siger Henrik Andersen og tilføjer: »Det er en problemstilling, som gør, at visse dele af teknologiudviklingen kan ende med at flytte ud af landet, fordi vi ikke har adgang til at teste den herhjemme. Og det medfører samtidig en risiko for, at job og omsætningskroner på komponenter, vi i dag køber hos danske underleverandører, flytter permanent med. Ingen af delene er i Danmarks interesse.« Generelt stiller Vestas-topchefen sig kritisk over for de danske testmuligheder. I alt er der i dag 16 testpladser i Danmark, fordelt på ni i Testcenter Østerild og syv i Testcenter Høvsøre på den jyske vestkyst. Vestas råder for tiden over de seks. »Det er fortvivlende få for os, som er registreret i Danmark og betaler vores globale skat her i Danmark. Jeg synes, at vi enten skulle have en langt højere procentdel, eller også skulle vi have adgang til vores eget Vestas-testsite et eller andet sted i landet,« siger Henrik Andersen. Og der er rift om pladserne. Tirsdag lagde Siemens Gamesa – som er verdensførende på havvindmøller – en video på Twitter, hvor en gigantisk nacelle (selve vindmøllens hus) til selskabets nyeste trumfkort bliver transporteret fra Brande til Østerild.  The SG 14-222 DD prototype nacelle has now left Brande, Denmark, and is on it's way to the test site. So many amazing colleagues have contributed and we are extremely proud of the dedication that went into bringing this to life!#Strongswindsofchange#GreatpowerRealperformancepic.twitter.com/bLdfLSgLTv Et andet vigtigt aspekt omkring testfaciliteterne er, at pladserne til at teste de enorme vindmøller ifølge Vestas’ administrerende direktør »simpelthen står for tæt på hinanden«. »Når man monterer vindmøllerne og kører forskellige test, er der fri adgang til testområderne. Det gør, at man simpelthen kan stå og se, hvad konkurrenterne kører af test, så vi i princippet deler teknologividen omkring vores udviklinger med hinanden. Det, synes vi, er lidt særegent,« lyder det fra Henrik Andersen. Topchefen ønsker ikke at uddybe, om han tænker på nogle specifikke konkurrenter, som Vestas helst ikke vil have til at snuse for meget rundt, når de tester vindmøller. Det er dog en kendt sag, at eksempelvis langt de fleste solceller i dag bliver produceret i Kina, efter at Europa for bare 10-15 år siden havde førertrøjen. Og at Kina ogkinesiske producenter er gåetall inpå havvind. For nylig skrev erhvervsmediet Finans en længere artikel, hvor der stilles spørgsmål ved, omdanske vindmøller er det næste offer på skafottet? Af al den havvind, som blev sat op på tværs af kloden sidste år,stod Kina for mere end halvdelen. Helt uden timing er Henrik Andersen ikke, når Vestas akkurat nu beslutter sig for at sætte den 280 meter høje prototype op i Danmark. Vestas har under administrerende direktør Henrik Andersen operationaliseret bæredygtighedsagendaen og opsat konkrete målepunkter, som man måned for måned gennemgår minutiøst.Fold sammenLæs mereFoto: Thomas Lekfeldt. Så sent som i sidste uge offentliggjorde Energistyrelsen enomfattende analyseaf netop rammevilkårene for forsøg og demonstration af vindmøller i Danmark. Analysen skal være afsæt for en dialog mellem regeringen og vindbranchen, og i forlængelse udsendte Indenrigs- og Boligministeriet enpressemeddelelse, hvor indenrigs- og boligminister Kaare Dybvad Bek (S) glæder sig over, at »der nu foreligger en samlet analyse af vindbranchens behov for test og demonstration«, som ministeren vil følge op på. Ifølge Henrik Andersen er der er »stort behov for bedre rammevilkår for forsøgsmøller«. »Det er positivt, at der nu sættes skub i arbejdet. Det er en akut udfordring, og det kræver politisk vilje og handlekraft, hvis vi også fremover skal være førende på at teste og udvikle grøn teknologi i Danmark,« siger Vestas-bossen. Markedet for havvind var indtil for få år siden koncentreret om Nordeuropa, men er for alvor begyndt at udvikle sig eksplosivt. Så sent som onsdag kom der et nytkraftigt skub fra Biden-administrationeni USA for at fremme havvind og gøre det til en vigtig del af landets grønne omstilling. På en vindkonference i Boston lød det fra Bidens indenrigsminister, Deb Haaland, at man vil begynde at identificere, afgrænse og leje nye føderale farvande ud til havvind langs både vest- og østkysten inden 2025. Det er noget, man kan bruge, hvis man eksempelvis hedder Vestas og selv mener at være på vej med den bedste havvindmølle på markedet. »Det er positive signaler, når der bliver sat konkret handling bag de store grønne ambitioner,« lyder det afmålt fra Henrik Andersen. Biden-administrationens målsætning er, at der skal være bygget 30 gigawatt (GW) havvind i USA i 2030 – svarende til eksempelvis 2.000 styk af Vestas’ kommende megamølle. Vestas regner med, at den nye havvindmølle er gennemtestet og klar til at blive skibet afsted til kunder over hele verden i 2024.Fold sammenLæs mereFoto: PR-foto: Vestas. Men skal målet indfries, skal der fart på. Selvom man i årevis har talt om store planer for at plastre USAs kyster til med havvind, og der er enorme projekter under opsejling, har amerikanerne stadig den første store havvindmøllepark til gode. Faktisk står der pr. dags dato i alt blot syv havvindmøller og snurrer ud for USA. Tingene er dog langt om længe begyndt at rulle. Tidligere i år godkendte de føderale myndigheder endelig den første havvindmøllepark i stor skala ved navn Vineyard Wind, som efter flere forsinkelser nu ventes at stå færdig i 2023. Bag havvindmølleparken med en kapacitet på 800 MW – eller godt 2,5 procent af målet om 30 GW – står den danske kapitalforvalter Copenhagen Infrastructure Partners (CIP). Selvom Vestas for knap et år sidenkøbte 25 procent af netop CIP, har CIP valgt at gå med konkurrenten GEs vindmøller til projektet. Faktisk står der endnu ikke Vestas-vindmøller på bestillingssedlen til nogen af de planlagte havvindprojekter i USA, som Siemens Gamesa og GE i stedet er løbet med. Med Eiffeltårnet af en vindmølle på vej i støbeformen i Nakskov regner Vestas helt sikkert med at ændre billedet. Observatoriet på den øverste platform i Eiffeltårnet befinder sig i 279 meters højde – lige en meter under vingespidsen på Vestas' kommende V236-15.0 MW havvindmølle, der skal sættes op i Østerild.Fold sammenLæs mereFoto: Bertrand Guay/AFP/Ritzau Scanpix.",
        "metadata": {
            "source": "https://www.berlingske.dk/virksomheder/stor-stoerre-stoerst-verdens-kraftigste-vindmoelle-saettes-op-i",
            "image_url": "https://berlingske.bmcdn.dk/media/cache/resolve/image_x_large/image/147/1475221/23893028-v236-150-mw-vingeform.jpg",
            "publication_time": "Fredag d. 15. oktober 2021, kl. 11.15",
            "author": "Jonas Rimer Hansen",
            "related_links": [],
            "attachments": []
        }
    }
}