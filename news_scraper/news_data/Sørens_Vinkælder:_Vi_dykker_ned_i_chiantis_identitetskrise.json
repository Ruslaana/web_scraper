{
    "version": "1.0",
    "document": {
        "id": 21370,
        "title": "Sørens Vinkælder: Vi dykker ned i chiantis identitetskrise",
        "content": "Alle kender chianti, og nogle af læserne er måske endda voksne nok til at kunne huske den gode gamle bastflaske. Ikke desto mindre har Chianti classico de seneste 50 år gennemlevet en alvorlig identitskrise, som stadig ikke er helt overstået.  Problemet er, at der slet ikke står Chianti på de fornemmeste og dyreste vine fra Chianti classico-distriktet. Topvinene herfra bliver derimod solgt under den generiske betegnelse IGT Toscana. Samtidig har distriktet de seneste 50 år været igennem en periode, hvor den ærkeitalienske vin, baseret på nationaldruen sangiovese, udviklede sig til at blive en international vin med franske druesorter som cabernet og merlot lagret på barriques (små nye franske egefade). I Chiantis producentforening river de sig således i håret og er på vej med nye tiltag, som skal gøre chiantien stor igen. Søren og Søren tager denne uge pulsen på chianti classico og smager følgende vine: 2018 Chianti Classico, Castell’in Villa (165 kroner Copenhagen Wine) 2018 Le Trame IGT Toscana, Podere Le Boncie (325 kroner, Terroiristen) 2018 Chianti Classico, Monteraponi  (199 kroner, Niche vine) 2019 Chianti Classico, Tenuta di Carleone (239 kroner, Distinto) 2018 Chianti Classico Gran Selezione Vigna del Sorbo, Fontodi (625 kroner Suenson) 2013 IGT Toscana, Pacina (234 kroner/ 195 kroner v 6 fl. Gladvin/Rosforth) ",
        "metadata": {
            "source": "https://www.berlingske.dk/soeren-franks-vinkaelder/soerens-vinkaelder-vi-dykker-ned-i-chiantis",
            "image_url": "https://berlingske.bmcdn.dk/media/cache/resolve/image_x_large/image/151/1515863/24007950-.jpg",
            "publication_time": "Fredag d. 11. februar 2022, kl. 15.08",
            "author": "Søren Frank",
            "related_links": [],
            "attachments": []
        }
    }
}