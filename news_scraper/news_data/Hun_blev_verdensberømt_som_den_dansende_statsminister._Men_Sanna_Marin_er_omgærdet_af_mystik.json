{
    "version": "1.0",
    "document": {
        "id": 15529,
        "title": "Hun blev verdensberømt som den dansende statsminister. Men Sanna Marin er omgærdet af mystik",
        "content": "Blikket blev alvorligt. Munden mere tilspidset. Det ene ord slugte det andet, for hendes læber kunne ikke følge med. Kinderne blev ildrøde. Sanna Marin hidser sig normalt ikke op, men de vidste præcis, hvad de skulle sige for at provokere hende. På den måde var Sanna Marin et nemt offer, som de andre studerende på universitet i den finske storby Tampere ofte drillede for at få et billigt grin. Det krævede nemlig ikke meget at skubbe den unge socialdemokrat derud, hvor hun blev overivrig. Faktisk ikke mere end et par ord om et emne, der lå hende nært, såsom miljø eller social ulighed. Det fortæller Maria Teikari, en tidligere studiekammerat, som Berlingske møder på en kaffebar i Helsinki. Hun griner – der var naturligvis kun tale om venskabelige drillerier. For ingen var i tvivl om, at Sanna Marin nok skulle nå langt. Holder Sanna Marins momentum – eller kræver finnerne udskiftning?Fold sammenLæs mereFoto: Alain Jocard (arkivfoto). Sanna Marin er kendt som den rolige, men kontante leder, som sjældent lader sin personlighed skinne for meget igennem. Det er måske ikke så overraskende, når man ser tilbage på hendes tre år ved magten. »Den ene krise har taget den anden. Det gør det svært at bedømme Sanna Marins regeringsperiode ud fra normale omstændigheder,« siger Juha Ristamäki, der er politisk redaktør på den finske avis Iltalehti. Sanna Marin kom ind som et frisk pust i finsk politik – indbegrebet af den moderne politiker, som finnerne beundrer, fortæller Juha Ristamäki, den politiske redaktør på Iltalehti.Fold sammenLæs mereFoto: Rune Øe. For bedst som coronavirussen slap sit jerngreb, blev Ukraine invaderet af Rusland. Det har rystet finnerne, der bor dør om dør med Rusland, og de mærker dagligt de økonomiske konsekvenser af den buldrende inflation og de stigende fødevare- og energipriser. Men mest af alt har krigen sat Finlands skrøbelighed på spidsen. Udover at dele en grænse på 1.340 kilometer med Rusland, har finnerne en lang hukommelse, når det gælder krige og konflikter med deres store nabo mod øst. For Sanna Marin har krisen været tung og svær, men den har affødt bred anerkendelse. Uanset om man taler med venner eller politiske fjender, så nikker de anerkendende til Sanna Marins indsats og stålfaste lederstil. Så meget desto større var overraskelsen, da finnerne i efteråret så en anden side af deres statsminister. Det skyldes en lækket video, der satte både finske og internationale medier i brand. Men dem, der kender hende godt, var ikke det mindste overraskede. Hverken over dansen, eller at dansen blev lækket. Udefra set har Sanna Marin det hele og mere til. Et job i absolut topklasse – og tilmed en smuk familie. I sommeren 2020 blev hun gift med sin ungdomskæreste Markus, og sammen har parret datteren Emma på fire år. Sanna Marin kom ind som et frisk pust i finsk politik. Hun er indbegrebet af den moderne politiker, som finnerne beundrer. Også i udlandet bliver hun hyldet som»verdens sejeste politiker«, der er trådt ind i politik på et tidspunkt, hvor tung sikkerhedspolitik fylder det meste, og hun kæmper for at få Finland ind i NATO. »Hun er det bedste, der er sket for SDP (det finske Socialdemokratiet,red.) i 20-30 år. Sanna Marin er en 37-årig kvinde, der udstråler forandring – og så har hun sat Finland på verdenskortet så at sige,« siger Veera Luoma-aho, som er politisk- og erhvervsredaktør ved den finske avis Helsingin Sanomat. Udadtil står Sanna Marin for alt det rigtige. Hun er vokset op i en regnbuefamilie med to mødre og en alkoholiseret far, hun aldrig så. Familien levede sparsomt og nød godt af velfærdsstatens sociale ydelser. »Jeg vil opbygge et samfund, hvor alle børn kan blive, hvad de drømmer om, enhver kan leve godt og ældes med værdighed,«lød detfra Sanna Marin. Ikke nok med det har Sanna Marin vist, hvordan hun kan buldre igennem med budskaber, der ikke kun når finnerne, men skaber overskrifter verden over – som dengang hun blev spurgt om, hvordan krigen i Ukraine kunne stoppes: »Rusland skal forlade Ukraine. Det er vejen ud af konflikten,«lød detkortfattet, mens hun lo og virkede lettere forbavset over spørgsmålet.  Still the absolute best and and only solution to Russia's genocidal invasion. God bless@MarinSannapic.twitter.com/I5TeheJnx3 Eller i november da hun sammen med den newzealandske statsminister, Jacinda Ardern,revsedeen journalist for at spørge, om de to udelukkende mødtes, fordi de begge er kvinder i samme alder. Men selv med mange af de rigtige kort på hånden, har Sanna Marin et problem. For selvom hun er ung og fremadstormende, er den finske statsminister ikke politisk visionær, lyder det fra flere kilder til Berlingske. »Finland havde brug for en stærk leder med autoritet under coronakrisen og nu krigen i Ukraine. Og det fik vi. Men når det kommer til substansen af hendes politik, er den kedelig og til tider fraværende,« siger Veera Luoma-aho. Selv forkvinden for Socialdemokratisk Ungdom, Pinja Perholehto, savner »at se partiets politik og værdier skinne tydeligere igennem«. Visioner var der ellers nok af, da Sanna Marin var helt ung. Og det er en side af statsministeren, man skal kende, hvis man vil forstå hende i dag. Sanna Marin var den første i sin familie til at tage en gymnasial uddannelse. Det var i Pirkkala – en mindre by ikke langt fra Tampere 180 kilometer nord for Helsinki. Hun var hverken højtråbende eller decideret genert, husker hendes gymnasiekammerat Lasse Leponiemi. Hun holdt sig mere tilbage, indtil hun havde set omgivelserne ordentligt an. Det ændrede sig, når undervisningen startede. Lasse Leponiemi og Sanna Marin mødte hinanden, da de var 15 år. Og som årene gik, voksede venskabet.Fold sammenLæs mereFoto: Rune Øe. »Sanna sagde tit læreren imod. Det var navnlig i historietimerne, at hun virkelig ville diskutere. Og hun var god til at forsvare og argumentere for sine holdninger – det var tydeligt allerede dengang,« siger han til Berlingske. Det faldt hende nemt og naturligt. Selvom Lasse Leponiemi tydeligt husker hendes pirrende diskussionslyst og stærke holdninger, gik der alligevel nogle år, før hendes politiske interesse for alvor slog igennem Og da den gjorde, var det med en hastighed, der overraskede de fleste. Sanna Marin havde et brændende ønske om at få indflydelse. I modsætning til flere af hende medstuderende havde den kommende statsminister brugt sine tre sabbatår mellem gymnasium og universitet til at spore sig ind på, hvad hun ville. Hun ville forstå maskinrummet, systemerne og processerne i politik, så hun kunne være med til at skabe forandring, fortæller universitetsveninden. Derfor besluttede hun sig for at læse offentlig forvaltning. En uddannelse, der er kendt for at åbne dørene til embedsværket og den politiske verden. Det var på universitetet i Tampere, at Sanna Marin og Maria Teikari så hinanden for første gang. Maria var rusvejleder på studiet.Fold sammenLæs mereFoto: Rune Øe. Der gik ikke længe, før Maria Teikari og Sanna Marin blev valgt til universitetets studenterråd. Her brugte de tid på at planlægge læsegrupper og fester, når de ikke deltog i møder i Socialdemokratisk Ungdom. »Det var en sjov tid,« fortæller universitetsveninden. Hendes passion for politik var vokset, det var ikke at tage fejl af, husker både Lasse Leponiemi og Maria Teikari. Men ungdomspolitikken var ikke nok for Sanna Marin Hun ville mere. Meget mere. Det gjorde stort indtryk på Maria Teikari, hvordan den socialdemokratiske gruppe på byrådet i Tampere tog imod den på det tidspunkt 22-årige Sanna Marin. Selvom hun ikke fik nok stemmer til at blive valgt ind ved kommunalvalget i 2008, traf SDP en afgørende beslutning. De gav hende en plads som suppleant. Den chance tog hun og løb med den. Hele vejen til statsministeriet. »Sanna blev set som den mest lovende politiker i inderkredsen af SDP,« siger Pekka Salmi, som dengang sad i byrådet for partiet. I dag er han viceborgmester i byen. Pekka Salmi, billedet, er i dag viceborgmester i Tampere. Han har siddet i byrådet sammen med Sanna Marin.Fold sammenLæs mereFoto: Rune Øe. Berlingske møder ham på rådhuset i Tampere, en halvkedelig by, der mere lugter af gennemsnitsprovins end af magtcentrum. Men det var her, Sanna Marin fik smag for den. Magten. Pekka Salmi slår stolt armene ud og fortæller, hvordan vi lige nu sidder i præcis det lokale, hvor Sanna Marin tog sine første beslutninger som politiker. Om det runde bord, hvor byrådsgruppen holdt sine møder. »Sanna var standhaftig og beslutsom – ligesom hun er i dag. Hun formår at tale kortfattet, klart og tydeligt om selv de mest komplekse emner. Det er en gave, som mange politikere misunder hende,« understreger Pekka Salmi. Læringskurven var stejl, men hårdt arbejde betaler sig. Og ved kommunalvalget fire år senere skete det utænkelige. Hun blev i 2012 valgt som formand for byrådet i Tampere som den yngste nogensinde. »Det var helt exceptionelt. Den plads tilfalder normalt de ældre og erfarne medlemmer i partiet,« fortæller Pekka Salmi. I Tampere nyder de stadig godt af det aftryk, Sanna Marin har sat på byen. Stort som småt.Fold sammenLæs mereFoto: Rune Øe. Og der var ingen hokuspokus i hendes vej til byrådets top. Opskriften var simpel: Hun arbejde hårdt og bad selv om posten. I Tampere sætter de stadig pris på de aftryk, Sanna Marin har sat på byen. Stort som småt. Hun kæmpede for byen med en vis succes, hvad end det handlede om den lokale forlystelsespark eller nye sporvogne. I dag pryder hendes portræt væggen på rådhuset. Portrættetaf Sanna Marin blev færdigt for godt to måneder siden, og hun forlangte et kunstværk, ikke et traditionelt portræt. Også den ændring fik hun trumfet igennem.  Et opslag delt af Sanna Marin (@sannamarin) Det var ikke kun i Tampere, at de fik øjnene op for den unge kvinde. Hun er vokset op i SDP. Hun har derfor været bevidst om, at hun skulle træde varsomt, hvis hun skulle gøre sig forhåbninger om at stige i graderne, fortæller politisk redaktør Veera Luoma-aho. »Hun talte om ældre socialdemokrater på en beundrende måde og kritiserede sjældent magthaverne i partiet,« lyder det. Det var ren taktik. Den virkede. Hun var både partiets kvinde og ungdommens håb, og i 2015 sendte den kombination hende i Rigsdagen. I 2019 blev Sanna Marin statsminister i Finland. Hun var 34 år, og dermed den yngste kvindelige statsleder i verden nogensinde. På billedet ses den finske Rigsdag.Fold sammenLæs mereFoto: Rune Øe. Fire år senere fik hun sin første ministerpost som transport- og kommunikationsminister. Og inden længe kom den helt store svendeprøve. Den daværende partiformand Antti Rinne blev alvorlig syg, og Sanna Marin tog over. Da han seks måneder efter vendte tilbage, blev han af regeringspartneren Centerpartiet kort tid efter tvunget til at træde af. Tilliden til SDP var dog intakt, og Sanna Marin blev i stedet udnævnt som landets nye statsminister. Hun var 34 år, og dermed den yngste kvindelige statsleder i verden nogensinde. Siden er det gået stærkt. »Hun er blevet en politisk superstjerne,« siger Juha Ristamäki, den politiske redaktør på avisen Iltalehti. Han tager en tår af sin kaffe og læner sig tilbage i den hvide kontorstol. »Det her er vigtigt at forstå,« indleder han alvorligt. »Der er næsten aldrig nogen udover pressen, der gider at dukke op, når politikere eller statsministre holder taler eller deltager i begivenheder. Sådan har det altid været. Indtil Sanna.« Han vil faktisk gå så langt som til at sige, at hendes støtter opfører sig som en fankult. »De råber og skriger, når de ser hende,« afslutter redaktøren. Men det er bestemt heller ikke alle statsministre – slet ikke finske – der har indtaget forsiden afTime Magazine.  Et opslag delt af TIME (@time) »Ser man på Sanna Marins popularitet, er hun ganske unik. Hendes popularitet på sociale medier, især på Instagram, er i rockstjerneligaen. Det er noget, som ingen andre politikere i Finland har,« skriver politisk korrespondent ved Yle, Ari Hakahuhta. Og det er ikke kun på de sociale medier, at hun er populær. Da Sanna Marin overtog statsministerposten efter Antti Rinne, tog SDPs tilslutning et bemærkelsesværdigt hop. De gik fra omkring 13 procent imeningsmålingernetil godt 23 procent på under et år. De seneste års kriser er ikke unikke for Finland. Det er klart, men for landet er det alligevel anderledes.Fold sammenLæs mereFoto: Rune Øe. Selv oppositionen anerkender statsministerens betydning. »Det er beundringsværdigt, hvordan det er lykkedes hende at bevare støtten under regeringsperioden,« siger Matias Turkkila, der er medieansvarlig ved det nationalkonservative oppositionsparti De Sande Finner. Men det er også den eneste ros, der er at hente af Sanna Marin hos Matias Turkkila. For hun tester grænserne i finsk politik. Og går sommetider for langt, mener han. »SDP har forgældet Finland med forskellige former for krisehjælp. De har ikke forstået, at man ikke bare kan kaste penge efter kriser,« siger Matias Turkkila.Fold sammenLæs mereFoto: Rune Øe. Selvom Sanna Marin længe har værettalk of the towni hjemlandet, var det først sidste år, hun for alvor blev internationalt kendt. En lækket video, spekulationer om et stofmisbrug og et topløst foto skabte i sensommeren store problemer for den finske statsminister og affødteen voldsom debati Finland om, hvor meget en statsleder egentlig kan og bør opføre sig som almindelige mennesker. I videoerne ses den finske statsminister danse til en privat fest med en række kendisser. Kort tid efter kunne man læse påstande om, at hun havde et stofmisbrug på grund af nogle ord, der blev sagt i baggrunden. Oppositionen krævede en narkotest. Og det fik de. Selvom testen var negativ, var balladen langt fra ovre. Efter nogle dage havde et billede af Sanna Marins to veninder også fundet vejen til pressen. På billedet kysser de, mens deres bare bryster er dækket af et skilt – og så var det taget i statsministerens embedsbolig. »Internt i partiet havde man voldsomme diskussioner om lækkene, og hun blev bedt om at skrue ned for festerne. Men så længe støtten til hende er høj blandt finnerne, bliver hun på posten,« vurderer Juha Ristamäki. Anden viceborgmester i Tampere og socialdemokrat, Johanna Loukaskorpi, bekræfter, at der var nogle i partiet, der ikke bifaldt statsministerens opførsel.  #BREAKING: BACK AGAIN - Finland's PM Sanna Marin back in the limelight this time after two of her female friends were pictured TOPLESS and kissing in her official residencepic.twitter.com/uUhu7UbOQX Spørger man partifællen Pekka Salmi, var det topløse foto klart det mest alvorlige. »Det viser, at hun ikke er i stand til at vælge sine venner med omhu og siger noget om hendes dømmekraft. En ting er fest og dans, men sådan et foto i embedsboligen er uacceptabelt,« understreger han. Flere i partiet frygtede, om hun ville bukke under for presset. Johanna Loukaskorpi fortæller, at Sanna Marin i tiden efter virkede mere træt, og at hun havde tabt sig meget. Og det har fået nogle til at udtrykke bekymring for hendes helbred. Hun lærte på den hårde måde, hvem der fortjener at have hendes tillid. Og hvem der ikke gør, fortæller gymnasievennen Lasse Leponiemi, som stadig ses med Sanna Marin i dag. Men da Berlingske beder ham om at uddybe, kigger han i stedet afmålt over på den anden side af bordet. »De snakke er private. Dem vil jeg ikke dele nogle detaljer fra,« understreger han. Hendes politiske liv greb om sig. Derfor gik der ti år, inden Sanna Marin kunne færdiggjorde sin kandidat ved Tampere Universitet (billedet).Fold sammenLæs mereFoto: Rune Øe. Det var da også en tydeligt bevæget Sanna Marin, der i slutningen af august undskyldte for det topløse foto. »Jeg synes ikke, at billedet er passende. Jeg undskylder for det. Den type billede burde ikke være taget,«lød detpå et pressemøde. Festerne blev der modsat ikke undskyldt for. For det at være statsminister betyder ikke, at man ikke har ret til et privatliv, understregede hun. »Jeg er vred over, at videoerne er blevet spredt til offentligheden. Jeg tilbragte en aften sammen med venner, hvor vi festede, dansede og sang.« Sanna Marin klarede krisen, men har efterladt et klart billede af, at hun er en atypisk statsminister. »Sanna Marin er et mysterium for mange af os. Hun brænder igennem politisk, men er samtidig underligt indelukket. Og ser vi på videoen pludselig en helt anden side af hende, som hun indtil nu har gemt væk,« tilføjer Juha Ristamäki. Men det ville være synd at sige, at medieopmærksomheden udelukkende har skadet statsministeren. Hun satte gang i en global feministisk bevægelser, hvor kvinder delte dansevideoer. Folk æder hende råt. Alle vil have et stykke af Sanna Marin, siger Juha Ristamäki. Johanna Loukaskorpi, Tamperes anden socialdemokratiske viceborgmester, mødte Sanna Marin i 2008. »Hun var inspirerende.«Fold sammenLæs mereFoto: Rune Øe. SDP med Sanna Marin i spidsen har stået stærkt gennem de seneste års kriser, det er i sig selv imponerende, påpeger flere. Men nu nærmer valget sig. Den 2. april skal finnerne til stemmeurne, og for første gang er hun på valg som statsminister. Nu er spørgsmålet, om Sanna Marins momentum holder – eller om finnerne ønsker udskiftning? Ifølge de senestemeningsmålingerser det ikke just positivt ud for SDP. De Sande Finner har netop overhalet dem, mens det konservative Koalitionspartiet står til at få flest stemmer. »SDP har forgældet Finland med forskellige former for krisehjælp. De har ikke forstået, at man ikke bare kan kaste penge efter kriser. Den voksende, offentlige gæld betyder noget for finnerne, og det koster dem på populariteten nu,« siger Matias Turkkila. Meningsmålinger har det – ligesom herhjemme – med at svinge meget før et valg. Derfor er intet sikkert endnu. Men Koalitionspartiet skal dog med al sandsynlighed beslutte, om de ønsker at danne regering med SDP eller De Sande Finner. Finland lå lidt isoleret på kanten af Europa, og de færreste kiggede i deres retning. Men så kom Sanna Marin.Fold sammenLæs mereFoto: Rune Øe. Efter alt at dømme vil Sanna Marin ikke spille andenviolin i en andens regering, lyder vurderingen fra Juha Ristamäki. Derfor synes det urealistisk, at hun skulle acceptere at sidde som minister under en anden statsminister. Samtidig er hundark horsei et andet opgør, nemlig præsidentvalget. Finland skal have ny præsident næste år, når Sauli Niinistö fratræder. Interne røster i partiet ønsker, at Sanna Marin stiller op og bruger sin internationale popularitet i jobbet. Selv afviser hun. Hun insisterer på statsministerposten. Det eneste, der virker sikkert er, at fremtiden venter på Sanna Marin. 37-årige Sanna Marin er allerede nået usandsynlige steder hen, siden hun hidsede sig op over studiekammeraterne drillerier som ung. Finland har fået en leder, der har reformeret opfattelsen af, hvordan en statsminister er. Den eneste, der synes utænkeligt, er, at hun stopper her. FAKTABag om historienBerlingske har talt med flere kilder tæt på den finske statsminister samt kilder, der har fulgt hendes politiske karriere.Og de er:Lasse Leponiemi: Gymnasiekammerat og ven til Sanna MarinMaria Teikari: Universitetskammerat og veninde til Sanna MarinJuha Ristamäki: Politisk redaktør ved IltalehiMatias Turkkila: Medieansvarlig ved det nationalkonservative oppositionsparti De Sande FinnerPekka Salmi: Viceborgmester i Tampere for SDPJohanna Loukaskorpi: Viceborgmester i Tampere for SDPVeera Luoma-aho: Politisk og erhvervsredaktør ved Helsingin SanomatSami Sillanpää: Undersøgende journalist ved Helsingin SanomatPinja Perholehto: Formand for Socialdemokratisk UngdomAri Hakahuhta: Politisk korrespondent ved YleBerlingske har gennem længere tid forsøgt at få et interview med Sanna Marin. Statsministeren har afslået forespørgslen.FOLD UD Berlingske har talt med flere kilder tæt på den finske statsminister samt kilder, der har fulgt hendes politiske karriere. Og de er: Berlingske har gennem længere tid forsøgt at få et interview med Sanna Marin. Statsministeren har afslået forespørgslen.",
        "metadata": {
            "source": "https://www.berlingske.dk/europa/hun-blev-verdensberoemt-som-den-dansende-statsminister-men-sanna-marin-er",
            "image_url": null,
            "publication_time": "Lørdag d. 21. januar 2023, kl. 18.39",
            "author": "Signe Westermann Kühn",
            "related_links": [],
            "attachments": []
        }
    }
}