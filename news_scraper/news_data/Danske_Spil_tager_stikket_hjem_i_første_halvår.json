{
    "version": "1.0",
    "document": {
        "id": 7720,
        "title": "Danske Spil tager stikket hjem i første halvår",
        "content": "Bruttospilsindtægten, som udgøres af den samlede omsætning minus de udbetalte præmier til de heldige vindere, udgjorde 2305 mio. kr., mod 2160 mio. kr. i samme periode i 2014. - Samlet set er det positiv, at Danske Lotteri Spil har vækst i forhold til samme periode sidste år, samt at vi har formået at øge casinoforretningen, selv om markedet er præget af hård konkurrence, siger administrerende direktør Hans Christian Madsen i en pressemeddelelse.  Danske Spils omkostninger er ligeledes steget til 550 mio. kr. mod 489 mio. kr. Stigningen er primært en konsekvens af købet af Cego, der blandt andet driver onlinecasinoet spilnu.dk, skriver Danske Spil. Samlet set landede Danske Spils nettoresultat i første halvår på 791 mio. kr. mod 768 mio. kr. i samme periode sidste år. En del af fremgangen skal især tilskrives Danske Spils nyere produkter, henholdsvis Eurojackpot og Casino, som har oplevet betydelig vækst i forhold til første halvår af 2015, skriver selskabet. ",
        "metadata": {
            "source": "https://www.berlingske.dk/virksomheder/danske-spil-tager-stikket-hjem-i-foerste-halvaar",
            "image_url": "https://berlingske.bmcdn.dk/media/cache/resolve/image_x_large/image/6/61299/10375189-lotto.jpg",
            "publication_time": "Onsdag d. 26. august 2015, kl. 13.58",
            "author": null,
            "related_links": [],
            "attachments": []
        }
    }
}