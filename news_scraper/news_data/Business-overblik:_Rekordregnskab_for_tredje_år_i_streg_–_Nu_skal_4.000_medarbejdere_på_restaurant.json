{
    "version": "1.0",
    "document": {
        "id": 20579,
        "title": "Business-overblik: Rekordregnskab for tredje år i streg – Nu skal 4.000 medarbejdere på restaurant",
        "content": "Godmorgen og velkommen til torsdagens hurtige Business-overblik. I dag runder vi blandt andet: Men vi begynder med en fejring af Nykredits regnskab. God læselyst, og følg med dagen igennem påBerlingske Business! Efter rekordregnskaber tre år i streg: 3.973 medarbejdere skal ud at spise på restaurant Nykredits topchef, Michael Rasmussen, er ikke kendt for store armbevægelser eller store ord. Men nu har han bestemt sig for, at medarbejderne skal mærke, at det går dem godt. Selskabet har netop kunnet offentliggøre deres bedste regnskab nogensinde med et overskud på 10,9 milliarder efter skat. Det skriver Finans. Det er tredje år i træk, at Nykredit kan levere et rekordresultat. Og nu har Michael Rasmussen besluttet, at samtlige 3.973 medarbejdere skal ud at spise. »Vi har sagt til vores medarbejdere, som har en stor del af æren for det flotte resultat, at de skal gå ud og spise med deres kolleger på en lokal restaurant,« siger Michael Rasmussen, koncernchef i Nykredit. Særligt glæder Nykredits topchef sig over resultatet, fordi selskabet har valgt at håndtere de stigende renter anderledes end mange af konkurrenterne. 1. Så meget tjente Carlsberg-chef på jobskifte Carlsbergs nye topchef, Jacob Aarup-Andersen, får tæt på 29,9 millioner kroner som kompensation for den bonus, som han har givet afkald på i sin tidligere ansættelse, lyder det i Carlsbergs »aflønningsrapport« ifølgeFinans. Han blev hentet til Carlsberg fra et job som topchef i ISS. Dertil får Jacob Aarup-Andersen 12 millioner kroner kontant, som han har købt aktier i Carlsberg for, står der videre i aflønningsrapporten. 2. Selskaber vil flokkes om afgående Ørsted-leder Ørsted meddelte i går, at bestyrelsesformand Thomas Thune Andersen forlader sin post.Børsen har taltmed headhuntere, som mener, at han vil være attraktiv for andre selskaber, da han har vist sig i stand til at forvandle det store energiselskab på 10 år. »Han kommer ikke til at mangle nogen poster i fremtiden, både nationale og internationale selskaber står i kø for at få en kapacitet som Thune,« siger headhunteren Ole Dahl Ingvardsen. 3. Disney investerer stort i Fortnite-ejer Disney har foretaget sin mest betydningsfulde investering nogensinde i gaming-industrien. Selskabet investerer omtrent 10,5 milliarder danske kroner i Epic Games, som producerer det populære Fortnite-spil. Disney vil samarbejde med Epic Games om nye spil og et nyt »underholdningsunivers«, skriverCNBC. 1. Efter gigantisk underskud – Carlsberg henter topadvokater ind til kampen mod Putin Carlsberg måtte melde historisk stort underskud, efter at russerne har overtaget kontrollen med den danske virksomheds forretning i landet. Topchef er dog klar til at gøre alt for måske en dag at kunne få noget tilbage.Læs historien her. 2. Tucker Carlson trækker Novo Nordisk og Ozempic ind i den politiske debat på den amerikanske højrefløj Er Ozempic-skepsis ved at afløse vaccineskepsis i konservative kredse i USA? Den tidligere Fox-vært Tucker Carlson giver ikke kun taletid til den russiske præsident. Sammen med tidligere ansat i medicinalindustrien forsøger han også at sætte kritisk lys på Novo Nordisk og Ozempic.Læs historien her. Bankernes guldregn har ført til stor forargelse. Nu kommer erhvervskommentator med en opsigtsvækkende melding: »De tjener for lidt« Både Danske Bank og Nordea har præsenteret massive overskud og tjent styrtende på renter. Det har fået røde profiler til at fare i flint. Men ifølge en erhvervskommentator er kritikken »populistisk« og forfejlet. Tværtimod tjener bankerne for få penge, siger han.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 07.13: Tak, fordi du læste med! Venlig hilsenTheresa Thrue Heiredal, Business-journalistThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-rekordregnskab-for-tredje-aar-i-streg-nu-skal-4000",
            "image_url": "https://berlingske.bmcdn.dk/media/cache/resolve/image_x_large/image/176/1762546/24633646-ceo-for-nykredit-michael-rasmussen.jpg",
            "publication_time": "Torsdag d. 08. februar 2024, kl. 07.37",
            "author": "Theresa Thrue Heiredal",
            "related_links": [],
            "attachments": []
        }
    }
}