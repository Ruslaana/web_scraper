{
    "version": "1.0",
    "document": {
        "id": 16472,
        "title": "Samsung på vej med mini-udgave af Galaxy S III?",
        "content": "Vi nærmer os med hastige skridt IFA-messen i Berlin med kun en uge igen til de første lanceringer. Som altid op til en messe bugner rygtebørsen med nye modeller, der måske dukker op. Denne gang er det Samsungs to topmodeller Galaxy S II og Galaxy S III, der kan få opfølgere. De nye modeller har fået navnene Galaxy S III Mini og Galaxy S II Plus. Hvis rygterne taler sandt, så bliver Galaxy S III Mini ikke nogen lille telefon, selvom den bliver mindre end den nuværende topmodel. Skærmen vil være en fire tommer stor AMOLED-variant med en opløsning på 800 x 480 pixel. Læs også:Samsung gør klar til Jelly Bean-opdateringer Den nuværende Galaxy S III har en 4,8 tommer stor skærm. Der findes i dag ikke mange topmodeller på under 4,5 tommer, så dette kan altså være et skridt i den rigtige retning for dem, der synes gigantskærmene er en smule for store. Til trods for at modellen deler navn med den nuværende topmodel, så bliver indmaden ikke den samme. Rygterne fortæller, at Galaxy S III Mini får en tokernet systemchip i stedet for den firekernede udgave, der sidder i den store version. Også kameraet bliver noget svagere i Galaxy S III Mini. Her vil der være en opløsning på fem megapixel i stedet for otte som i Galaxy S III. Første generation af Galaxy S fik en plusmodel med nogle opdateringer, da den nærmede sig slutningen af sin levetid. Nu ser det ud til, at sidste års topmodel Galaxy S II får det samme i Galaxy S II Plus. Såledeles skal bagsiden af Galaxy S II Plus se ud. Foreløbig er der ikke dukket billeder op af hverken Galaxy Note II eller Galaxy S III Mini. Den nye plusmodel vil ifølge rygterne have en lidt større skærm – fra 4,3 til 4,52 tommer. Skærmteknologien ved vi dog foreløbig meget lidt om. Læs også:Samsung til kamp mod iPad med pen og splitskærm En systemchip, der kører med lidt højere klokhastighed end den nuværende Galaxy S II, skulle følge med. Den nye model er klokket til 1,5 GHz. Ellers er specifikationerne meget lig dem, vi kender i dag: et kamera på 8 megapixel, 1 GB arbejdshukommelse og Android 4.0. Der har verseret rygter om en række nye modeller forud for IFA. Blandt andet ser det ud til, at Sony Mobile har flere nye Xperia-modeller på vej. Det rygte, der dog knyttes de største forventninger til, er en eventuel Galaxy Note II. Læs også:Ny Samsung klar før ny iPhone Originalen, Galaxy Note, blev lanceret under sidste års IFA-messe sammen med en palet af nye Samsung-telefoner. Producenten har indkaldt til lancering forud for årets messe, men har foreløbig ikke bekræftet noget som helst om, hvad der vil blive lanceret. Det virker dog meget sandsynligt, at det er Galaxy Note II, der bliver præsenteret, og dette nye videoklip gør lidt for at afkræfte rygterne:  IFA løber af stablen 31. august i Berlin med lanceringer, der begynder to dage tidligere. Læs også:Her er årets hidtil bedste smartphones Læs artiklen på mobilen.no Oversat af Janus Bødker.",
        "metadata": {
            "source": "https://www.berlingske.dk/videnskab/samsung-paa-vej-med-mini-udgave-af-galaxy-s-iii",
            "image_url": "https://berlingske.bmcdn.dk/media/cache/resolve/image_x_large/image/41/412282/5502202-samsung-p-vej-med-mini-udgave-af-galaxy-s-iii.jpg",
            "publication_time": "Onsdag d. 22. august 2012, kl. 09.45",
            "author": null,
            "related_links": [],
            "attachments": []
        }
    }
}