{
    "version": "1.0",
    "document": {
        "id": 21514,
        "title": "Russerne tager nyt og opsigtsvækkende skridt: Amerikansk journalist sendt i fængsel",
        "content": "For nogle uger siden mødtes den amerikanske journalist Evan Gershkovich med den russiske pr-konsulent Jaroslav Sjirsjikov. De spiste på restauranten Bukowski Grill, hvor de talte om den berygtede Wagner-gruppe. Den 31-årige korrespondent for den amerikanske avis The Wall Street Journal var taget til den russiske millionby Jekaterinburg, fordi han var i gang med research til en artikel om lejehæren. Nu har den russiske sikkerhedstjeneste (FSB) anholdt ham ved selvsamme restaurant, skriver det russiske lokalmedieVetjernyje Vedomosti. I en erklæring fra FSB hedder det, at Gershkovich på opdrag af USA var i færd med at indsamle statshemmeligheder om en virksomhed, der indgår i Ruslands »militære forsvarskompleks«. Den russiske sikkerhedstjeneste har ikke fremlagt nogen beviser.  My friend and thoroughly professional journalist@evangershkovichhas been arrested by the FSB on obviously bogus espionage charges. Journalism is not a crime. Evan should be released immediatelyhttps://t.co/QcYFkOECKg For et par dage siden kontaktede Evan Gershkovich atter pr-konsulenten. De to lavede en aftale om at mødes igen torsdag. Jaroslav Sjirsjikov skriver på beskedtjenesten Telegram, at Gershkovich var online »i går omkring klokken 15.00 for sidste gang. Han aftalte at lave et interview med mig«. Men vidner har fortalt lokalmedietVetjernyje Vedomosti, at de onsdag eftermiddag angivelig så Gershkovich blive anholdt af FSB ved Bukowski Grill. De russiske sikkerhedsstyrker var ifølge mediet i civil. De førte den amerikanske journalist ind i en minibus, mens han fik ensweater over hovedet, så forbipasserende ikke kunne se hans ansigt.  Breaking News: The Russian authorities said they had detained Evan Gershkovich, an American reporter for The Wall Street Journal, accusing him of espionage.https://t.co/pSyxMQHGYP Samme medie skriver, at Evan Gershkovich sandsynligvis er mødtes med en lokalpolitiker fra Forenet Rusland, som er den russiske præsident, Vladimir Putins, parti. Lokalpolitikeren Vjatjeslav Vegner har ifølge mediet givet et interview til den amerikanske journalist om sin holdning til Wagner-gruppen og specifikt sin holdning til gruppens berygtede leder, Jevgenij Prigozjin. Det er fortsat uvist, om anholdelsen af Gershkovich har noget med dette møde at gøre. En russisk journalist fra Jekaterinburg, Dmitry Kolezev, siger torsdag til den uafhængige russiske avisThe Moscow Times, at han tror, Gershkovich er blevet anholdt på grund af sin journalistik: »Jeg antager, at årsagen er Evans journalistiske arbejde,« siger Kolezev, der er rejst ud af Rusland. En vestlig journalist, som arbejder i Rusland, har sagt tilmediet Meduza, at Gershkovich ud over at rejse til Jekaterinburg samtidig rejste til Nizjnij Tagil, hvor forsvarsvirksomheden Uralvagonzavod er baseret. Det er Ruslands eneste kampvognsfabrik.  Macabre reports that Russia now accusing WSJ’s Russia correspondent@evangershkovichof espionage after detaining him yesterday in Yekaterinburg. What I can say: He is a bloody fine journalist, whose only concern is truth and reporting. This is outrageous. Den amerikanske journalist har boet i Moskva i omtrent seks år med akkreditering fra det russiske udenrigsministerium. Han har ifølge The Wall Street Journal tidligere arbejdet som journalist for nyhedsbureauet AFP i Moskva og for det kritiske netmedie Moscow Times. Han dækker Rusland, Ukraine og det tidligere Sovjetunionen, og han valgte som en af få vestlige journalister at blive i Rusland efter landets invasion af Ukraine. Hans forældre bor i USA, men de kommer oprindelig fra Sovjetunionen. Han er selv amerikansk statsborger. Nu anklages den amerikanske journalist for at have spioneret for den amerikanske regering. Hvis han bliver dømt for spionage, risikerer han i værste fald op til 20 års fængsel. Hans arbejdsplads, The Wall Street Journal, »afviser på det kraftigste« spionanklagen mod dens journalist. »Vi beder om øjeblikkelig løsladelse af vores betroede og dedikerede reporter Evan Gershkovich,« lyder det i en erklæringifølge The Guardian. Torsdag eftermiddag har Kreml reageret på anholdelsen af Gershkovich. Ifølge den britiske journalist Shaun Walker, der arbejder på The Guardian, har Vladimir Putins mangeårige talsmand, Dmitrij Peskov, sagt, at den amerikanske journalist »blev taget på fersk gerning«. Han siger samtidig, at det er en sag for den russiske sikkerhedstjeneste. Det er første gang i nyere tid, at en udenlandsk journalist i Rusland bliver anholdt for spionage. Evan Gershkovich er i første omgang blevet varetægtsfængslet frem til 29. maj.",
        "metadata": {
            "source": "https://www.berlingske.dk/globalt/russerne-tager-nyt-og-opsigtsvaekkende-skridt-amerikansk-journalist-sendt",
            "image_url": "https://berlingske.bmcdn.dk/media/cache/resolve/image_x_large_vertical/image/166/1662095/24388683-eg.jpg",
            "publication_time": "Torsdag d. 30. marts 2023, kl. 14.06",
            "author": "Sara Hodzic",
            "related_links": [],
            "attachments": []
        }
    }
}