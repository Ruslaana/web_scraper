{
    "version": "1.0",
    "document": {
        "id": 19830,
        "title": "Sådan er socialismen",
        "content": "Det har fået Politikens debatredaktør Lars Hedebo Olsen til tasterne: »Hvis KBH lukker, ved jeg seriøst ikke, hvor jeg kan hente den information, der fortæller mig om hovedstadens udvikling inden for arkitektur, design, kultur, musik og byliv.« Et øjeblik kunne man næsten glemme, at han selv er ansat på en avis med en kultur- og iByen-sektion. De marxistiske fjendebilleder svigter dog ikke, idet redaktøren taktfast konkluderer: »Kan et magasin ikke overleve på markedets præmisser, og er der ikke nogen politikere, der vil støtte det, så må det lukke. For sådan er kapitalismen.« Desværre har han fået begreberne lidt galt i halsen. Groft sagt oplyser: Et system, hvor politikerne kontrollerer samfundets ressourcer og bestemmer, hvad der lever og dør, kaldes ikke kapitalisme, men socialisme.",
        "metadata": {
            "source": "https://www.berlingske.dk/groft-sagt/saadan-er-socialismen",
            "image_url": "https://berlingske.bmcdn.dk/media/cache/resolve/image_x_large/image/78/786428/3208821-mie-harder.jpg",
            "publication_time": "Fredag d. 22. oktober 2010, kl. 22.30",
            "author": null,
            "related_links": [],
            "attachments": []
        }
    }
}