{
    "version": "1.0",
    "document": {
        "id": 12134,
        "title": "»Giv mig et stort skud.« Det blev Matthew Perrys sidste ord. Nu kommer sandheden frem",
        "content": "De var seks venner, som levede i et lykkeligt New York, og hele verden elskede dem, og verden elskede især én af dem: Matthew Perry. De elskede ham så meget, at han døde af det. »Giv mig et stort skud,« sagde han sidste år til sin personlige assistent, og det blev hans sidste ord. Perry steg op i sin jacuzzi og døde kort efter af »akut ketaminpåvirkning«, somdet hed iobduktionsrapporten. Siden har narrativet om hans død i høj grad handlet om, hvad andre gjorde ved ham, og det kulminerede i forrige uge, hvor anklagemyndigheden rejste tiltale mod fem personer. De pågældende forsynede i 28 febrile dage Perry med mere og mere ketamin, og de gav ham så meget, at skuespilleren to gange faldt bevidstløs om og én gang blev stum og lam. Det fremgår af over 130 siders retsdokumenter, som Berlingske har læst fra sagen, og de viser, hvordan nogle mennesker angiveligt vil gøre hvad som helst for at score kassen. Men dokumenterne rejser også et ubelejligt spørgsmål, som narrativet om Matthew Perry hidtil har undgået: Hvad med Matthew Perry? Matthew Perry, som han i marts blev mindet ved Oscar-uddelingen.Fold sammenLæs mereFoto: Patrick T. Fallon/AFP/Ritzau Scanpix. I alle retsdokumenterne står Matthew Perry beskrevet som »offer«. Ordet skal forstås i juridisk forstand – han var ofret, som de fem tiltalte begik en forbrydelse imod – og ordetkanogså forstås i mere almen forstand. Han var offer for sin afhængighed. Og sådan har de fleste medier også skildret skuespilleren, som den halve verden elsker som Chandler Bing i tv-succesen »Venner«. De har skildret et offer. Men samtidig var det Matthew Perry, som valgte forbrydelsen og afhængigheden, viser retsdokumenterne. Han var i september 2023 i gang med en behandling med ketamin, som er et bedøvende stof med en potentiel hallucinerende effekt, og Perry fik det lovligt som behandling mod depression. Men han ville have mere end den terapeutiske dosis, og lægerne sagde nej. Perry gav nu sin personlige assistent en ordre, fremgår det af retsdokumenterne: Han skulle »finde steder, hvor han kunne købe de forbudte stoffer«, fremgår det. Da den personlige assistent 30. september 2023 fandt en anløben læge, talte Perry med lægen og bestilte store mængder ketamin, som assistenten derefter hentede. Perry ville have mere og beordrede igen sin assistent til at hente det, og til sidst var forbruget så stort, at assistenten ikke kunne nå at hæve kontanter nok til lægen. »Det er svært at nå i banken, for der er så meget fart på i øjeblikket,« sagde assistenten. Perry kunne betale med en bankoverførsel, svarede lægen ifølge retsdokumenterne. Den kendte skuespiller tilkaldte på et tidspunkt lægen og bad om »en stor dosis«, og den »lammede Matthew Perrys krop, og han kunne ikke tale eller bevæge sig«. Lægen og den personlige assistent flyttede Perry til en sofa, hvor skuespilleren kom til hægterne. »Det behøver vi ikke gøre igen,« konstaterede lægen. Et klip fra den tilståelsesaftale, som Matthew Perrys personlige assistent, Kenneth Iwamasa, indgik. Den fortæller om øjeblikket, hvor Perry bliver lammet og stum.Fold sammenLæs mereFoto: United States District Court Central California. Men Perry ville netop gøre det igen. Og igen. Han fik selv kontakt med endealer, som gav ham kodenavnet »Batman«, og 10. oktober 2023 sendte den personlige assistent en sms-besked til dealeren: »Hej, her er Batmans butler. Han sagde, at jeg kunne skrive direkte til dig. Hvad skal du have pr. flaske – og hvor meget skal du have i drikkepenge?« Dealeren leverede de første doser og sendte senere billeder af nye varepartier. Der var en hest på en af mærkaterne, fordi ketamin blandt andet bruges til at bedøve heste. Matthew Perry meldte tilbage, at han »ikke ville have hesteflaskerne«, men alle de andre. To gange kom den personlige assistent hjem og fandt Perry, som var faldet bevidstløs om, og han fik ham vækket igen. Perry ville derefter have endnu mere. I slutningen af oktober tog Perry mellem seks og otte doser om dagen, hver dosis svarer til den dosis, som anæstesilæger bruger til at bedøve patienter, men han ville stadig have mere. 28. oktober klokken 12.45 krævede han en dosis, mens han så film, og 40 minutter senere krævede han en ny dosis, mens han gik i jacuzzi. »Shoot me up with a big one,« lød Perrys sidste ordre til sin assistent. »Giv mig et stort skud.« Det skæbnesvangre øjeblik, hvor Matthew Perry beder sin assistent om et stort skud.Fold sammenLæs mereFoto: United States District Court Central California. Det var forløbet omkring Matthew Perrys død, siger anklagemyndigheden, og den personlige assistent har erkendt sig skyldig i forløbet og sin egen skyld. To andre af de tiltalte – den føromtalte dealer og en læge – har også erkendt sig skyldige. Men hvad med Matthew Perry? Hans skyld er individuelt irrelevant, fordi han er død, men hans skyld er principielt relevant, fordi den handler om, hvordan vi taler om misbrug og misbrugere. Hvis vi som de fleste medier kun taler om Matthew Perry som et offer og en stakkel, afviser vi, at misbrugere har fri vilje og et personligt ansvar, og dermed afviser vi også ethvert håb. Vi antager, at afhængighed er en sygdom, der som et monster fuldstændig overtager en person og frarøver personen enhver selvstændighed, og det er ikke tilfældet, som blandt andet psykologen Gene Heyman har fastslåeti en fagartikel. Fagvidenskaben er delt i to i spørgsmål, skriver han, men forskningen trender i retning af fri vilje og imod ideen om afhængighed som en kronisk sygdom. Marc Lewis er en tidligere narkoman, som i dag er professor i neuromedicin, og hanafviser også ideen omafhængighed som en altfortærende sygdom. Det er en myte, som behandlings- og medicinalindustrien og mange myndigheder holder fast i, fordi den gavner dem. Hanbetragter blandt andetden amerikanskerehab-model som »bullshit«. Lewis mener groft sagt, at misbrugere har lært at belønne sig med smøger, stoffer eller alkohol; de kan også lære at lade være.  Så hvad betyder det for historien om Matthew Perry? Det betyder, at den skal skrives mere facetteret, end de fleste medier har skrevet den, og også mere facetteret, end han selv skrev den i 2022i sin selvbiografi. I sin selvbiografi beskrev hanafhængighed som en sygdom, han havde kæmpet med hele livet, og som allerede som 14-årig gjorde ham til alkoholiker. Han drak, han tog opioidpiller, han tog ketamin, han brugte ni millioner dollar og halvdelen af sit voksenliv på i alt 15 afvænningsforløb, og som 49-årig eksploderede hans lever, han lå to uger i koma og tilbragte ni måneder med en kolostomipose. Nu var han clean, og nu ville han hjælpe andre misbrugere, skrev han i bogen, og det er den historie, der er blevet til den autoritative historie om Matthew Perry. Men det er ikke hele sandheden, hævder kritikere i blandt andetThe Daily Mail,New York PostogUS Weekly. De udtaler sig anonymt, men der er tale om personer, som var »tæt på Matthew Perry«, hedder det, og de fortæller om en mand, som var en ganske anden end narrativet. Han misbrugte kvinder verbalt og fysisk og lærte dem at tage stoffer,skriver The Daily Mail. Og han gjorde indspilningerne af »Venner« til et helvede, og hans heltehistorie om kampen og sejren over afhængigheden var fup, for han var aldrigclean,skriver US Weekly. »Han ville bare sælge bøger. Alt var fabrikeret og manipuleret. Sandheden var ligegyldig,« siger en kilde. »Han var ikke en ven. Han var en fiduskunstner,« skriver The Daily Mail. Her er de seks skuespillere, som lagde den halve verden ned med tv-serien »Venner« – David Schwimmer, Lisa Kudrow, Matthew Perry, Courteney Cox, Jennifer Aniston og Matt LeBlanc. Billedet er fra 2022, og Matthew Perry skriver i sin biografi, at man kunne aflæse arten af hans misbrug på hans figur. Når han var tynd, var han på piller. Når han var tyk, drak han.Fold sammenLæs mereFoto: Mike Blake/Reuters/Ritzau Scanpix. Hidtil har kritikerne haft en beskeden gennemslagskraft, fordi de var anonyme, men et verificerbart eksempel giver dem nu et strøg af troværdighed. Den 25-årige model Athenna Crosby spiste 27. oktober 2023 frokost med Matthew Perry, og han var clean, hævdede hun efter hans død. Hun kom med sine udtalelserindenoffentliggørelsen af obduktionserklæringen, oghun fortalte, at han varså clean, at han nægtede at kigge på drinksmenuen. Han talte om sin sejr over afhængigheden, og at han var lykkelig for at få en ny chance i livet. Retsdokumenterne viser nu, at han samme dag tog mindst seks skud ketamin, og det er i det hele taget, hvad retsdokumenterne gør ved narrativet om Matthew Perry. De viser, at han var fuld af løgn, og det er ikke en overraskelse, at en misbruger er fuld af løgn, men det er mere overraskende, at de fleste medier indtil nu har nægtet at tro det. Ja, han var et offer, siger retsdokumenterne, for de fem tiltalte begik en forbrydelse mod ham,menhan var også en forbryder, og uden ham ville der ikke have været en forbrydelse. Det er irrelevant, fordi han er død, men det er relevant, fordi det handler om den måde, som vi taler om misbrug og misbrugere på. Det er muligt, at nogle gør noget ved dem, men de gør først og fremmest noget ved sig selv og andre.",
        "metadata": {
            "source": "https://www.berlingske.dk/internationalt/giv-mig-et-stort-skud-det-blev-matthew-perrys-sidste-ord-nu-kommer",
            "image_url": "https://berlingske.bmcdn.dk/media/cache/resolve/image_x_large_vertical/image/183/1831445/24783070-matthew-perry-som-verden-kender-og-elsker-ham-ha.jpg",
            "publication_time": "Søndag d. 01. september 2024, kl. 18.58",
            "author": "Poul Høi",
            "related_links": [],
            "attachments": []
        }
    }
}