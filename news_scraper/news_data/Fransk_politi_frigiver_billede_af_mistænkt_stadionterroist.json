{
    "version": "1.0",
    "document": {
        "id": 11014,
        "title": "Fransk politi frigiver billede af mistænkt stadionterroist",
        "content": "FRANKRIG: Fransk politi valgte søndag at offentliggøre et billede af endnu en mistænkt gerningsmand fra terrorangrebet i Paris 13. november. De franske myndigheder mener, at manden var en af de tre terrorister, som slog til i området ved Frankrigs nationalstadion, Stade de France, i Saint-Denis, da Frankrig spille fodboldlandskamp mod Tyskland. Ifølge BBC er den mistænkte mand identisk med en person ved navn M. al-Mahmod, som ankom til den græske ø Leros sammen med Ahmad al Muhammed, som var en anden af de tre terrorister, der angreb området omkring Stade de France. Ahmad al Muhammed detonerede sin selvmordsbombe uden for det franske nationalstadion, og hans pas blev efterfølgende fundet på gerningsstedet. Fransk politi anmoder på Twitter offentligheden om at give oplysninger om den mistænkte gerningsmand. BNB",
        "metadata": {
            "source": "https://www.berlingske.dk/internationalt/fransk-politi-frigiver-billede-af-mistaenkt-stadionterroist",
            "image_url": "https://berlingske.bmcdn.dk/media/cache/resolve/image_x_large/image/19/195108/11444344-addition-france-attacks-suspect.jpg",
            "publication_time": "Søndag d. 22. november 2015, kl. 20.42",
            "author": null,
            "related_links": [],
            "attachments": []
        }
    }
}