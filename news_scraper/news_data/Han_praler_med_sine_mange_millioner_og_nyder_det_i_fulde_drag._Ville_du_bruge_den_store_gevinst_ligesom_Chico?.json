{
    "version": "1.0",
    "document": {
        "id": 3681,
        "title": "Han praler med sine mange millioner og nyder det i fulde drag. Ville du bruge den store gevinst ligesom Chico?",
        "content": "Kranføreren Chico fra Ruhr-distriktet vandt sin store gevinst i lotto for to år siden. Skeptikerne var mange, mens han inviterede hele Tyskland til at følge hans nyrige eskapader. Men indtil videre er det Chico, der griner – og han bor ikke længere hjemme i det gamle barneværelse hos forældrene. Den 44-årige tysker vandt den store gevinst i september 2022, og nu gør han næsten alt stik modsat de gængse råd til pludselige vindere af store præmier. Som en lottovinderrådgiver siger til medietMerkur.de: »Overvej grundigt, hvem du fortæller om præmien,« lyder rådet. »Når budskabet først er ude, kan det ikke trækkes i land igen.« Men Chico har valgt at placere sig selv i overhalingsbanen med et kæmpegrin, hvor alle kan se ham. »Jeg kan ikke engang køre rundt i byen med min Ferrari, uden at folk hopper ud foran for at tage et foto,« fortalte han tilBildkort efter at have indkasseret sin lottogevinst. Snart viste han sig frem med sin nye kæreste. Det var enkvindelig betjent, der havde stoppet ham for at køre for hurtigt. Han inviterede hende derefter på date og fortalte i medierne om sin nye kærlighed, der fik dyre gaver. De to er gået fra hinanden igen, meddelte betjenten og Chico næsten samtidig over Instagram. Den tysk-tyrkiske lottomillionær var i Tyrkiet, hvorfra hankom til Tysklandsom 12-årig i forbindelse med sin fars arbejde.  Men Chico smiler fortsat, som man så det op til jul, hvor Bild beskrev, hvordan han delte tilberedtjulemadud til hjemløse i sin hjemby, Dortmund. »Jeg glemmer ikke, hvor jeg kommer fra,« sagde han. Før fik han rabat hos sin lokale frisør. Nu giver han rigelige drikkepenge. Kürsat Yildirim, der bliver kaldt Chico og nu ofte »Lotto-Chico«, har vendt op og ned på alt i sit liv efter at vundet 9,9 millioner euro – cirka 73,8 millioner kroner. Før sin lottogevinst oplevede han at være hjemløs. Han vari fængsel, og han var afhængig af stoffer og spil. Nu kan alle tyskere næsten dagligt følge med i Chicos liv i »Saus und Braus«, og lottovinderen spiller tilsyneladende altid med, når medierne kalder. Chico udstiller glad sin rigdom. I december 2022 var Chico gæst hos tv-stationen RTL, hvor hans nyvundne rigdom blev præsenteret, siddende på en Ferrari.Fold sammenLæs mereFoto: Rolf Vennenbernd/AP/Ritzau Scanpix. Den store tabloidavisBildskriver næsten dagligt om ham, og hvad han nu har gjort, har købt eller været udsat for. Forleden var det et forsøg på et overfald og derefter etrøverii hans nye luksuslejlighed. Men mest drejer det sig om hans komfortable liv som rig. Det gælder også en stadig strøm af videoer, som han lægger ud på Instagram under navnet »chico_lottomillionaer«. Han har købt en Ferrari 488 Pista, som Bild oplyser har kostet omkring 5,6 millioner kroner. Han har købt enPorsche 911Turbo S2, der ifølge t-online koster omkring 2,2 millioner kroner. Han har også købt en Ferrari GTB 296 til en pris af omkring 3,7 millioner til sin lillebror. Han har købt dyre ure, smykker, modetøj, et udvalg af tasker og solbriller og blandt andet jeans for tusinder af kroner. Og så har han fortalt, at han lidthar fortrudtsit køb af 76 designerdynejakker. Der er luksus i skuffer og skabe for et beløb svarende til mere end en trekvart million kroner, fortalte han i en af flere tv-dokumentarer om Chicos fascinerende historie. Før boede han hos sine forældre i deres 90-kvadratmeters lejlighed i et ydmygt kvarter i Dortmund i sit gamle barneværelse. Nu harhan købtsyv ejendomme, heraf flere i området, hvor han kommer fra, lyder det i en gennemgang af opkøbene i Bild. I begyndelsen skinnede det tydeligt igennem, at mange troede, at livet med rigdom hurtigt ville være forbi. En rigdomsforsker, Thomas Druyen, har tilDer Spiegelsagt, at »det er en myte, at du forbliver rig, når du først er rig«. De fleste risikerer at miste deres formue i løbet af få år. Om Chico sagde han, at man jo havde lov til at nyde sin nye rigdom, men at ingen bare kan nyde det i »liggestolen og bevare sin rigdom«. Da Chico i efteråret satte sin Ferrari til salg igen, fik det flere tyske medier til at stille spørgsmålet, om Chicos mange penge endelig var ved at slippe op. Skadefryd iblandet medlidenhed lå på lur i beskrivelserne. Men han sagde, at han skulle bruge kontanter til at købe flere lejeboliger. Han tjener godt på udlejen, har han fortalt. Og han har for størstedelen betalt kontant, fordi han »ikke kan lide athave gæld«. »Hverdagsbilen« i form af Porschen var tilstrækkelig, havde han fundet ud af. »Det er sjovt, at alle gør sig bekymringer over mine penge. Det er der ingen grund til, folkens. Der bliver ikke brug for igen at arbejde som kranfører foreløbig,« har han sagt via Bild, der som altid stillede op som velvilligt talerør – og fik endnu en artikel til læserskaren med i købet. Imens er der ved at ske noget nyt, som viser sig i de mange beskrivelser af Chicos liv og de videoer, som han selv lægger ud på sociale medier. For kranføreren Chico i Dortmund blev drømmen om den store gevinst pludselig til virkelighed.Fold sammenLæs mereFoto: Bernd Wei'brod/AP/Ritzau Scanpix. Billedet af en nyrig, der ikke har helt styr på sit nye liv og alle rygklapperne, ændrer sig. Chico fremstår i flere sammenhænge som influencer. Han har fået plads i et realityprogram, »Promis unter Palmen« Han bruger sinberømmelse.  Chico lever det søde liv, men han gør det ofte på en måde, så de mange, der følger med i »Tysklands kendteste lottomillionær«, kan se Chico udleve en drøm, som de måske også selv har. Der er få historier om, at han træder på folk. Han giver sin bror en dyr bil. Han hjælper venner. Han opfylder folks ønsker, som da han gav en dreng en tur i sin Ferrari. Han giver hjemløse mad. Man kunne have mistanke om en kynisk pr-stil, men kranføreren med et gammelt misbrug og den lidt usle tilværelse fremstår i sit nye liv ofte med en ægthed – som en glad mand, der pludselig er blevet trukket fra skyggesiden ud i solen og nu bare gerne vil nyde det og indimellem sprede lidt glæde hos andre. Hos tv-stationenRTLblev han spurgt, hvordan hans liv var blevet bedre af at vinde den store gevinst. »På mange måder,« svarede han og tilføjede: »Jeg er meget glad for, at jeg nu kan give noget tilbage til min familie, og at jeg ikke længere er den, som er nødt til at bede om lommepenge, fordi jeg igen har brugt alt på spil og stoffer.« Det kan fortsat gå galt. Chico balancerer på kanten af at vække misundelse. Hans boliginvesteringer kan gå skævt. Udgifterne kan løbe løbsk. Udlejere er ikke altid populære. Interessen kan svinde, så der ikke mere kan laves tophistorier på Chicosbudpå de nye vindertal som for nylig, da der var en kæmpegevinst på spil i Eurojackpot. Meget kan ændre tyskernes opfattelse af ham. Men indtil videre har Chico grund til at smile. Hans drøm gik i opfyldelse. Nu udlever han den på helt sin egen måde.",
        "metadata": {
            "source": "https://www.berlingske.dk/internationalt/han-praler-med-sine-mange-millioner-og-nyder-det-i-fulde-drag-ville",
            "image_url": "https://berlingske.bmcdn.dk/media/cache/resolve/image_x_large/image/186/1869923/24854732-lotto-knig-krsat-yildirim-alias-chico-bei-der-ve.jpg",
            "publication_time": "Mandag d. 23. december 2024, kl. 09.57",
            "author": "Uffe Taudal",
            "related_links": [],
            "attachments": []
        }
    }
}