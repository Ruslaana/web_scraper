{
    "version": "1.0",
    "document": {
        "id": 4356,
        "title": "Justitsministeriet nedsætter kommission, der skal sørge for mere åbenhed",
        "content": "Landsdommer Thomas Klyver skal stå i spidsen for et udvalg, der skal komme med forslag til mere åbenhed om de politiske beslutningsprocesser. Det skriver Justitsministeriet i en pressemeddelelse. Konkret skal udvalget kigge offentlighedsloven efter i sømmene med henblik på at gøre det nemmere for blandt andre journalister at få indblik i blandt andet faglige vurderinger foretaget i ministerier og styrelser, end tilfældet er i dag. Foruden Thomas Klyver sidder blandt andre juraprofessor ved Aalborg Universitet Sten Bønsing, juraprofessor ved Københavns Universitet Michael Gøtze, chefredaktør på Altinget Jakob Nielsen og en række ledende repræsentanter fra flere forskellige ministerier. Regeringen, Danmarksdemokraterne, De Konservative og Radikale Venstre blev tilbage i januar enige om at nedsætte en kommissionen, og Justitsministeriet skriver i sin pressemeddelelse, at regeringen i andet halvår af 2024 vil indkalde Folketingets partier til udvalgets status. Her er alle 17 kommissionsmedlemmer:",
        "metadata": {
            "source": "https://www.berlingske.dk/politik/justitsministeriet-nedsaetter-kommission-der-skal-soerge-for-mere-aabenhed",
            "image_url": "https://berlingske.bmcdn.dk/media/cache/resolve/image_x_large_vertical/image/177/1770032/24649185-chefredaktr-p-altinget-jakob-nielsen-er-et-af-k.jpg",
            "publication_time": "Torsdag d. 29. februar 2024, kl. 21.44",
            "author": "Mads Hørkilde",
            "related_links": [],
            "attachments": []
        }
    }
}