{
    "version": "1.0",
    "document": {
        "id": 8348,
        "title": "Drømmer du om et job hos Google? Her er seks gode råd",
        "content": "Google er netop for fjerde år i træk blevet kåret som verdens bedste globale arbejdsplads af »Great Place to Work«, men ikke nok med det: Google er ­også drømmearbejdspladsen, når IT- og businessstuderende peger på, hvor de allerhelst ville arbejde. Danske Simone Styr er en af Googles knap 57.000 medarbejdere. Hun har siden årsskiftet arbejdet som produktspecialist i Googles hovedkvarter i den lille by Mountain View syd for San Francisco. Simone Styr var et af årets Berlingske Business Magasins 100 talenter. Indstillet og anbefalet af Google. Netop derfor tyr vi til Simone Styr for at høre, hvad hun personligt gjorde for at gøre sig attraktiv for Google. For hun tilrettelagde sin vej til Mountain View. Hun er en målrettet ung kvinde. Det var hun tidligt. Allerede som otteårig besluttede Simone Styr sig til for, at hun en dag ville være palæontolog. Derefter gik hun systematisk i gang med at støvsuge det lokale skolebibliotek for alt om emnet.  »I begyndelsen var det mest for sjov, men med årene blev det mere bevidst. I dag har jeg en målsætning, som rækker to år frem. For mig er det meget motiverende at sætte mig konkrete mål.« Men palæontolog blev Simone Styr dog ikke. Nu er hun er kandidat fra CBS og fra Università Commerciale Luigi Bocconi i Italien – med højest mulige eksamensresultat. »Da jeg var færdig med bachelor på CBS, brugte jeg tid på at finde ud, hvilke værdier jeg har. De fleste med mit studium vælger konsulentbranchen eller investeringsbranchen. Men jeg havde en klar fornemmelse af, at vi ikke delte værdier.« FAKTABlå Bog: Simone StyrPraktikophold førte til specialistjob hos Google27-årige Simone Styr blev tidligt interesseret i forskning. Moderen er forsker og faderen læge.Studie­årene afviklede hun på CBS, men studerede samtidig i Italien – og fik det højest mulige eksamensresultat i Italien – 110 ud af 110.Simone Styrs akademiske grader er MSc Economics & Management of Innovation and Technology, Università Commerciale Luigi Boccini, Italien og MSc Management of Innovation and Business Development, CBS.Undervejs var hun på praktik- ophold hos Google i Dublin. I 2014 blev hun fastansat som key account manager. Siden januar 2016 har hun arbejdet hos Google i USA som product solutions specialist.Fritiden bruger Simone Styr bl.a. på udflugter i naturen sammen med sin amerikanske kæreste – gerne på mountainbike i det kuperede terræn tæt på San Francisco eller kajakture. Hun er også frivillig i organisationen Defy Ventures, som hjælper nuværende og tidligere indsatte med at starte egne virksomheder.Til inspiration er her uddrag fra Simone Styrs engelske CV:»Other people and cultures inspire me. I have worked and studied in five different countries, which has given me unique perspectives to draw from every day and has made me capable of working well in very diverse teams. I am passionate about sustainability and social impact and I have extensive volunteering experience.«FOLD UD 27-årige Simone Styr blev tidligt interesseret i forskning. Moderen er forsker og faderen læge. Studie­årene afviklede hun på CBS, men studerede samtidig i Italien – og fik det højest mulige eksamensresultat i Italien – 110 ud af 110. Simone Styrs akademiske grader er MSc Economics & Management of Innovation and Technology, Università Commerciale Luigi Boccini, Italien og MSc Management of Innovation and Business Development, CBS. Undervejs var hun på praktik- ophold hos Google i Dublin. I 2014 blev hun fastansat som key account manager. Siden januar 2016 har hun arbejdet hos Google i USA som product solutions specialist. Fritiden bruger Simone Styr bl.a. på udflugter i naturen sammen med sin amerikanske kæreste – gerne på mountainbike i det kuperede terræn tæt på San Francisco eller kajakture. Hun er også frivillig i organisationen Defy Ventures, som hjælper nuværende og tidligere indsatte med at starte egne virksomheder. Til inspiration er her uddrag fra Simone Styrs engelske CV: »Other people and cultures inspire me. I have worked and studied in five different countries, which has given me unique perspectives to draw from every day and has made me capable of working well in very diverse teams. I am passionate about sustainability and social impact and I have extensive volunteering experience.« » Min amerikanske kæreste anbefalede mig at kigge på Google. Det var en interessant oplevelse, hvor jeg kunne nikke genkendende til deres værdier, hvad de skrev om deres kultur og om deres virksomhed. Aspektet omkring innovation var rigtigt interessant. Jeg har altid været interesseret i forskning – min mor er forsker, og min far er læge.« »Siden jeg var lille, har jeg gerne villet arbejde og bo i udlandet. I første omgang Norge, fordi min fars familie bor der. USA trak også. Jeg havde tidligere studeret der i et halvt år.« Hvordan er det så at arbejde i Google? »Det er endnu bedre, end jeg havde tænkt, det ville være. Det er fantastisk. Mangfoldigt med masser af nationaliteter. Der er mange meget dygtige unge mennesker, som er meget ambitiøse. Det er mennesker, du lærer af både på det personlige plan, kulturelt og professionelt,« siger Simone Styr.  Her er Simone Styrs seks gode råd til dem, der drømmer om at arbejde for Google: 1 »Find tidligt ud af, hvor du vil arbejde, så har du mulighed for at gøre din profil mere interessant for den eller de virksomheder, hvor du gerne vil arbejde.« Da Simone Styr havde fundet ud af, at det var Google, hun ville arbejde for, undersøgte hun, hvilke mennesker de hyrede – og hvilke masteruddannelser på CBS, der kunne hjælpe hende på vej til at få en profil, der var rettet mod, hvad Google efterspørger: »Derfor valgte jeg at læse management of innovation på CBS,« fortæller hun.  2 »Hvis du søger job i Google, er det en god idé at have international erfaring. Særligt hvis du søger et job uden for Danmark. Det beviser, at du kan klare dig uden for Danmark.« Måske kan Simone Styrs brug af sit »fjumreår« inspirere. I stedet for at tage et lavtlønnet job, hvor man arbejder et halvt år for at finansiere det næste halve års rejse, valgte hun at arbejde, mens hun rejste. I Shanghai arbejdede hun hos GN Resound og i Italien hos den bioteknologiske virksomhed BEL.  3 »Søg et praktikophold – »summer internship« – i en international virksomhed. Det er en god idé, fordi det kan være svært for internationale virksomheder at forstå danske studiejob.« Selv var Simone Styr på praktikophold hos Google i sommeren 2013.  4 »Lad ikke modvind slå dig omkuld.« Simone Styr søgte job hos Google, da hun var færdig med sin bachelor. Og selv om hun kom til den sidste interview­runde i Dublin, fik hun ikke jobbet. Det fik hun først et års tid efter, og fastansat blev hun først i begyndelsen af 2014.  5 »Husk at netværke.« Simone Styrs erfaring er, at folk sjældent siger nej til et møde, og folk hjælper gerne en på vej, hvis man beder om hjælp. Som studerende valgte hun at engagere sig i den internationale studenterorganisation Aiesec.  6 »Skriv et godt CV. Det lyder som logik for burhøns, men alt for mange fylder bare linjerne ud. Husk konkrete resultater, frem for hvor lang tid du arbejdede, og hvad du beskæftigede dig med,« lyder rådet fra Simone Styr. FAKTADrømmmearbejdspladserMåling: De globale virksomheder trækker mest i studerendeNår rådgivningsvirksomheden Universum måler, hvilke virksomheder unge business-, ingeniør- og IT-studerende globalt gerne vil arbejde med, så er det de kendte, internationale virksomheder, der topper listen.Google er nummer et, mens Apple og Microsoft ligeledes er i toppen. Men også EY, Goldman Sachs, PwC, BMW Group og IBM er attraktive arbejdspladser blandt de over 20.000 studerende som Universum spørger.Ifølge Jesper Dansholm, administrerende direktør i Universum, handler det især om virksom­hedernes såkaldte employer brand. »De virksomheder, der her er tale om, står helt unikt hos de unge, fordi de har et stærkt brand,« siger Jesper Dansholm.»Google har også som en af de første virksomheder været ude at sige, at det er dem, de ansætter, det handler om. Det fortæller ikke en lang historie om deres produkt eller historie. De vil have de dygtigste mennesker, og de siger, at de vil hjælpe dem med det, de har lyst til. De siger: Vil du være med til at gøre al tænkelig viden tilgængelig for alle mennesker i verden. Og Google er associeret med innovation. Netop det appellerer til de unge,« siger Jesper Dansholm.FOLD UD Når rådgivningsvirksomheden Universum måler, hvilke virksomheder unge business-, ingeniør- og IT-studerende globalt gerne vil arbejde med, så er det de kendte, internationale virksomheder, der topper listen. Google er nummer et, mens Apple og Microsoft ligeledes er i toppen. Men også EY, Goldman Sachs, PwC, BMW Group og IBM er attraktive arbejdspladser blandt de over 20.000 studerende som Universum spørger. Ifølge Jesper Dansholm, administrerende direktør i Universum, handler det især om virksom­hedernes såkaldte employer brand. »De virksomheder, der her er tale om, står helt unikt hos de unge, fordi de har et stærkt brand,« siger Jesper Dansholm. »Google har også som en af de første virksomheder været ude at sige, at det er dem, de ansætter, det handler om. Det fortæller ikke en lang historie om deres produkt eller historie. De vil have de dygtigste mennesker, og de siger, at de vil hjælpe dem med det, de har lyst til. De siger: Vil du være med til at gøre al tænkelig viden tilgængelig for alle mennesker i verden. Og Google er associeret med innovation. Netop det appellerer til de unge,« siger Jesper Dansholm.",
        "metadata": {
            "source": "https://www.berlingske.dk/karriere/droemmer-du-om-et-job-hos-google-her-er-seks-gode-raad",
            "image_url": "https://berlingske.bmcdn.dk/media/cache/resolve/image_x_large/image/7/72090/15295132-billede.jpeg",
            "publication_time": "Onsdag d. 02. november 2016, kl. 06.00",
            "author": "Vibeke Vestergård",
            "related_links": [],
            "attachments": []
        }
    }
}