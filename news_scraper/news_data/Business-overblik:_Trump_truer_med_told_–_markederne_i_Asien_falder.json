{
    "version": "1.0",
    "document": {
        "id": 768,
        "title": "Business-overblik: Trump truer med told – markederne i Asien falder",
        "content": "God morgen og velkommen til onsdagens hurtige Business-overblik. I dag runder vi blandt andet: Men vi begynder ude i verden med de seneste Trump-trusler. God læselyst, og følg med dagen igennem påBerlingske Business! Trump truer med told – markederne i Asien falder USAs netop tiltrådte præsident, Donald Trump, truer med at ramme Kina med straftold på ti procent på al import allerede fra 1. februar. Det fik straks markederne i Asien til at falde. »Vi taler om en tarif på ti procent på Kina, baseret på, at de sender fentanyl til Mexico og Canada. 1. februar er sandsynligvis den dato, vi ser på,« lød detifølge nyhedsbureauet Bloombergfra Donald Trump. Han har tidligere truet med at lægge op til 60 procent på kinesiske varer. De asiatiske aktiemarkeder reagerede prompte med fald. Kinas CSI 300-indeks faldt for første gang i fem dage og gik 1,3 procent tilbage, mens Hang Seng-indekset dykkede med 1,6 procent, samtidig med at den kinesiske yuan førte an i faldene blandt asiatiske valutaer. Der er uvished om Trumps tariffer, herunder om de ti procent skal lægges oven i de 60 procent. Også EU trues med straftold. »EU er meget, meget slem mod os. Derfor vil de være mål for tariffer. Det er den eneste måde, som vi kan opnå retfærdighed på,« lød det fra den nytiltrådte præsidentifølge nyhedsbureauet Reuters. Om de europæiske markeder reagerer på den udmelding, vil stå klart, når de åbner senere på morgenen. 1.Mexicansk straftold vil ramme danske virksomheder Danske virksomheder som Grundfos, medicinalselskabet Ambu og elektronikkoncernen GVP, der har aktiviteter i Mexico, forbereder sig på at blive ramt af den straftold på 25 procent, som USAs nye præsident, Donald Trump, har truet med at lægge på varer fra Mexico og Canada fra 1. februar. Detskriver Børsen. »Det er klart, at det vil have en indvirkning på vores forretning, hvis Trump, som han har udtalt i dag (tirsdag,red.), beslutter sig for at indføre 25 pct. told på varer fra Mexico, hvor vi har en fabrik,« siger Grundfos' pressechef, Mads Klougart Jakobsen. Alle venter de dog på helt konkrete udmeldinger. 2. Meta skjulte søgninger på Biden Meta-koncernen, der ejer Facebook og Instagram, forhindrede kort efter Donald Trumps indsættelse, at brugerne kunne søge på specifikke ord. Alle opslag på Instagram mærket med »Biden«, »democrat« og »liberal« blev ikke vist, fordi søgeresultaterne »måske indeholdt sårbart indhold«,skriver DR. »Vi har skjult disse resultater,« lød beskeden til brugerne. Meta har forklaret, at der var tale om et teknisk problem, men rådgiver i sociale medier Astrid Haug kalder det »meget opsigtsvækkende« og »timingen påfaldende« oven på Meta-topchef og -storejer Mark Zuckerbergs mange nylige, store ændringer efter Trumps genvalg. 3. Pensionskasse roligere ved Trump denne gang Investeringsdirektør Kasper Lorenzen, som hos PFA Pension har ansvaret for 700 milliarder danske pensionskroner, frygter ikke fremtiden for selskabets pensionskunder som følge af Donald Trumps tiltræden. Han ser nye muligheder, eftersom mange af PFAs investeringer er bundet i amerikanske aktier,skriver DR. »USA har høj vækst. Den amerikanske forbruger har det godt. Den amerikanske centralbank har fået styr på inflationen. Og dér er USA og de amerikanske selskaber bare sat rigtigt, rigtigt godt op,« siger han.   1.Mineboss i bitter strid med Grønland – giv os lov til at grave eller betal 76 milliarder Natten til tirsdag cementerede Donald Trump igen ønsket om kontrol over Grønland. I baggrunden spøger dog en enorm sag om et australsk mineselskab. En sag, der potentielt kan koste Danmark og Grønland milliarder. Nu fortæller topchefen for mineselskabet om sine planer – og langer ud efter den grønlandske regering.Læs historien her. 2.Verdens rigeste var placeret på de bedste rækker. Hvis ikke de er på Trumps hold, så kan han »gøre deres liv rigtig surt« Verdens rigeste var mandag at finde blandt den nye politiske top i USA, da Donald Trump blev indsat som præsident. En ting er, at de har betalt penge for at kunne sidde netop der. Men ifølge eksperter vidner deres tilstedeværelse også om præsidentens »mafiametode«.Læs historien her. Bilproducenters mareridt: 160 nye elbilmodeller kastes ind i priskrig i 2025 En lang række nye elbilmodeller er blevet skubbet fra 2024 til 2025 for at forhindre truende milliardbøder, hvis ikke det samlede CO2-udslip på nye biler holdes nede. Men der er kun udsigt til, at elbilpriserne vil fortsætte nedad i år.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-trump-truer-med-told-markederne-i-asien-falder",
            "image_url": "https://berlingske.bmcdn.dk/media/cache/resolve/image_x_large_vertical/image/188/1881097/24875060-pedestrians-wait-for-a-street-signal-on-a-sidewalk.jpg",
            "publication_time": "Onsdag d. 22. januar 2025, kl. 07.22",
            "author": "Thomas Breinstrup",
            "related_links": [],
            "attachments": []
        }
    }
}