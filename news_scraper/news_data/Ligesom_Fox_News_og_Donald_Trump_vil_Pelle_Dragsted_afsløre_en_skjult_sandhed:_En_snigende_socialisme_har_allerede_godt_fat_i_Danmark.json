{
    "version": "1.0",
    "document": {
        "id": 7738,
        "title": "Ligesom Fox News og Donald Trump vil Pelle Dragsted afsløre en skjult sandhed: En snigende socialisme har allerede godt fat i Danmark",
        "content": "For tre år siden opdagede Pelle Dragsted til sin egen overraskelse, at han var enig med Donald Trump. I 2018 havde Trump-administration med rapporten »Nordic Socialism« lanceret et hårdt angreb på de nordiske lande, som skulle tage brodden af Bernie Sanders’ løbende lovprisninger af den danske velfærdsstat. På den højreorienterede amerikanske tv-kanal Fox havdeTrish Regan derefter tordnet mod »det socialistiske Danmark«. »Jeg synes, det er interessant, at folk udefra kan se noget, vi ikke altid selv kan se. Selv en Trish Regan. Selv en Donald Trump. De ting, vi har skabt i Norden, skræmmer dem så meget, at de er nødt til at advare mod det,« siger Pelle Dragsted. Med udgivelsen af »Nordisk Socialisme. På vej mod en demokratisk økonomi«, der udkommer 1. maj, vil Pelle Dragsted tage både Trish Regan og Trump på ordet. »I Danmark har vi også i høj grad på venstrefløjen sagt: Hov hov, det har ikke noget med socialisme at gøre. Det er den position, jeg udfordrer i min bog: Jo, måske har Trump mere ret, end hvad vi har anerkendt. Måske er det sådan, at når vi her i forhold til mange andre steder lever gode og trygge liv, så er det på grund af tilstedeværelsen af socialisme i vores økonomi,« siger han og peger på Danmark som »en form for virkeliggjort socialisme.«  ​Danmark er dog ikke socialistisk nok for Pelle Dragsted. I »Nordisk socialisme« udstikker han derfor retningslinjerne for yderligere socialistisk forandring af det danske samfund ved at understrege og belyse en simpel pointe: I stedet for at afvente det totale systemskift eller resigneret accept af kapitalismens negative sider, bør venstrefløjen se på allerede eksisterende socialisme i det danske samfund. I sin eftersøgning af fremtidens socialisme opstiller Dragsted en række reformforslag, der skal forvandle Danmark til et mønstereksempel på demokratisk socialisme med gratis tandlægebesøg, mere offentlig styring, medarbejderejede virksomheder,øget formuebeskatningog en mere bæredygtig klimapolitik. Til det formål puster Pelle Dragsted nyt liv i gamle socialdemokratiske tanker omØkonomisk Demokrati, hvor demokratisk styrede fonde gradvist forøger lønmodtagernes ejerskab af virksomheden. En stor del af inspirationen til fremtidens socialisme henter han hos andelsbevægelsen. »Her har vi en erfaring med demokratisk ejerskab fra neden, som ikke er staten,« siger Pelle Dragsted. »Hvis man læser den gamle andelsbevægelses tankesæt, som kommer af et grundtvigiansk statskritisk tankesæt, så var det en bevægelse og en tankegang, der både vendte sig mod kapitalister og statsmagt. De ville skabe deres eget som myndige borgere nedefra. Kooperative virksomheder, hvor de i bogstaveligste forstand skummede fløden, i stedet for at kapitalejere skulle tjene på det.«  ​Pelle Dragsteds socialisme har en anderledes snigende karakter, fordi den ikke skal gennemføres ved revolutioner, men ved demokratisk engagement fra borgere, der slutter sig sammen for at indsnævre markedskræfterne markant. »Socialisme behøver ikke at være en fjern utopi, hvor vi forestiller os, at alt i samfundet er forandret. Det er i stedet en mere nærværende erfaring, vi kan bygge videre på. Jeg siger på ingen måde, at vores samfund i dag er socialistisk,« siger Pelle Dragsted. »Vi lever i en økonomi, der absolut er domineret af kapitalistisk ejerskab. Det fylder bare ikke det hele, så derfor foreslår jeg at gå bort fra forestillingen om, at vi lever i et kapitalistisk samfund.« »Mit forslag er, at vi i stedet for at opfatte den kapitalistiske produktionsmåde som et altomfattende system, der er lig med hele samfundet, så siger jeg: Ja, kapitalismen dominerer vores måde at tænke på, men der er også noget andet. Det er ikke sort-hvidt,« siger bogaktuelle Pelle Dragsted.Fold sammenLæs mereFoto: Mathias Svold. Når Pelle Dragsted vil antænde en ny begejstring for andelstanken og det kooperative medejerskab, stikker han til både de revolutionære socialister og reformistiske socialdemokraters fejlagtige forståelse af kapitalismen som et ubetvingeligt monster. På den revolutionære venstrefløj har man ifølge Pelle Dragsted betragtet kapitalismen som et altomsluttende system, der skal afskaffes og erstattes af et mere retfærdigt indrettet system. »Det er, som om socialister har vendt tingene på hovedet, når de forestiller sig skiftet til en socialistisk økonomi. De forestiller sig, at først kommer magtskiftet, og derefter kommer forandringerne. Det er pudsigt og lidt ahistorisk.« På den reformistiske del af venstrefløjen, hvor socialdemokraterne hører til, har man også opdyrket et forstenet billede af kapitalismen som en slags grundlæggende præmis, der ikke kan udfordres. Ifølge Pelle Dragsted ser socialdemokraterne dermed bort fra, at de aftaler mellem arbejdstagere og kapitalejere, som blev afgørende for velfærdsstatens udvikling i det 20. århundrede, for længst er blevet opsagt afkapitalejerne i en globaliseret økonomi. »Mit forslag er, at vi i stedet for at opfatte den kapitalistiske produktionsmåde som et altomfattende system, der er lig med hele samfundet, så siger jeg: Ja, kapitalismen dominerer vores måde at tænke på, men der er også noget andet. Det er ikke sort-hvidt.« ​Socialdemokraternes forsøg på at tæmme kapitalismen i det 21. århundrede kommer ifølge Pelle Dragsted til kort, fordi den hviler på forældede materielle forudsætninger og på en forfejlet antagelse om tilstedeværelsen af en slags samfundssind hos den økonomiske elite. Venstrefløjen risikerer ifølge Pelle Dragsted at overse netop denne centrale pointe, når både den revolutionære og den reformistiske venstrefløj er stivnet i afmægtig ærbødighed over for kapitalismen som system. »Det ville være mere korrekt at sige, at vi lever i et samfund domineret af kapitalisme, men hvor der også findes andre former for økonomisk aktivitet og ejerskab. Dermed forlader man også ideen om et brat skifte fra den ene produktionsmåde til den anden til fordel for ideen om en mere graduel udvikling.« »Helt grundlæggende er præmissen i min bog, at vi ikke kan skabe et velfungerende demokrati, så længe ejerskabet er koncentreret i hænderne på en lille gruppe af kapitalejere i så høj grad, som det er i dag,« siger Pelle Dragsted om udgivelsen af »Nordisk socialisme«.Fold sammenLæs mereFoto: Mathias Svold. Er din bog et forsøg på at besvare et af Enhedslistens mest fundamentale spørgsmål: Hvad stiller vi op med revolutionen? »Når det gælder forestillingen om, at der skal ske nogle grundlæggende og store forandringer af den måde, magt udøves og fordeles i vores samfund, opfatter jeg stadig mig selv som revolutionær. Jeg bruger bare ikke begrebet særligt meget, fordi jeg synes, at det skaber en forvirring,« siger Pelle Dragsted og bedyrer samtidig, at det er mange år siden, at han var tilhænger af udenomsparlamentariske revolutioner. »Nogle af de måder, venstrefløjen har tænkt revolutionen på, har ikke vist sig at have gode resultater. Den har ikke ført til egalitære samfund. Og det samme gælder sådan set forestillingen om en statsliggørelse af økonomien. Det er nogle af forestillingerne om socialisme, der har ført til det stik modsatte af, hvad socialismen er,« siger Pelle Dragsted og fremhæver den sovjetiske stat som et grumt dementi af kommunisternes oprindelige drømme om statens opløsning efter revolutionen. ​Pelle Dragsted forklarer udviklingen med begrebet »oligarkisk magt«. »Kapitalisme skaber en anden magt, end den vi normalt forstår i et demokrati. Den parlamentariske magt fylder selvfølgelig meget i Danmark, men så længe vi har det snævre ejerskab, har vi en magt, der baserer sig på besiddelsen af rigdom,« siger han. »Helt grundlæggende er præmissen i min bog, at vi ikke kan skabe et velfungerende demokrati, så længe ejerskabet er koncentreret i hænderne på en lille gruppe af kapitalejere i så høj grad, som det er i dag.« Har vi ikke et velfungerende demokrati i dag? »Vi har i Danmark et bedre demokrati end mange andre steder,« siger Pelle Dragsted. »Men i de sidste 20-30 år har vi oplevet en situation, hvor samfundet er blevet rigere og rigere, men alligevel er den sociale tryghed blevet reduceret, selvom et flertal af befolkningen, hver gang der er blevet målt på det, har været modstander af det.« »Hvis vi kan identificere, hvordan vi kan rykke fronterne frem for demokratiet og det fælles ejerskab, kan vi bevæge samfundet i en mere socialistisk retning,« siger Pelle Dragsted.Fold sammenLæs mereFoto: Mathias Svold. »Det ser vi, når organisationen »Vækst i generationer«, en lobbyvirksomhed for store familieejede virksomheder, ved at investere i lobbyisme får presset sig til, at milliardærarvinger i Danmark skal betale mindre i arveskat. Når A.P. Møller får ekstremt lukrative aftaler om olie i Nordsøen, hvorefter de belønner partierne med klækkelige bidrag. Eller når store virksomheder truer med at forlade Danmark, når der er udsigt til at hæve selskabsskatten.« Man kunne indvende, at du dæmoniserer de store virksomheder. For hvorfor har en rig elite af kapitalejere ikke for længst afmonteret velfærdsstaten? »Det er, fordi der er en demokratisk magt, der modvirker den oligarkiske magt, og den er stadig stærk i Danmark. Og i øvrigt er det ikke mit ønske at dæmonisere den enkelte virksomheds- eller kapitalejer. De er i konstant konkurrence med andre kapitalejere om at levere det højest mulige overskud til deres aktionærer. Derfor er de nødt til at presse staten. I Danmark har vi i forhold til andre steder opnået mere rimelige balancer,« siger Pelle Dragsted og peger på udfordringer som eksempelvisNemlig.com, der på det seneste har fået barsk kritik for arbejdsvilkårfor chauffører og lagermedarbejdere. »Det er en kamp, der foregår hele tiden. Hvis vi kan identificere, hvordan vi kan rykke fronterne frem for demokratiet og det fælles ejerskab, kan vi bevæge samfundet i en mere socialistisk retning.« ​Udsigten til fremrykkede fronter vil dog næppe udløse jubelsang i borgerlige miljøer, hvor Pelle Dragsted ofte er blevet udskældt for sine vækstfjendtlige bestræbelser på at inddæmme kapitalejernes midler og magt med brandbeskatning og rovdrift på virksomhederne, der er med til at betale for den offentlige sektor. »Forestillingen om at det private finansierer det offentlige er grundlæggende forkert. Hvor meget privat velstandsskabelse ville der være, hvis ikke vi kunne aflevere vores børn i børnehaven?« spørger Pelle Dragsted retorisk. Spørgsmålet er dog, om Pelle Dragsted i sin iver efter sociale forandringer risikerer at kappe hovedet af den guldkalv, der skal finansiere den store nordiske socialisme? »For det første er jeg ikke mod virksomheder. I den udvikling, jeg forestiller mig, vil virksomhederne være ejet af lønmodtagerne eller forbrugerne eller måske en blanding,« siger Pelle Dragsted. »I den udstrækning markedsmekanisme kan hjælpe med at levere, skal de være velkomne. I den udstrækning de ikke hjælper, skal de fortrænges eller reguleres.« Du lyder som en old school marxist? »Jeg er også på mange måder en old school marxist. Ikke på den måde, at jeg mener, at man skal læse marxismen bogstavnært, men den grundlæggende anerkendelse af en iboende maskine, der skaber økonomisk og efterfølgende magtmæssig ulighed, der dybest set står i vejen for at virkeliggøre folkestyrets idealer. Hvis det skal forandres, kræver det en mobilisering af og en alliance mellem mennesker omkring materielle og økonomiske spørgsmål.«",
        "metadata": {
            "source": "https://www.berlingske.dk/debatinterview/ligesom-fox-news-og-donald-trump-vil-pelle-dragsted-afsloere-en",
            "image_url": "https://berlingske.bmcdn.dk/media/cache/resolve/image_x_large/image/141/1414368/23726411-.jpg",
            "publication_time": "Lørdag d. 24. april 2021, kl. 16.00",
            "author": "Troels Heeger",
            "related_links": [],
            "attachments": []
        }
    }
}