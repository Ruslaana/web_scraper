{
    "version": "1.0",
    "document": {
        "id": 146,
        "title": "Afghanere får ti års fængsel for at brænde migrantlejr ned",
        "content": "En græsk domstol har lørdag idømt fire unge afghanske asylsøgere hver 10 års fængsel for sidste år at have antændt brande i en migrantlejr på øen Lesbos. Det oplyser deres forsvarere. Moria-lejren, hvor der boede 10.000 mennesker, brændte ned. To unge afghanere blev i marts idømt fem års fængsel i samme sag. Ifølge forsvarsadvokaterne for de dømte har retssagen mod dem ikke været retfærdig. Tre af de dømte var under 18 år, da de blev anholdt og sigtet. Men de græske myndigheder har ikke anerkendt dem som mindreårige, siger de. Moria-lejren blev opført i 2013 til at tage imod 3000 mennesker. Men lejren blev overfyldt under flygtninge- og migrantkrisen i 2015, hvor hundredtusinder af flygtninge og migranter søgte til Europa. Mange via Tyrkiet. /ritzau/AFP",
        "metadata": {
            "source": "https://www.berlingske.dk/internationalt/afghanere-faar-ti-aars-faengsel-for-at-braende-migrantlejr-ned",
            "image_url": "https://berlingske.bmcdn.dk/media/cache/resolve/image_x_large/image/143/1432532/23773145-ye-europe-photos-2020---202106.jpeg",
            "publication_time": "Lørdag d. 12. juni 2021, kl. 16.15",
            "author": null,
            "related_links": [],
            "attachments": []
        }
    }
}