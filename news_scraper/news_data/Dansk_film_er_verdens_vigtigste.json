{
    "version": "1.0",
    "document": {
        "id": 12022,
        "title": "Dansk film er verdens vigtigste",
        "content": "Den legendariske instruktør Carl Th. Dreyers \"Jeanne d'Arcs lidelse og død\" er kåret til verdens bedste film i en canadisk afstemning, der blev gennemført på den netop overståede festival i Toronto. Her skulle fejringen af et nyt filmhus i byen forberedes, og derfor blev branchefolk og et udvalgt publikum bedt om at give deres bud på \"alle tiders mest indflydelsesrige film\". Billedserie:Legenden Carl Th. Dreyer Resultatet af panelets karaktergivning hedder \"The Essential 100\", og denne kanon på 100 film fra hele verden vises i det ny filmhus i løbet af efteråret. Citizen Kane på andenpladsen Dfi.dk skriver, at Dreyers film vises den 28. og 29. september. \"Jeanne d'Arcs lidelse og død\" henviste Orson Welles' \"Citizen Kane\" til andenpladsen i afstemningen. En anden dansk film, Lars von Triers \"Breaking the Waves\" er kommet med på listen som nummer 94. \"Star Wars\" er nr. 30, \"Taxi Driver\" nr. 45 og \"Blade Runner\" nr. 58. /ritzau/",
        "metadata": {
            "source": "https://www.berlingske.dk/filmanmeldelser/dansk-film-er-verdens-vigtigste",
            "image_url": "https://berlingske.bmcdn.dk/media/cache/resolve/image_x_large/image/15/157479/3082505-carl-dreyer.jpg",
            "publication_time": "Tirsdag d. 21. september 2010, kl. 13.20",
            "author": null,
            "related_links": [],
            "attachments": []
        }
    }
}