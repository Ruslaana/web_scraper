{
    "version": "1.0",
    "document": {
        "id": 6749,
        "title": "Business-overblik: Millionerne fosser ud af Lars Seiers pengekasse",
        "content": "Godmorgen og velkommen til et hurtigt overblik over de vigtigste nyheder om økonomi og erhvervsliv denne onsdag morgen, hvorSAS-flyene alligevel afgår, efter at piloternes strejkevarsel midlertidig er afblæst. Vi skal runde en god nyhed for ejere af sommerhuse, en dårlig nyhed for de rejselystne og for rigmanden Lars Seier Christensen – samt en opmuntrende nyhed fra landets største virksomhed. God læselyst! Vi falder overen historie fra Finansom, at europæisk luftfart er hårdt ramt. Mediet skriver, at næsten 200.000 europæiske luftfartsansatte blev afskediget under coronapandemien for at skære omkostningerne ned. Nu er der igen åbnet for rejser uden restriktioner, og flytrafikken ventes denne sommer at være næsten tilbage på niveauet fra før coronakrisen. Der er bare ikke tilstrækkeligt med medarbejdere på grund af blandt andet lav arbejdsløshed, optræningsforløb på adskillige måneder og coronaforstyrrelser gennem efteråret. »Da coronaen kom, sendte vi i lufthavnene vores medarbejdere ud i et rødglødende arbejdsmarked, som var hurtig til at absorbere arbejdskraften. Når aktiviteten så stiger hurtigt i vores branche igen, så er det svært at trække medarbejderne tilbage, for de har jo har fundet beskæftigelse andre steder,« siger Brian Worm, direktør i Aarhus Lufthavn. Blandt flyselskaber og lufthavne er der håb om – med en smule tålmodighed fra passagerernes side – at komme fornuftigt gennem sommerens rejseaktivitet. Men luftfartspersonalet er mindre optimistisk. »Der er udsigt til en varm sommer, højst sandsynligt en sommer med kaos. Alt fra lufthavnssikkerhed til baggage-håndtering, kontroltårnet og piloter – hele systemet, der er underbemandet og strakt til den yderste grænse, knager under presset og kører med meget små buffere,« oplyser Philip von Schöppenthau, generalsekretær for European Cockpit Association, der repræsenterer fagforeninger for 40.000 piloter i 33 europæiske lande, i en e-mail til Finans. Hos os selv på Berlingske skriver vi, at der over en bred kam er skattelettelser på vej til sommerhusejere, som isoleret set vil få priserne til at stige med op til 18 procent, når de nye boligskatter rammer fra 2024. Kun få sommerhusejere har udsigt til skattestigninger og dermed prisfald. Det er tal, som boligøkonom og chefanalytiker Lise Nytoft Bergmann fra Nordea Kredit har fået adgang til, og hun konkluderer: »Sommerhusejerne behøver ikke bekymre sig om boligskattereformen. Langt de fleste sommerhusejere kommer nemlig til at betale lavere boligskatter i 2024, end de betaler i dag ved det nuværende system,« siger hun. Se påwww.berlingske.dk/business, hvor boligskatten på sommerhuse stiger og især falder rundt om i landet.  Erhvervsmanden Lars Seier Christensen står for tredje år i træk med underskud i sit personlige investeringsselskab. På tre år har han nu tabt 382 millioner kroner i Seier Capital,skriver Børsen. Meget af tabet skyldes investeringer i underholdningsbranchen, som har haft det hårdt under coronatiden. »Tabet er primært relateret til realiserede tab fra handel med finansielle instrumenter. Årets tab er på grund af udviklingen på de finansielle markeder ikke i overensstemmelse med ledelsens forventninger i sidste års regnskab,« står der i regnskabet. Lars Seier Christensen solgte sine 25 procent i Saxo Bank i 2018 for 2,6 milliarder kroner. En opmuntrendenyhed fra Børsen. Mens mørke skyer trækker ind over økonomien i form af især svækket tillid til fremtiden fra forbrugere og virksomheder, holder A.P. Møller - Mærsk kursen med fyldte containere på sine skibe. Og det er vigtigt, da Mærsk som et af verdens største containerfragtselskaber angiver temperaturen i verdenshandlen. Meldingen kommer fra topchef Søren Skou, der ikke kan se krisestemningen afspejle sig i antallet af bookinger og containere, som håndteres. »De ledende indikatorer er negative, og inflation er en af dem. Forbrugertilliden og purchasing managers indeks er to andre. De peger nedad, de er negative, men vi kan ikke se noget i vores volumental endnu,« siger Søren Skou. Børsener også mester for historien om, at alternative fonde med investeringer i alt fra kryptovaluta til afrikanske vindmøller og jyske erhvervsejendomme pynter sig med lånte fjer. Mange af dem er skudt op gennem de seneste år, og de hævder i mange tilfælde uretmæssigt at være reguleret af Finanstilsynet. Derfor advarer tilsynet nu danske investorer mod de alternative fonde. »Der er en del forvaltere, der ikke oplyser korrekt og giver indtryk af en højere investorbeskyttelse og tilstedeværelse af et tilsyn, der ikke er der, og det er et problem. Derfor vil vi gerne advare investorerne og gøre opmærksom på, at de skal sætte sig meget grundigt ind i den her type fonde eller søge uafhængig rådgivning,« siger Sean Hove, underdirektør i Finanstilsynet og chef for kontoret for investorbeskyttelse, til Børsen. Chefstrateg Andreas Østerheden fra Nordea holder onsdag øje med disse ting: Aktier – indeks og udvikling i procent USA – lukkekurser tirsdag: Asien – indeks onsdag kl. 06.45: Tak, fordi du læste med!",
        "metadata": {
            "source": "https://www.berlingske.dk/business/business-overblik-millionerne-fosser-ud-af-lars-seiers-pengekasse",
            "image_url": "https://berlingske.bmcdn.dk/media/cache/resolve/image_x_large/image/156/1565660/24137133-pix-lars-seier.jpg",
            "publication_time": "Onsdag d. 29. juni 2022, kl. 06.56",
            "author": "Povl Dengsøe",
            "related_links": [],
            "attachments": []
        }
    }
}