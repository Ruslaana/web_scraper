{
    "version": "1.0",
    "document": {
        "id": 967,
        "title": "Kunstig intelligens er overalt på Europas største elektronikmesse",
        "content": "»Vi befinder os i en tidsalder, hvor nye opfindelser tilpasser sig os – ikke den anden vej rundt,« sagde marketingschefen David Lowis på Samsungs pressekonference, der fandt sted op til åbningen af dette års IFA, som er Europas største elektronikmesse, i Berlin i sidste uge. Et af de store hovedemner var kunstig intelligens – internationalt forkortet AI (»artificial intelligence«). Og det var ikke kun Samsung, der italesatte AI som den nye normal, som vi alle skal til at tage meget mere alvorligt i fremtiden. Mens Samsung blandt andet lancerede en vaskemaskine, der giver brugeren fritiden tilbage, fremviste Huawei sin AI-hjerne, chippen Kirin 970, som har fået en AI-hjerne »ligesom din hjerne«, som ordene lød i præsentationen. Den bliver bygget ind i den nye smartphone, Mate 10, som er på vej. Hos Sony kastede man et nyt headset i vælten, som kan registrere bevægelser og beslutte, hvad du bør høre og ikke høre omkring dig, mens du har høretelefonerne på. LG offentliggjorde sin beslutning om at satse meget hårdere på AI i fremtidig produktudvikling. FAKTAHvad er kunstig intelligens?Når man taler om kunstig intelligens (AI) hos maskinerne, taler man typisk om systemets evne til at tænke, lære af erfaring og løse problemstillinger samt planlægning mod et specifikt mål ud fra førnævnte erfaringslagring.Man skelner mellem stærk og svag kunstig intelligens. Forskellen på disse to er forestillingen om, i hvilken grad man tror, maskinens muligheder er for at ligne menneskers bevidsthed. Det, der skiller de to tilslutninger, er, at nogen ikke tror på, at en maskine kan adoptere den subjektivitet, som den menneskelige hjerne besidder.Ifølge Thomas Bolander er definitionen for kunstig intelligens stadig lidt flydende, og grænserne for, hvad vi tænker på, når vi tænker på kunstig intelligens, rykker sig hele tiden.FOLD UD Når man taler om kunstig intelligens (AI) hos maskinerne, taler man typisk om systemets evne til at tænke, lære af erfaring og løse problemstillinger samt planlægning mod et specifikt mål ud fra førnævnte erfaringslagring. Man skelner mellem stærk og svag kunstig intelligens. Forskellen på disse to er forestillingen om, i hvilken grad man tror, maskinens muligheder er for at ligne menneskers bevidsthed. Det, der skiller de to tilslutninger, er, at nogen ikke tror på, at en maskine kan adoptere den subjektivitet, som den menneskelige hjerne besidder. Ifølge Thomas Bolander er definitionen for kunstig intelligens stadig lidt flydende, og grænserne for, hvad vi tænker på, når vi tænker på kunstig intelligens, rykker sig hele tiden. Kigger man på det hjørne af markedet, der koncentrerer sig om personlige assistenter i form af trådløse højtalere, forventes det globale marked at gå fra de 4,4 milliarder kroner, der blev solgt for i 2016, til 21,8 milliarder i 2021 ifølge det britiskeanalysebureau Gartner.  Herhjemme ligger antallet af virksomheder, der bruger maskinlæring eller kunstig intelligens, på 5 pct. ifølge Danmarks Statistik. »For fem-seks år siden var det relativt beskedent, hvor mange produkter der var på markedet, som var baseret på kunstig intelligens. Så der er helt sikkert kommet mere af det. Det er jo også en slags selvforstærkende effekt, at når nogen begynder at investere store summer i det, tænker andre, at de må have fat i noget, og det vil man gerne være med på,« fortæller Thomas Bolander, som er lektor og forsker i logik og kunstig intelligens hos DTU Compute. De store IT-giganter er i den grad hoppet med på vognen, og hovedformålet med al det nye elektroniske udstyr er langt det meste af tiden at spare tid og effektivisere hverdagen.  »Fra et økonomisk perspektiv er der kun én måde, vi kan få mere velstand på uden at øge arbejdsmængden: Det er ved at øge produktiviteten per arbejdstime. Stort set al moderne teknologi handler om at øge produktiviteten, at give os mulighed for at gøre mere på mindre tid.« forklarer Thomas Bolander. DTU-lektoren peger desuden på, at rent psykisk kan der være nogle komplikationer ved at tage kontrollen ud af hænderne på brugeren. Der er også rent etisk nogle problemstillinger, som der må gennemtænkes, før vi sætter maskinerne til at tage afgørende beslutninger selv. For, som Thomas Bolander spørger, »hvem har ansvaret for robotternes handlinger, når det går galt?« Er du nysgerrig efter at se de elektroniske nyheder? Her har du et overblik over nogle af de produkter, som blev præsenteret på messens som AI-baserede nyheder: Samsung præsenterede på deres pressekonference et nyt sportsur Gear Sport, som ved at dreje på den yderste urskive kan navigere rundt i de apps, som du skal bruge for at måle og tidssætte dine sportspræstationer. Uret er ifølge Samsungs strategi-direktør Kate Beaumont udstyret med en touchskærm, og er vandafvisende ned til 50 meters dybde. Gennem urets sundhedsapp kan du få info om din hjerterytme og om hvordan du skal fortsætte din træning for at nå dine mål og så tæller den kalorier. Den insisterende håndledscoach kan oven i købet anbefale dig øvelser du kan gøre baseret på den kontekst du befinder dig i, og så undgår den at forstyrre dig, når du kører.Fold sammenLæs mereFoto: CARSTEN KOALL. Samsung QuickDrive er navnet på den intelligente vaskemaskine, som kan fjernstyres alle steder fra, så længe du har din telefon på dig. Derudover kan den beregne præcis hvor meget sæbe, dit vasketøj har brug for for at blive helt rent, og så gør den det så effektivt, at Samsungs vicepræcident Dan Harvie påstår, at den kan give dig 10 dage i tidsbesparelse om året.Fold sammenLæs mereFoto: CARSTEN KOALL. »Hej. Jeg er AI.«Huawei gik all in på at fastslå deres nyeste mobil-lancering som et AI-produkt, der skal op og konkurrere med andre kendte elektronik-brands. Den nye mobiltelefon Mate 10s processor hedder Kirin 970 og skulle ifølge Huaweis administrerende direktør Richard Yu være 20 gange hurtigere end andre processorer.Den nye AI-mobil er i øvrigt fuldstændig rammeløs og i stand til at genkende billeder i realtid samt stemmer. Mobilen kan købes fra midten af oktober.Fold sammenLæs mereFoto: FELIPE TRUEBA. De, der kan huske fremtidstegnefilmen Jetsons, kan helt sikkert ikke benægte at husholder-robotten Rosa var en fascinerende drømmehjælper. I den virkelige verden hedder drømmehjælperen AMY M1, og er skabt som en personlig assistent til hele familien.AMY M1, der omtrent er på størrelse med en gennemsnitlig 6-årig kan efter den kinesiske skaber Amy Robotics’ eget udsagn bruges til fjernovervågning eller erstatning for dig selv, når du ikke har mulighed for at dukke op til eksempelvis undervisning eller møder. Amy kan også underholde børn – dog ledsaget af en voksen – vise gæster rundt i huset og så har den smarte robot kontrol over apparaterne i hele huset.Amy består rent teknisk af en touchskærm som hoved, men det er meningen man skal styre hende med stemmen, da Amy er en del af fremtidens maskiner, der bygger på kunstig intelligens. AMY M1. Foto: IFAFold sammenLæs mere ”Verdens første auto-tracking og ansigtsgenkendende sikkerhedsrobot” lyder beskrivelsen af det hollandske overvågningskamera, som camouflerer sig ved at opføre sig som en elpære. Kamerarobotten, som er lavet af virksomheden Amaryllo International B.V., besidder en 256-bit kryptering. Det er det højeste niveau på AES-skalaen, som er en sikkerhedsalgoritme der bliver brugt af banker og sikkerhedstjenester verden over.Den intelligente elpære-spion er den perfekte stalker, for ifølge virksomheden, så kan den både se, hør og fornemme mennesker, der går forbi – også i mørke. Den kan desuden genkende uvelkommende ansigter, og give robot-ejeren notifikationer med snapshots eller 10-sekunders video. Foto: IFAFold sammenLæs mere Ubtech Cruzr er ligesom Amy M1 en personlig assistent, der består af plastik og metal samt udstyret med en touchskærm. Cruzr er lavet til at genkende ansigter og fornemme brugerens humør. Den er stemmekontrolleret, og kan bruges til at foretage virtuelle møder samt lokalisere og kortlægge områder.Og så har Cruzr noget Amy M1 ikke har: arme.Fold sammenLæs mereFoto: FABRIZIO BENSCH.",
        "metadata": {
            "source": "https://www.berlingske.dk/virksomheder/kunstig-intelligens-er-overalt-paa-europas-stoerste-elektronikmesse",
            "image_url": "https://berlingske.bmcdn.dk/media/cache/resolve/image_x_large/image/1/14652/18415435-germany-consumer-electronics-fair-ifa.jpg",
            "publication_time": "Torsdag d. 07. september 2017, kl. 15.18",
            "author": "Ditte Vinterberg Weng",
            "related_links": [],
            "attachments": []
        }
    }
}