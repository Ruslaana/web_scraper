{
    "version": "1.0",
    "document": {
        "id": 21574,
        "title": "Terrorist stod bag »sofistikerede« brandattentater mod Keir Starmer. »Det er et angreb på vores demokrati«",
        "content": "Det britiske antiterrorpoliti har overtaget efterforskningen af tre brandattentater vendt mod premierminister Keir Starmer. Detoplyser The Daily Telegraph. Ifølge avisen har politiet henvendt sig til britiske parlamentsmedlemmer og advaret dem om en mulig fare og en risiko for, at »en fjendtlig stat« står bag brandattentaterne. Dermed er hele sagen gået et nøk op i alvor, og nye detaljer afslører også en »grad afsofistikation«, siger politikilder til mediet. Londons borgmester Sadiq Khan sagde onsdag, at formålet ikke nødvendigvis var at ramme Starmer; formålet kunne også være at sprede frygt. »Man skal ikke undervurdere den frygt, som Starmers familie føler nu,« sagde hantil radiostationen LBC.  Terror police probing whether Starmer firebomb attacks that left his family scared are linked to a hostile state - but detectives believe a grudge against the PM is likelyhttps://t.co/4Vjz6ftzKm Hverken borgmesteren, politiet eller Starmers kontor har oplyst yderligere om efterforskningen, og her er, hvad vi foreløbigt ved. Vi ved, at en eller flere gerningsmænd i de tidlige morgentimer torsdag i sidste uge angreb en Toyota RAV4 med brandbomber. Bilen stod parkeret på en privat villavej i Tufnell Park i det nordlige London, og bilen havde tilhørt Keir Starmer. Han var i 2020 involveret i et mindre trafikuheld, og der var dengang billeder af bilen i aviserne, og gerningsmanden kan have oplysningerne om ejerskabet herfra. Starmer solgte bilen til sin nabo, efter han sidste år blev premierminister.  The front page of today's Daily Telegraph:'Hostile state linked to Starmer firebombs'pic.twitter.com/9yQJS9eBXV Det næste angreb fulgte lørdag morgen, og her kastede gerningsmanden brandbomber mod døren til en lejlighed, som Keir Starmer tidligere har ejet. På billeder kan man se, hvordan karmen og døren er svedet, men ilden er tilsyneladende ikke nået ind i lejligheden, hvor de nuværende beboere lå og sov. Mandag morgen fulgte så det tredje brandattentat, og denne gang kastede gerningsmanden brandbomber mod det hus, som Starmer og hans familie boede i, indtil de flyttede ind i embedsboligen i Downing Street. Huset i Tufnell Park er nu udlejet til Starmers svigerinde og hendes familie. Døren og indgangspartiet til huset er sortsvedet, og vinduet er sprængt, men endnu en gang var heldet med beboerne. Ilden nåede tilsyneladende ikke ind i ejendommen.  Kemi Badenoch opens PMQs with a message of solidarity after the firebomb attack on Keir Starmer’s property: 'This wasn’t just an attack on him, but on all of us and on our democracy.'pic.twitter.com/vHOiNZDKjr Det ved vi, og vi ved også, at politiet i går anholdt en 21-årig mand for brandattentaterne. Han blev anholdt i Sydenham i det sydlige London, men derudover har politiet intet oplyst om ham, og de har heller ikke oplyst om eventuelle medgerningsmænd. Specialister fra Scotland Yards antiterrorpoliti SO-15 overtog straks efterforskningen, og kilder siger til The Daily Telegraph, at de overvejer en fjendtlig stats mulige indblanding. Politiet har ikke oplyst den 21-årige anholdtes nationalitet. Det betyder ikke, at en fjendtlig staterindblandet, det betyder bare, at politiet er nødt til at holde alle muligheder åbne. Brandattentaterne er ikke tilfældigt eller impulsivt hærværk, de har krævet en vis forberedelse, og detkanvære en enkeltperson, som gennem lang tid har planlagt angrebene, men detkanogså være en fjendtlig stat eller en ekstremistisk organisation.  Kemi Badenoch says she is ‘horrified’ by the attack on Keir Starmer’s family home in north Londonpic.twitter.com/WPP4tgajgF Under den ugentlige og ofte stridslystne spørgetime i det britiske Underhus onsdag udtrykte den konservative oppositionsleder Kemi Badenoch sin støtte til Keir Starmer oven på angrebet. »Jeg tror, at jeg taler for alle i Underhuset, når jeg siger, at der ikke kun er tale om et angreb på ham, men på alle os og vores demokrati,« sagde hunifølge The Daily Mail. Keir Starmer takkede for hendes opbakning og sagde, at han også var taknemmelig for, at hun privat havde kontaktet ham »med det samme«. »Og hun har ret. Der er tale om et angreb på os alle, på vores demokrati og de værdier, som vi står for«, sagde Starmer.",
        "metadata": {
            "source": "https://www.berlingske.dk/internationalt/terrorist-stod-bag-sofistikerede-brandattentater-mod-keir-starmer",
            "image_url": null,
            "publication_time": "Onsdag d. 14. maj 2025, kl. 17.51",
            "author": "Poul Høi",
            "related_links": [],
            "attachments": []
        }
    }
}