{
    "version": "1.0",
    "document": {
        "id": 21168,
        "title": "»Ahhh!« Berlingskes gastronomi-redaktør håber, at den her restaurant bliver en københavnerklassiker",
        "content": "Tivoli toppede som gastronomisk destination omkring 2010. I 2011 lukkede Paul Cunningham sin Michelin-restaurant The Paul i Glassalen, efter at han blev ramt af stress. Året efter sagde Thomas Herman farvel til Herman i Nimb – havens anden Michelin-restaurant. Siden har Tivoli haft svært ved at nå samme kulinariske højder. Godt nok har haven de senere år lagt lokaler til en række spændende pop-up-restauranter, som har præsenteret både international og dansk gastronomi på højt niveau.  Lige nu er det for eksempel den Michelin-stjernede restaurantTri fra Thy, der gæster haven frem til 31. maj. Men en permanent restaurant i international topklasse har manglet i over et årti – og det klæder ikke Danmarks mest ikoniske turistattraktion. Nu sker der dog noget. Kristian Arpe-Møller og Rune Amgild Jochumsen – som står bag flere ikoniske restauranter som Formel B (der i årevis har haft en Michelin-stjerne, og som Berlingske gav seks stjerner i 2023) samt Restaurant Palægade, Restaurant Sletten og Uformel – er bagmændene bag Tivolis nye gastronomiske satsning Restaurant Glassalen, der er åbnet i The Pauls gamle lokaler. Glassalen i Tivoli er oprindeligt fra 1863, men nedbrændte i 1944 som følge af et terrorangreb fra danske nazister. Den nyopførte Glassalen fra 1946 stod arkitekt Poul Henningsen bag.Fold sammenLæs mereFoto: Linda Kastrup. Vi var forbi en kold forårsaften. Det var rart at træde ind i de store, lyse lokaler, der emmede af en svunden tids charme. Servicen var på plads fra det øjeblik, vi trådte ind. Vi fik placeret jakkerne og blev vist hen til vores bord og fik vand med det samme. Jeg bemærkede, at restauranten kun var halvt fyldt, hvilket undrede mig, da åbningen af Glassalen har været en stor nyhed i »gastroland« de seneste måneder. Nuvel, vejret var dårligt, og Berlingske havde jo heller ikke anmeldt endnu. Man kan gå a la carte eller vælge mellem tre menuer: En hurtig teatermenu, en vegetarmenu og så den mere omfattende Restaurant Glassalen-menu med seks serveringer til 895 kroner, som vi gik med. Det vil sige, at Glassalen prismæssigt placerer sig i luksusbistrosegmentet, hvor man finder steder som Vie, Salon, Levi og Bistro Boheme. Vi startede med en elegant snacktallerken med en havfrisk, let sød Gillardeau-østers (nr. 3) med veltilpasset sødme og syre fra limeblade og ponzu. Lækker tekstur og græsset smag i surt-syrlige, syltede hvide asparges og frisk grøn asparges. Endelig en knæksprød, lun croquette med demiglace-tung braiseret svinekæbe og bittersød piment d’Espelette. En mundfuld Barcelona. Den smukke »snacktallerken« er designet til formålet og rummede i dagens anledning østers, en »crudité« med asparges, syltet og rå samt en lille sprød smagsgranat – braiseret svinekæbe og bittersød piment d’Espelette.Fold sammenLæs mereFoto: Linda Kastrup. I glasset fik vi en 2023 Chablis, Terroir Découverte, fra Patrick Piuze. En tilgængelig og juicy vin med en anelse ananas og citronskal i snuden. En god flaske til 750 kroner på Glassalens omfattende vinkort. Første servering vidnede om et køkken med styr på både råvarer og virkemidler. Det var snorlige fra start. Det er der noget utroligt trygt ved. Skuldrene helt ned. Ahhh! Herefter fulgte en gavmild servering med den allestedsnærværende rå og saltedeHiramasafra Hirtshals i et raffineret samspil med dansk grøn rabarber, fermenteret chili og varmen fra korianderfrø. Nye nordiske græsnoter piblede af forår og mødte en varm siroccovind. En begavet ret, der dog – mest på grund af chilien – krævede en mere syretung vin end chablisen, for eksempel en riesling. Efter et kort intermezzo fik vi tatar, hvilket er noget, Formel B-folkene virkelig har perfektioneret over årene. Denne variant var med grillede salater, ramsløg, grøn tomat og parfumeret peber (indonesisk langpeber?). Folkene bag Formel B, Palægade, Uformel og Sletten står også bag Glassalen, og de er Danmarksmestre i tatar. Her med grillede salater, ramsløg, tomat og peber.Fold sammenLæs mereFoto: Linda Kastrup. Selve kødet fra Troldgården var pivfriskt med dyb smag, relativt grofthakket, men stadig fuldstændig mørt. Syre, grillsmag og sødme fra garnituren sammen med den komplekse pebersmag skabte en symbiose, der gør serveringen til den bedste tatar, jeg har fået længe. Mens vi ventede på hovedretten, som var dansk lammeryg fra Vibygård, fik jeg et glas rødvin fra kortet: 2023 Barbera d’Alba Vignota, Piemonte, fra Conterno Fantino. Til 120 kroner glasset og med noter af lidt tobak, sure kirsebær og blød viskositet var det et udmærket glas til hovedretten. Dansk lammeryg med tomat, artiskok og en helt igennem velsmagende lammejus.Fold sammenLæs mereFoto: Linda Kastrup. Ryggen kom i smørmøre stykker. Jeg tror egentlig ikke, man kan perfektionere en klassisk lammeryg meget mere, end det var tilfældet denne aften på Glassalen. En sprød croustillant med kød fra halsen fulgte med samt en nænsomt dampet artiskok. Det hele blev serveret sammen med en velafstemt lammejus med et smukt, floralt smagsbillede accentueret af piment, tomatsaft og friske laurbærblade. Suverænt. Pandekager, tonkabønne, appelsin og kandiserede pistacienødder. En virkelig god dessert med oceaner af forbudt, syndig sødme.Fold sammenLæs mereFoto: Linda Kastrup. Vi var mætte, men alligevel lykkedes det at konsumere den skønne, klassiske dessert med et let twist: Pandekager toppet med kandiserede pistacienødder, appelsinfileter, smagen af dejligt grossererkøkken – og som sidevogn en ultracremet softice med noter af tonkabønne, som jeg i øvrigt mener bør indgå i alle desserter. Det er ikke, fordi Restaurant Glassalen emmer af nyskabende innovation, man fornemmer lidt, at man har set det hele før. Men nogle gange er det jo fløjtende lige meget, og alle serveringer var stort set fejlfri. Hvis man drømmer om perfekt, moderne dansk/fransk luksusbistromad i smukke omgivelser, bliver det p.t. ikke meget bedre end i Glassalen. Der er smukt, luftigt og lyst på Glassalen, men det koster lidt på intimiteten.Fold sammenLæs mereFoto: Linda Kastrup. Til gengæld kan det godt være lidt overvældende at træde ind i Glassalen. Lokalerne er store, meget lyse og har højt til loftet. Her er flot, mens akustikken er lidt hård. Bygningen minder mig om et kryds mellem Palmehuset i Botanisk Have og en skandinavisk fortolkning af en af de store bouillonrestauranter i Paris. Storslået, men mindre ornamenteret og langt renere i sit visuelle udtryk – hvilket dog også gør oplevelsen mindre intim. Det er måske også Restaurant Glassalens største udfordring. Det er i hvert fald ikke servicen eller maden. Men summa summarum: Jeg håber virkelig, at Glassalen i løbet af sommeren – særligt når stedets udendørsterrasse åbner med en af landets smukkeste og mest stemningsfyldte udsigter – bliver fyldt til randen. Det her er et sted, der trænger til mennesker – og der er også mange mennesker, der trænger til det her sted! Restaurant Glassalen Tivoli – Vesterbrogade 3 1620 København FAKTADet fik vi:Mad:Restaurant Glassalen MenuSnacks: Østers – croquette – cruditésHiramasa – grøn rabarber – korianderfrøTatar – grillet salat – peber – grøn tomatVibygaard Lam – tomat – artiskok – croustillantPandekager – appelsin – pistacie – soft iceLunt surdejsbrød895 kroner pr. stk.Vin:2023 Chablis Terroir Découverte – Patrick Piuze. 795 kroner.Et glas:2023 Barbera d’Alba Vignota, Piemonte, fra Conterno Fantino. 120 kroner.FOLD UD Mad: Restaurant Glassalen Menu Snacks: Østers – croquette – crudités Hiramasa – grøn rabarber – korianderfrø Tatar – grillet salat – peber – grøn tomat Vibygaard Lam – tomat – artiskok – croustillant Pandekager – appelsin – pistacie – soft ice Lunt surdejsbrød 895 kroner pr. stk. Vin: 2023 Chablis Terroir Découverte – Patrick Piuze. 795 kroner. Et glas:2023 Barbera d’Alba Vignota, Piemonte, fra Conterno Fantino. 120 kroner. FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.",
        "metadata": {
            "source": "https://www.berlingske.dk/gastronomi/ahhh-berlingskes-gastronomi-redaktoer-haaber-at-den-her-restaurant",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918369/24944780-terrassen-var-endnu-ikke-ben-da-vi-var-forbi-men.jpg",
            "publication_time": "Fredag d. 09. maj 2025, kl. 12.04",
            "author": "Søren Jacobsen Damm",
            "related_links": [],
            "attachments": []
        }
    }
}