{
    "version": "1.0",
    "document": {
        "id": 635,
        "title": "Hollands parlament vedtager forbud mod burka",
        "content": "Amsterdam. Det hollandske parlament vedtager et forbud mod burkaer og anden form for fuld tildækning af ansigtet på nogle offentlige steder. Regeringen siger, at lovindgrebet har været nødvendig for at værne om sikkerheden. Men kritikerne mener, at det er en generel uvilje over for muslimer, som ligger bag. For at loven skal være gyldig, skal den godkendes af det hollandske overhus. Loven forbyder muslimske tørklæder, der dækker hele ansigtet. Den rammer også folk med elefanthuer og hjelme på steder, hvor det anses for afgørende at kunne identificere personer. Det gælder for eksempel regeringsbygninger, offentlig transport, skoler og hospitaler. Kun få kvinder i Holland går fuldt tildækket. Men kravet om en lov har længe stået øverst på Geert Wilders og hans islamkritiske Frihedspartis dagsorden. /ritzau/Reuters",
        "metadata": {
            "source": "https://www.berlingske.dk/internationalt/hollands-parlament-vedtager-forbud-mod-burka",
            "image_url": "https://berlingske.bmcdn.dk/media/cache/resolve/image_x_large/image/2/21130/15688322-sadf.jpg",
            "publication_time": "Tirsdag d. 29. november 2016, kl. 18.05",
            "author": null,
            "related_links": [],
            "attachments": []
        }
    }
}