{
    "version": "1.0",
    "document": {
        "id": 15843,
        "title": "Kamp om crowdfunding-pengene",
        "content": "Crowdfunding er en af de modeller, der for tiden får megen opmærksomhed som en ny måde at hente kapital til at understøtte udvikling af projekter og produkter. Særligt det amerikanske site Kickstarter har hentet opmærksomhed - blandt andet for at være det sted, hvor der blev hentet kapital til udviklingen af en urrem, som kan kobles sammen med Apples iPod Nano, der fungerer som selve uret og iPod på samme tid. Crowdfunding-modellen bygger kort fortalt på, at folk lægger deres projektideer ud til vurdering online, hvor alle kan bidrage med beløb til at understøtte udviklingen af projektet eller produktet. Kickstarter.com har nu etableret en digital oversigt over, hvor mange projekter der lægges på sitet, og hvor mange af dem, der lykkes med at blive finansieret den vej.  Omkring 56 procent af projekterne lykkes det ikke for, skriveriværksættersitet mashable.com, der samtidig peger på, at det da heller ikke er så overraskende, når man blandt projekterne finder projekter i stil med ønsket om eksempelvis at hente finansiering til en tegneserie om en bacon eller til at opspore en levende dinosaur. Musik, video og kunst i spidsen IfølgeKickstarters statistikkerer det 25.020 projekter ud af i alt 60.923, der har opnået succesfuld finansiering. Statistikken opdateres løbende og rummer samtidig en række detaljer om, hvilke brancher, der er bedst til at tiltrække investering.Her liggermusik-, film-, video- og kunstprojekter i toppen lige nu. Crowdfunding-modellen breder sig også i Norden, hvor et stigende antal iværksættere får tilført kapital via modellen,som tidligere omtalt her på business.dk. Det sker blandt andet på det svenske crowdfunding-site FoundedByMe, GrovVC og Venture Bonsai i Finland samt Booomerang i Danmark. Endnu er det ikke millioner af kroner, som iværksætterne og andre kreative mennesker løber af med til deres idéer. Udfordringen er at tiltrække opmærksomhed fra en stor nok gruppe mennesker, som har lyst til at skyde penge i projekter uden nogen som helst garanti for, at pengene kommer retur - og projekter der er tilstrækkeligt spændende til at få folk med om bord. - Lidt ligesom hønen og ægget, har Michael Eis, der står bag Booomerang,tidligere forklaret til et arrangement for kreative iværksættere. ",
        "metadata": {
            "source": "https://www.berlingske.dk/virksomheder/kamp-om-crowdfunding-pengene",
            "image_url": "https://berlingske.bmcdn.dk/media/cache/resolve/image_x_large/image/32/325627/5284792-crowd.jpg",
            "publication_time": "Fredag d. 22. juni 2012, kl. 12.50",
            "author": "Annette Sand",
            "related_links": [],
            "attachments": []
        }
    }
}