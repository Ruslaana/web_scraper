{
    "version": "1.0",
    "document": {
        "id": 11865,
        "title": "Kommissionskommission",
        "content": "Uanset om det drejer sig om en tamilsag, Brixtofte, Irakkrigens begyndelse eller håndteringen af Thornings skattesag. Men det er samtidig klart for alle, at en juridisk kommissionsredegørelse ikke er det sidste ord i en sag. Selv Farum-kommissionens to museprutter af konkrete forslag efter 58 millioner kroner, ti år og næsten 13.000 sider bliver kun til virkelighed, fordi alle var enige om dem i forvejen. Og sådan må det være, fordi administration og jura ikke er eksakte videnskaber som fysik og kemi. Men hvordan undgår vi flere nytteløse kommissioner i en verden, hvor ivrige politikere står på spring for at nedsætte dem? Groft sagt foreslår omgående nedsættelse af en kommission, som uden tidsfrist skal undersøge, om det giver mening at nedsætte kommissioner. Et sådant kommissionsarbejde vil effektivt stoppe nedsættelsen af yderligere kommissioner, fordi alle vil være nødt til at vente på, at kommissionskommissionen fremkommer med sin rapport.",
        "metadata": {
            "source": "https://www.berlingske.dk/groft-sagt/kommissionskommission",
            "image_url": "https://berlingske.bmcdn.dk/media/cache/resolve/image_x_large/image/21/215311/3814361-klaus-kjller.jpg",
            "publication_time": "Fredag d. 13. april 2012, kl. 22.30",
            "author": null,
            "related_links": [],
            "attachments": []
        }
    }
}