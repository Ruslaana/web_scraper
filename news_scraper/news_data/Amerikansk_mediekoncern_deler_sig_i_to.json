{
    "version": "1.0",
    "document": {
        "id": 12969,
        "title": "Amerikansk mediekoncern deler sig i to",
        "content": "Den amerikanske mediekoncern Gannett deler sig i to børsnoterede enheder, skriver Bloomberg News. Det nuværende selskab vil fremover fokusere på tv- og digitale platforme, mens forlagsvirksomheden udskilles i en selvstændig børsnoteret enhed, oplyser selskabet i en meddelelse. Gannetts nuværende aktionærer vil skattefrit modtage aktierne i forlagsvirksomheden, der blandt andet ejer avisen USA Today. Gannett, der samtidig melder om købet af resten af aktierne i bilportalen, Cars.com, ligger til en gevinst på 9,3 pct. inden den officielle børsåbning. Prisen for aktierne i Cars.com er aftalt til 1,8 mia. dollar. ",
        "metadata": {
            "source": "https://www.berlingske.dk/virksomheder/amerikansk-mediekoncern-deler-sig-i-to",
            "image_url": "https://berlingske.bmcdn.dk/media/cache/resolve/image_x_large/image/59/596176/7549331-us-newspaper-com.jpg",
            "publication_time": "Tirsdag d. 05. august 2014, kl. 13.28",
            "author": null,
            "related_links": [],
            "attachments": []
        }
    }
}