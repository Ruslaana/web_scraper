{
    "version": "1.0",
    "document": {
        "id": 4250,
        "title": "Den ultimative guide: Så meget koster transport i sommerferien dig",
        "content": "Sommerferien nærmer sig, og for mange af os står den på at rejse – enten ud i verden eller rundt i Danmark. Men hvad koster det? Og hvordan kører du billigst muligt til Italien, flyver til USA eller tager færger rundt mellem Middelhavets naturskønne øer? Berlingske har indsamlet priser på stort set alle typer af transport fra tog og busser over biler til fly. Og der er i nogle tilfælde mange penge at spare ved at eksempelvis oplade sin elbil på den rigtige måde på vejen ned gennem Europa. Der er også sket store prisfald på fly både til europæiske og oversøiske destinationer, og vi har også fundet priser på tog og bus, hvis du foretrækker landtransport på ferien. Egen bil er nok en af de mest brugte transportmidler til ferien. Og der er penge at spare ved henholdsvis at oplade og tanke bilen mest optimalt. Især ferien i elbil kan gøres til meget forskellige priser afhængig af opladningen. Det viser beregninger, som FDMs forbrugerøkonom, Ilyas Dogru, har lavet for en tur til Gardasøen i Italien og tilbage igen – i alt 3.000 kilometer – med lynladning undervejs. Én ting er de rå priser på strøm uden abonnement eller en app til formålet. De varierer en del. Men den optimale pris på opladning sker ved hjælp af et eller flere abonnementer eller apps til de forskellige udbydere. Og her er markedet for opladning af elbiler fortsat så broget, at det er nødvendigt med flere for at få de bedste priser, påpeger forbrugerøkonomen. »Det er ikke alle ladepunkter, der tager mod et kreditkort. Vi har i et stykke tid haft det som et krav ved nye ladestandere, men i Europa har det kun været et krav i tre måneder,« siger Ilyas Dogru. Derfor er der brug for at bevæbne sig med forskellige betalingsmuligheder til turen. »Men når du først har prøvet det én gang, så er du klar,« siger Ilyas Dogru. Opladning af elbilen på ferien er et af de steder, hvor der er store prisforskelle.Fold sammenLæs mereFoto: Emil Helms/Ritzau Scanpix. Hans beregninger viser en forskel på turen fra 2.000 kroner til 3.300 kroner afhængigt af, hvilken betalingsmåde der bruges. Den billigste løsning lige nu er et abonnement hos Ionity, som netop har sat sine priser ned. Næsten lige så billig er opladning af en Tesla i Teslas egne opladere – og tæt derefter andre bilmærker i Teslas opladere. »En forskel på 1.300 kroner er mange penge, og så har vi ikke engang set på de helt absurd høje priser, man kan komme ud for. Vi har set spænd fra 1,5 til 12 kroner på den samme ladestander, så du skal orientere dig og have apps til turen,« siger han. Priserne varierer, men lige nu råder han til at ruste sig med adgang til følgende: Der er nu godt 800.000 ladepunkter i Europa. Men de står tættest i Tyskland, Frankrig og Holland, og generelt er der længere mellem dem uden for motorvejsnettet.  FDM råder elbilister til ikke at køre deres batteri længere ned end mellem 10 og 20 procent for at have nok til at køre videre, hvis der er kø til opladning Men der er stadig langt flere biler, der kører på benzin og diesel. Her er der også penge at spare ved at tanke billigst muligt, viser dette overblik over brændstofpriserne i Europa.  Overblikket viser, at det for eksempel godt kan betale sig at planlægge efter en optankning i lande som Østrig, Tjekkiet eller Luxemburg, hvis det alligevel passer med ruten. »Vi har set en forskel på to kroner mellem Tjekkiet og Tyskland, og det kan give måske et par hundrede kroner, hvis du alligevel skal igennem,« siger Ilyas Dogru og peger på to måske bedre metoder til at køre billigt. »Det handler meget mere om, hvordan du kører. Hvis du kører 110 kilometer i timen i stedet for 130 kilometer i timen, kan du spare 20 procent. Det kan svare til op mod tre kroner per liter benzin, og jeg tror ikke, det tager så meget længere tid, når du ind i mellem skal køre langsomt på grund af vejarbejder og køer,« siger Ilyas Dogru.  Bilens hastighed spiller en stor rolle for forbruget på ferieturen sydpå.Fold sammenLæs mereFoto: Frank Leonhardt/EPA-EPA/Ritzau Scanpix. Og så har han endelig det råd, at tanke bilen væk fra motorvejene, hvor de lokale tankstationer er billigere og konkurrerer indbyrdes. På ferie kan det også være aktuelt at se på priser på færger. De bliver indsamlet aftransportsøgemaskinen Vivanoda, som for færgernes vedkommende har indsamlet priser på hundredvis af færgeruter i Europa samt nordafrikanske lande som Marokko, Algeriet, Tunesien. Der er udelukkende fokuseret på priser på færger, der er hjemmehørende i det pågældende land – både til og fra landet og internt. Og der tages der ikke højde for eksempelvis service ombord.  En af stifterne af platformen, Nicolas Pellier, har lavet en liste over de vigtige konklusioner: Næst efter bilen er flyet nok den mest brugte transporttype til ferien. Og her er der gode nyheder til solhungrende danskere: Priserne er faldet markant. Det viser prisdata, somsøgemaskinen Travelmarkethar fundet til Berlingske for afgange fra lufthavnene i København, Billund, Hamburg og Aalborg.  Til europæiske destinationer er priserne i gennemsnit faldet med næsten 12 procent, mens priserne til oversøiske rejsemål er faldt med næsten 17 procent i forhold til det samme tidspunkt i 2023. »For de europæiske destinationers vedkommende tyder det på, at der er stor kapacitet i markedet i forhold til efterspørgslen, og det presser priserne. Det er stik mod forventningerne, og vi ser det samme på pakkerejserne. Der er simpelthen ikke solgt nok,« siger administrerende direktør Ole Stouby fra Travelmarket. Han påpeger, at 2023 var et historisk godt år for udbydere af flyrejser. »Men der har ikke været den samme efterspørgsel i år. Nogle afventer måske situationen og har set, at priserne på at komme afsted i højsæsonen var høje i begyndelsen af året. Vejret bliver afgørende – hvis solen skinner i Danmark, når vi nærmer os juli, så bliver det en fest for dem, der vil afsted,« siger han. Lige nu er det så billigt at flyve fra Københavns lufthavnen, at der ikke er grund til at benytte eksempelvis Hamburg.Fold sammenLæs mereFoto: Søren Bidstrup. Det endnu større gennemsnitlige prisfald på de oversøiske destinationer er sket fra et relativt højt niveau, hvor udbuddet var skrumpet meget ind under coronapandemien – og priserne derfor kunne holdes høje. »Nu er udbuddet steget, og så falder priserne. Det var historisk billigt før corona, og det kommer vi tilbage på,« mener Ole Stouby. Som beboer i hovedstaden er der ingen grund til at flyve fra andre byer i nærheden, viser tallene. Afgangene fra København er klart billigst – ifølge Ole Stouby igen på grund af udbud og efterspørgsel. Og udbuddet af rejser fra Københavns Lufthavn er bare stort. Travelmarket afsøger hele markedet for de laveste priser – uanset om de kommer ved køb direkte hos flyselskaberne eller hos et onlinerejsebureau. »Priserne er ofte lavere ved onlinerejsebureauerne, men eksempelvis Ryanair har sat en stopper for salget gennem dem tilbage i november,« siger Ole Stouby og forklarer, at onlinerejsebureauerne ikke havde en officiel aftale med Ryanair om formidling af flybilletter. Men de lavede alligevel bookingen på Ryanairs fly online og skruede prisen sammen, så for eksempel valg af sæde og bagage gjorde billetten dyrere end direkte hos Ryanair. »Men onlinerejsebureauerne har i mange tilfælde en god rolle, fordi de kombinerer og sammensætter nogle rejser, som flyselskaberne ikke selv kan. Jeg vil ikke fraråde at købe gennem onlinerejsebureauer, og jeg køber selv både ved flyselskaber og gennem onlinebureauer,« siger Ole Stouby. Travelmarket viser altid flyselskabets egen pris, så man kan se den i forhold til onlinerejsebureauets pris. Lige nu er der flere bundrekorder på flypriser fra Danmark. Her er aktuelle eksempler på de laveste t/r-priser til europæiske destinationer: Fra København Fra Billund Fra Aalborg, Aarhus og Hamburg *Laveste pris nogensinde i uge 28 Her er aktuelle eksempler på de laveste t/r-priser til oversøiske destinationer: Fra København Fra Billund Fra Aalborg og Hamburg *Laveste pris nogensinde i uge 28 Busser og tog kan også være en løsning til ferien, og på de samme strækninger kan der være store variationer i priser og rejsetid i de to transportmidler. Som et af de grelle eksempler vil det tage godt ni timer at køre i bus fra Salzburg til Wien i Østrig, mens turen i tog kan gøres på 2,5 timer – til samme pris. Det samme gør sig gældende i forhold til rejsetiden mellem Barcelona og Madrid – mens der er den forskel, at bussen mellem de to storbyer i Spanien er både langsommere og dyrere end toget.  Fra de mere hjemlige strækninger kan en tur til Berlin med tog gøres på godt syv timer for 556 kroner, mens en bustur kun koster 405 kroner – men til gengæld tager ti timer. Alle tallene er indhentet for afgange 1. juli. Og det gælder for mange af ruterne, at afgangstidspunktet på dagen betyder meget for prisen. Det er med andre ord ofte dyrere at rejse i myldretiden.",
        "metadata": {
            "source": "https://www.berlingske.dk/dine-penge/den-ultimative-guide-saa-meget-koster-transport-i-sommerferien-dig",
            "image_url": null,
            "publication_time": "Lørdag d. 15. juni 2024, kl. 10.25",
            "author": "Povl Dengsøe",
            "related_links": [],
            "attachments": []
        }
    }
}