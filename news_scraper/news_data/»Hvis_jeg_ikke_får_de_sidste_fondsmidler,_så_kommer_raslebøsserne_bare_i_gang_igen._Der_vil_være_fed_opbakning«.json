{
    "version": "1.0",
    "document": {
        "id": 19972,
        "title": "»Hvis jeg ikke får de sidste fondsmidler, så kommer raslebøsserne bare i gang igen. Der vil være fed opbakning«",
        "content": "Kirsten Justesener ved at koge karklude. Det er ikke en del af et feministisk kunstprojekt. Som når hun i et fotoværk står nøgen og støvsuger havet. Men der bliver svinet så meget i Anne Marie Carl-Nielsens tidligere atelier, som hun lige nu arbejder i, at hun har taget fat i et gammelt husgeråd. Ellers er der ikke meget husmor over Kirsten Justesen. Hun er midt i en cigaret og arbejdet med gipsversionen af et bronzemonument over Grevinde Danner, hvis udtryk er blevet diskuteret heftigt i medierne, siden Danner meldte deres ambitioner ud. Det skal ende i en fire meter høj kvindeskikkelse og stå skråt over for Danner med Sankt Jørgens Sø i ryggen. Lige nu er to unge hjælpere fra Bronzestøberen i gang med at beklæde Justesens to meter høje lerversion med støbeformsmateriale i atelieret. Jeg har givet hende et bredt smil og min hånd ved min ankomst, men måtte nøjes med et: »Nå, ser du sådan ud. Ja, jeg giver altså ikke hånd lige nu, hvor alle er syge, og jeg skal nå at udnytte mine tre måneder i atelieret.« »Jeg har altid brugt min egen krop, fordi den har de klassiske modelmål fra 1800-tallet. Så jeg har i virkeligheden en »kunstkrop«. Det vil sige, at jeg altid har været for overvægtig i forhold til min tids idealer. Taljen er for tynd og brysterne er ved at tage livet af min krop. Den er lige ved hånden og er i mit arbejde blevet en genstand. Men aldrig ansigtet. Det er jo mig. Det handler ikke om mig.«&nbsp;Fold sammenLæs mereFoto: Thomas Lekfeldt. Kirsten Justesen er sin egen afstøbning med enno bullshit-attitude og en lang og betydelig billedhuggerkarriere bag sig. Siden årene på Kunstakademiet i 1970erne har hun været i konstant dialog med det klassiske skulpturbegreb fra et feministisk ståsted og med sin egen krop som det primære redskab. »Ifølge alle udenlandske samlinger, som jeg er med i, er jeg en del af »The feminist avantgarde of the seventies«. Det vil sige nu en hvid ciskønnet bedstemor,« siger hun og løfter øjenbrynene. I de seneste år er hendes værker med kort interval dukket op på store udstillingerArken,LouisianaogSMK, der beskæftiger sig med kvindelige kunstnere. Lige nu har hun en soloudstilling hossin gallerist Tom Christoffersen, og til sommer viser Kunsten i Aalborg nedslag fra hele hendes virke. Efter Teknik- og Miljøudvalget i Københavns Kommune og Borgerrepræsentationen godkendte projektet, er halvdelen af fondsmidlerne til monumentet kommet på plads, og Kirsten Justesen er landet i Frederiksholms Kanal, hvor hun bygger sit værk op. Eller rettere sagt »arbejde«, som hun kalder sin kunst. Og dette stykke arbejde lå lige til højrebenet. Justesen knipser med fingrene. »Min sidste scenografiske teateropgave i 1990erne var monologen »Svanekød« med Lisbet Dahl på Grønnegårds Teatret. Historien starter med, at Grevinde Danner lukker slottets døre, bum, sætter sig ved fodenden af den døde konges seng og taler sit liv igennem. Så allerede dengang lavede jeg research.« Dertil kommer, at Justesen har rod i kvindebevægelsen, der i 1979 besatte huset, hvor Danner i dag er. »30 kvindegrupper – fra Dansk Kvindesamfund til Rocksøstrene – raslede næsten seks millioner ind for at købe og istandsætte Dannerhuset. Selv arbejdede jeg på bladet »Kvinder«, så jeg var indirekte med i kampen om huset.« Kirsten Justesen fotograferet i Anne Marie Carl Nielsen-værkstedet.Fold sammenLæs mereFoto: Thomas Lekfeldt. I atelieret står en fire meter høj mockup i træ af skulpturen, som har været på prøve ved Sankt Jørgens Sø en søndag morgen i november. Den kunne ses helt nede fra Dronning Louises Bro, og hun kunne se, at størrelsen var passende i forhold til linjen over til Danner og til udsynet fra bilerne, som kommer drønende forbi i gadekrydset. På væggene hænger tegninger af skørtet, hvor en tidslinje indgår. »Jeg kalder det for en askepothistorie, fordi den fortæller den sociale klasserejse, grevinden tog i sit liv. Dertil er Danners historie sat og et spring frem til en slutdato den 25. november i 2024, som i FN-kalenderen er datoen for den Internationale dag for afskaffelse af vold mod kvinder.« Justesen stiler efter samme dato til monumentets opførsel i 2024 – 150-året for Grevinde Danners død. Kunstscenen har i de seneste år rykket i retningen af det, Justesen har kæmpet for – deriblandt kvindernes plads på en kunstscene, hvor skulpturen er kommet til diskussion. Blandt andet i forhold til hvem, vi hylder, og om vi overhovedet skal hylde nogle mennesker i form af en skulptur med portrætlighed. »Jeg gik ikke i gang med et portræt eller så ikke Lisbet Dahl i krinoline. Jeg ville ikke modellere »hende«, personen. Og det endte med at blive det største problem, fordi folk blev pissesure over, at det ikke lignede grevinden. Men der er ingen grund til at modellere kartoffeltud og dobbelthager i krinoline. Og så er soklen væk, for det er ikke en fotomodel, men et monument for Grevinde Danner, og hvad hendes historie har genereret.« Da Justesen modellerede efter model hos professor Knud Nellemose på kunstakademiet understregede han, at en skulptur er en sokkel, som man går rundt om, og på den står der som regel en kvinde uden tøj. Det fik hende til at starte sin dialog med skulpturbegrebet. Derfor har hun i sit monument over grevinden forlænget kjolen, der fungerer som en alternativ sokkel. På det skørt kommer der til at være »bronzegraffiti«, hvor tekst og billeder afspejler indholdet af ovennævnte tidslinje. Her er blandt andet en række citater om og af Grevinde Danner. »Jeg vil have min del af kagen,« skulle hun have sagt. Og »Jeg er alle kvinder« er min replik til monumentet og en sætning, der for mig repræsenterer den kvindelige erfaringsverden, som hun skal repræsentere 150 år for- og baglæns.« Det forklarer også den hær af husholdningsprodukter, som står i en cirkel på gulvet: Ajax, Matas Rensemælk, brun sæbe og Klorin til WC. »På mange måder er Grevinde Danner en elsket figur af en masse kakkelbordsdanskere – arbejderklassen. For dem har hun været et link til en anden verden. Der er ingen tvivl om, at hun har været en rejekælling af Guds nåde, skarp i replikken, klog som bare fanden og ambitiøs.«Fold sammenLæs mereFoto: Thomas Lekfeldt. »Du ved godt, at små drenge kan se en bils mærke på lang afstand! Den gode husmor i min og din generation går efter flaskernes form, hvis hun har brug for noget. Det er formstykker, der repræsenterer det kvindelige erfaringsunivers på lang afstand og skal i aftryk lægges ind som en bort i skørtets underkant.« På et bord ligger kopier af en række af grevindens ejendele: En dukke, vase, bonbonniere, pibe, konkylie og balletsko, blandt andet, der også skal ind som aftryk på kjolen. De har udgangspunkt i Justesens researchmateriale, som er sorteret i en stak chartekker i en kasse. Som eksempelvis broholmeren, som var grevindens foretrukne hunderace, der skal formgives naturalistisk ved grevindens fødder, og den allerførste skitse med en god bue på skørtet. Begge dele har hun sat en ung billedhugger i sving med. »Jacob Alrø er fantastisk. Med sine muskler skal han lave broholmeren og de store træk ned ad skørtet, som min krop er for slidt til. Jeg er 80 år og har nok ti arbejdsår tilbage og skal ikke bruge et eneste af dem til at få opgaver til at modellere folks puddelhunde.« De to hjælpere fra Bronzestøberiet siger farvel: »I er skidedårlige til at rydde op. Husk det. I skal altid rydde op efter jer – også hjemme i jeres egne værksteder,« siger hun, og de forstener begge i hver deres bevægelse. »It’s basic,« siger Justesen. »Exactly, I agree,« svarer den ene. »Good, but do it,« siger Justesen og tilføjer »good luck«. Så er de ude ad døren, og jeg kommenterer Justesens direkte stil, der faktisk indeholder et brugbart råd. »Jeg har ryddet op efter dem i tre dage. Det gør migpissed,« siger hun, og vrider en af de klude, hun har kogt og afkølet. Vi er kommet frem til håndstillingen på skulpturen, som skal have noget kraft. Det giver hun den ved at spejlvende Venus fra Milo-kropspositionen. Den berømte skulptur, der skabte begrebet »kontrapost«, fordi den hviler på det ene ben og giver liv og bevægelser i under- og overkrop. »Den ene hånd, som holder på hjertet, skal vise, at hun er taknemmelig, men ikke ydmyg over, at huset til kvinder står der endnu og er blevet til et krisecenter. I den anden hånd har hun et dokument. Danner arvede jo midlerne efter Frederik 7., og i hendes testamente er en fundats til unge kvinder i Jægerspris og til Dannerhuset, som skulle være fribolig til udtjente kvinder af arbejderklassen. Og så repræsenter papiret grundloven, som hun formidler, at kongen får skrevet under.« I researchfasen har Justesen været rundt at se på Københavns eksisterende statuer og momenter, hvoriblandt syv er af navngivne kvinder. Resten er af mænd, dyr, fiskerkoner og ikkenavngivne, men gerne nøgne kvinder. Hvorfor det forholder sig sådan, gider hun ikke tale om længere. »Det giver god og tilfreds vejrtrækning. Jeg ser det som et meget flot monument over den sidste halvdel af det sidste århundrede og kvindebevægelsen, hvis begyndelse, jeg var en del af som en af krigsdøtrene. Og så er det et godt tegn, at den står der i bronze og ikke forvitrer lige med det samme – medmindre Putin smider en bombe.«Fold sammenLæs mereFoto: Thomas Lekfeldt. »Hold nu op, du ved det selv. Emilie Adelgunde Vogt, der har modelleret hjorten, som står ved Jægerspris Slot, har lavet meget assistentarbejde for Thorvaldsen. Hun vil komme til syne nu – ligesom mange andre af de kvindelige kunstnere fraway back. Hilma af Klint var så pottesur, at hun valgte at sige, at hendes arbejder først måtte vises 20 år efter hendes død.« Til gengæld er Justesen mere nølende over for spørgsmålet om, hvorvidt København som redskab til at udligne kønsforskellene behøver flere navngivne statuer af kvinder. »Det ved jeg faktisk ikke, om vi gør. Men vi mangler at komme igennem en epoke, hvor kvinderne vil ære hinanden og sætte deres spor.« Historien bag Anne Marie Carl-Nielsens virke er blandt andet, at hun var så anerkendt i sin samtid, at hun fik til opgave at opføre Rytterstatuen af Christian 9. til Christiansborg Ridebane, men blev glemt i sin eftertid. Først i 2021 fik hun sin store anerkendende soloudstilling på Glyptoteket. Justesen er ikke i atelieret for at forbinde sig til en anden stor billedhugger, men fordi lokalet har de rammer, hun har brug for. »Nej, det er jeg alt for nøgtern til, men det er da hyggeligt og kun et par år siden, at Kvindelige Kunstneres Samfund fik lavet plaketten på atelierets facade, hvor der står, at Anne Marie Carl-Nielsen arbejdede her. Siden Ruder konge var knægt har der stået, at Carl Nielsen komponerede her. Det var jo hendes mand, men han arbejdede i boligen ved hendes atelier.« »Du ved godt, at små drenge kan se en bils mærke på lang afstand! Den gode husmor i min og din generation går efter flaskernes form, hvis hun har brug for noget. Det er formstykker, der repræsenterer det kvindelige erfaringsunivers på lang afstand og skal i aftryk lægges ind som en bort i skørtets underkant.«Fold sammenLæs mereFoto: Thomas Lekfeldt. Lige nu arbejder Justesen for at få den sidste del af økonomien til monumentet på plads og tager det med stoisk ro. »Med den feministiske bølge, der er lige nu, skal det nok gå. Og hvis jeg ikke får de sidste fondsmidler, så kommer raslebøsserne bare i gang igen. Der vil være fed opbakning.« Kirsten Justesens adgang til Anne Marie Carl-Nielsen atelier er nu slut, og hun er rykket med sin lerversion af grevinden tilbage i sit eget atelier i Gothersgade, hvor hun fortsætter med sokkelskørtearbejdet, fondsansøgningerne og grevindens eftermæle, som hun altså håber kan generere et videre liv for det kvindelige erfaringsunivers. »Det giver god og tilfreds vejrtrækning. Jeg ser det som et meget flot monument over den sidste halvdel af det sidste århundrede og kvindebevægelsen, hvis begyndelse, jeg var en del af som en af krigsdøtrene. Og så er det et godt tegn, at den står der i bronze og ikke forvitrer lige med det samme – medmindre Putin smider en bombe.« FAKTABlå BogKirsten Justesen, født 1943, er uddannet billedhugger ved Det Kongelige Danske Kunstakademi i 1975. I hendes dialog med den klassiske skulptur har hun brugt kroppen som redskab inden for body art, performancekunst og installation.Hun var en del af 1960ernes avantgardescene, aktivt engageret i kvindebevægelsen og medredaktør af tidsskriftet »Kvinder«. Blandt hendes mest kendte værker er »Skulptur ll« fra 1968, hvor hun i et foto ses nøgen foldet sammen i en papkasse, »Sokkelstykker« fra 1999 med tre gipsversioner af hende selv med hver sin papkasse på hovedet, samt hendes arbejder i 1980erne med krop, is og tid i de serier, der opstod, mens hun boede i Grønland. Udover at være repræsenteret på danske samtidskunstmuseer er en del af hendes arbejder erhvervet af blandt andet National Museum of Women in the Arts i Washington, D.C.FOLD UD Kirsten Justesen, født 1943, er uddannet billedhugger ved Det Kongelige Danske Kunstakademi i 1975. I hendes dialog med den klassiske skulptur har hun brugt kroppen som redskab inden for body art, performancekunst og installation. Hun var en del af 1960ernes avantgardescene, aktivt engageret i kvindebevægelsen og medredaktør af tidsskriftet »Kvinder«. Blandt hendes mest kendte værker er »Skulptur ll« fra 1968, hvor hun i et foto ses nøgen foldet sammen i en papkasse, »Sokkelstykker« fra 1999 med tre gipsversioner af hende selv med hver sin papkasse på hovedet, samt hendes arbejder i 1980erne med krop, is og tid i de serier, der opstod, mens hun boede i Grønland. Udover at være repræsenteret på danske samtidskunstmuseer er en del af hendes arbejder erhvervet af blandt andet National Museum of Women in the Arts i Washington, D.C. ",
        "metadata": {
            "source": "https://www.berlingske.dk/kunst/hvis-jeg-ikke-faar-de-sidste-fondsmidler-saa-kommer-rasleboesserne-bare-i",
            "image_url": "https://berlingske.bmcdn.dk/media/cache/resolve/image_x_large/image/165/1656769/24374141-bm.jpg",
            "publication_time": "Søndag d. 19. marts 2023, kl. 17.29",
            "author": null,
            "related_links": [],
            "attachments": []
        }
    }
}