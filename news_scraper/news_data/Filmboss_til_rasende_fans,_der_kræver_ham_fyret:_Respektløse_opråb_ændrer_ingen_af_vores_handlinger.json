{
    "version": "1.0",
    "document": {
        "id": 11355,
        "title": "Filmboss til rasende fans, der kræver ham fyret: Respektløse opråb ændrer ingen af vores handlinger",
        "content": "Det er efterhånden blevet en nyklassiker. Fans af en given film- eller tegneserie er rasende over en kommende film i serien, allerede inden den er kommet ud. »Ingen hader Star Wars-film lige så meget som Star Wars-fans,« har længe været etmemepå nettet, men denne gang er det en kommende Superman-film, der har gjort dedikerede fans sure. Den ellers populære instruktør James Gunn (»Guardians of the Galaxy«), som nu er (med)administrerende direktør i DC Studios, barsler nemlig med en ny film i det såkaldte DC Universe, der også indeholder helte som Batman og Wonder Woman. Men en højlydt skare af fans er nu rasende på instruktøren, som de kræver fyret. Gunns lettere lakoniske reaktion kommer vi til, men først må baggrunden forklares. Hovedrollen som Superman og Clark Kent skulle have været spillet af britiske Henry Cavill, som har båret den røde kappe i tre film, senest i»Justice League«fra 2017. ​Henry Cavill optrådte som Superman i en kort scene efter rulleteksterne i den nye film »Black Adam«, hvilket ellers burde indikere, at fanfavoritten skulle spille Superman.Fold sammenLæs mereFoto: John Nacion/STAR MAX/IPx. Men for fem dage siden skrev Henry Cavill på Instagram, at han desværre havde »triste nyheder«, efter at han havde været til møde med James Gunn og Peter Safran, som er Gunns meddirektør i DC Studios. »Jeg kommer alligevel ikke til at vende tilbage til rollen som Superman,« skrev Cavill, som ellers var blevet bedt om at annoncere sin tilbagevenden til rollen i oktober. »Nyheden er ikke den nemmeste at få, men sådan er livet,« skrev Cavill.  Et opslag delt af Henry Cavill (@henrycavill) Og så gik visse dele af internettet amok. Cavill er enormt vellidt blandt sine fans, og han er kendt for at værelidt af en nørd. Han har tit demonstreret sin enorme viden om tegneserier, han elsker at spille videospil, oghan spiller miniaturekrigsspillet »Warhammer«,hvor en stor del af fornøjelsen er at male sin egne figurer. Cavills dedikerede fans fik lynhurtigt hashtagget #FireJamesGunn, altså »fyr James Gunn«, til attrendepå Twitter. Men det får ikke James Gunn til at ryste på hånden. »Vi vidste, der ville komme en turbulent periode, efter vi sagde ja til jobbet, og vi vidste, at vi ville blive nødt til at træffe svære og ikke så åbenlyse valg – især set i lyset af, hvor skrøbeligt det, der kom før os, var,« skriver James Gunn på Twitter. På Twitter skriver han også, at da han og Peter Safran sammen sagde ja til jobbene som administrerende direktører i DC Studios, vidste de godt, at »et vist mindretal på internettet« ville råbe op og være uvenlige. »Vores valg for DC Universe er baseret på, hvad vi tror er det bedste for historien og det bedste for DC-karakterne, der har eksisteret i næsten 85 år,« skriver Gunn og fortsætter: »Der er ingen, der elsker at blive chikaneret eller kaldt øgenavne. Men helt ærligt, så har vi været gennem det, der var væsentligt værre. Respektløse opråb kommer aldrig nogensinde til at påvirke vores handlinger.« Med andre ord: Lev med det!  No one loves to be harassed or called names – but, to be frank, we’ve been through significantly worse. Disrespectful outcry will never, ever affect our actions. Selvom Cavill altså ikke skal spille Superman, er han netop kommet med en anden udmelding, som nok gør både ham og Cavill-fanskaren glade. Han skal nemlig producere og spille med i en »Warhammer«-tv-serie på Amazon Prime Video.",
        "metadata": {
            "source": "https://www.berlingske.dk/skaerm/filmboss-til-rasende-fans-der-kraever-ham-fyret-respektloese-opraab-aendrer",
            "image_url": "https://berlingske.bmcdn.dk/media/cache/resolve/image_x_large_vertical/image/162/1628434/24296483-.jpg",
            "publication_time": "Tirsdag d. 20. december 2022, kl. 12.50",
            "author": "Joachim Talbro Paulsen",
            "related_links": [],
            "attachments": []
        }
    }
}