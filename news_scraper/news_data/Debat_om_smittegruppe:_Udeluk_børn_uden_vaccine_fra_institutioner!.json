{
    "version": "1.0",
    "document": {
        "id": 10334,
        "title": "Debat om smittegruppe: Udeluk børn uden vaccine fra institutioner!",
        "content": "Forældre som aktivt søger smitte til deres børn, har udløst vild debat om vacciner til børn.Voresbørn.dk skrev tirsdag om en Facebookgruppe, hvor forældre udveksler kontaktoplysninger, så børnene kan blive smittet med eksempelvis skoldkopper og fåresyge.En oplysning, som fik mange til tasterne på Facebook. Kommentarfelterne på Facebook bærer præg af mange, som bliver forargede over, at forældre fravælger vacciner på vegne af deres børn. Særligt fordi det kan få indflydelse på andre børns helbred. Eksempelvis skriver Julian Nielsen: - Hvorfor fatter folk ikke at grunden til, at vacciner virker er fordi alle får dem! Vacciner er ikke en 100% beskyttelse imod smitte, men når alle får dem, er risikoen for udbrud enormt lille. Når folk ikke får dem brydes flokimmuniteten (vær søde at slå det op, hvis ikke i forstår udtrykket) og alle er i fare. Ikke mindst børn der er for små til at være vaccinerede, skriver han. Flere undersøgelser viser, at et flertal i befolkningen mener, det skal være lovpligtigt at vaccinere sit barn. Så langt mener Lisbeth Uller Gleissner ikke, man bør gå. Men hun mener godt, det kan udløse konsekvenser, hvis man fravælger vaccination. - Det er folks frie valg, om man vil vaccinere sine børn, men jeg mener, børn der ikke er vaccinerede, burde udelukkes fra daginstitutioner, da de kan ske at smitte børn, som er under 15 måneder, og derfor endnu ikke er vaccinerede. Mæslinger er altså ikke at spøge med. LÆS OGSÅ:Lær dit barn at hvile i sig selv Patrick Digbeu holder også fast i forældrenes frie valg og påpeger, at adgang til institutioner kan reguleres den anden vej rundt. - Hverken du eller staten har ret til, at tvinge andres børn til at blive stukket med kanyler. Som sagt, jeg er sikker på, at du kan få lov til at starte en privat daginstitution/skole, der kun tillader vaccinerede børn. Blandt debattørerne er der også flere, som opfordrer til at slå koldt vand i blodet. Smittegrupper er ikke noget nyt fænomen, men blev flittigt brugt før MFR-vaccinen blev indført i 1987. - Tjah. Sådan var man en ansvarlig forælder i 80'erne. Man skulle sørge for at ens børn fik dem, mens de var små, så jeg og mine jævnaldrende blev sendt rundt til de børn der havde mæslinger/skoldkopper/fåresyge, og så var den sgu fikset, skriver Stine Gottlieb som reaktion på voresbørn.dk´s historie om smittegruppen på Facebook. Irene Lykke Fisker kan også godt se fornuften i at bruge smittegrupper, hvis man på grund af allergi eller frygt for bivirkninger ikke vil lade sit barn vaccinere. - Altså, det gjorde alle fornuftige forældre før vaccinen. Hvis man ikke vil vaccinere sit barn, må det vel stadig være plan B. Det ville da være værre, hvis de fik det som voksne. (Mit barn er vaccineret), skriver hun. Smittegruppen på Facebook bliver både brugt til spredning af smitte med skoldkopper af forældre, som har vaccineret deres børn, og af forældre som af en eller anden grund har valgt vacciner fra. Og skepsissen i forhold til vacciner er sund, skriver Lotte Birch i sin kommentar til debatten. - Jeg kan godt forstå forældre, der er bange for bivirkningerne ved vaccinen. Men når jeg tænker på alle de konsekvenser, børnesygdommene har haft inden, vi fik vaccinen, tror jeg det bedste vil være at alle børn børn får vaccinen. Gitte Kristensen går skridtet videre i sin skepsis og er en af de få, som står offentligt frem i kommentarsporene og taler mod vaccinen. LÆS OGSÅ:Din baby forstår mere end du tror - Alternativet til en vaccination (smittegrupper, red.) er bedre end kunstige kemikalier, der ødelægger barnets krop og har bivirkninger for livet for rigtig mange. Den konklusion er der flere af debattørerne, som er helt uenige i. De har på nært hold oplevet voldsomme konsekvenser af de børnesygdomme, som der i dag vaccineres imod. - Jeg fik som lille mæslinger, der udviklede sig til fåresyge, der udviklede sig til hjernebetændelse - så nej, jeg døde ikke, men mistede hørelsen og balancenerven i højre øre permanent. Et par år senere kom MFR- vaccinen, som mine børn naturligvis skal have, så jeg ikke skal opleve det, som mine forældre var igennem dengang, skriver Heidi Bilde Calvillo. Også Mariane Sonne Larsen er en stærk fortaler for vaccine. - Vi har et levende eksempel i min familie, en pige som ikke blev vaccineret for kighoste. Hun var ved at dø mellem hænderne på sin forældre og må i dag leve med at hun er døv på det ene øre. så ja det er frit valg på børnenes bekostning. LÆS OGSÅ:Stor guide: Hjælp, mit barn er syg!LÆS OGSÅ:Sygt barn: De 12 uundgåelige sygdommeLÆS OGSÅ:Undgå at smitte dit barn med fobier Artiklen er oprindeligt publiceret påvoresborn.dk Skrevet af Michala Dieckmann, Vores Børn, 2015",
        "metadata": {
            "source": "https://www.berlingske.dk/det-sunde-liv/debat-om-smittegruppe-udeluk-boern-uden-vaccine-fra-institutioner",
            "image_url": "https://berlingske.bmcdn.dk/media/cache/resolve/image_x_large/image/25/250637/8524971-maeslinger.jpg",
            "publication_time": "Torsdag d. 09. april 2015, kl. 08.02",
            "author": null,
            "related_links": [],
            "attachments": []
        }
    }
}