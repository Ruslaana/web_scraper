{
    "version": "1.0",
    "document": {
        "id": 20087,
        "title": "Lensgrevinden på Frijsenborg er død",
        "content": "Lensgrevinde Irene Suzanne Wedell, Frijsenborg Slot ved Århus, er død, skriver flere medier. Hun blev 77 år. For 50 år siden blev hun gift med landets største jorddrot, lensgreve Tido Wedell. Ved sin mands død i 1982 kom hun til at stå med ansvaret for driften af næsten 10.000 hektar land- og skovbrug på godserne Frijsenborg og Wedellsborg på Vestfyn. En virksomhed, Irene Wedell senere kunne overlade til sin søn, Bendt Wedell. Billedgalleri:Lensgrevinde Irene Wedell For nogle år siden konverterede lensgrevinden til katolicismen. I praksis kom skiftet blandt andet til udtryk gennem hendes støtte til den katolske fader Brennans arbejde for gadebørn i Pattaya i Thailand. Irene Wedell var i 2003 med til at stifte Den Danske Pattaya Fond. Irene Wedell havde også andre tillidsposter inden for det sociale og humanitære arbejde for eksempel som medlem af præsidiet i landsforeningen for knogleskørhed, Osteoperoseforeningen. /ritzau/",
        "metadata": {
            "source": "https://www.berlingske.dk/samfund/lensgrevinden-paa-frijsenborg-er-doed",
            "image_url": "https://berlingske.bmcdn.dk/media/cache/resolve/image_x_large/image/85/850613/2818024-irene-suzanne-wedell-frijsenborg-slot-ved-rhus.jpg",
            "publication_time": "Mandag d. 12. juli 2010, kl. 13.10",
            "author": null,
            "related_links": [],
            "attachments": []
        }
    }
}