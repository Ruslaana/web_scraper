{
    "version": "1.0",
    "document": {
        "id": 4155,
        "title": "Stort studie når frem til »de tre mest effektive« midler til rygestop. Dansk forsker advarer",
        "content": "Størstedelen af dem, der ryger,ønsker at stoppe. Alligevel kan det være særdeles vanskeligt at smide smøgernefor goodog starte på en frisk som ikkeryger. Men måske er det tid til at ændre taktik? En gruppe engelske forskere har gennemgået hundredvis af undersøgelser og talt med over 150.000 mennesker undervejs i deres rygestop, og konklusionen er klar: Er du ryger og gerne vil stoppe, har du kun seks procents chance for at lykkes med det, hvis du ikke bruger røgfri nikotinprodukter eller andet. Derfor kan det ifølge forskerne bag være godt at finde noget, der kan hjælpe dig med at smide smøgerne i skraldespanden. Forskerne når frem til, at tre produkter er de mest effektive hjælpemidler: Studiet er et systematiskreview, hvor forskerne har gennemgået og sammenholdt den samlede forskning i rygestop. Det er blandt andet udført afUniversity of Oxford i Englandog siden offentliggjort i den internationale forskersammenslutningCochrane's Database. Databasen er et uafhængigt netværk af forskere og institutioner, der bruger videnskabelige metoder til at gennemgå studier fra hele verden. Forskerne har taget stilling til over 300 studier, der omfatter flere end 150.000 mennesker. De er blevet fulgt i mindst seks måneder under et rygestop. 14 procent af dem, der brugte lægemidlerne vareniclin og cytisin, som er lavet til rygestop, lykkedes, konkluderer det omfattende studie. Måske mere opsigtsvækkende er det, at e-cigaretterne rent faktisk viser sig at være lige så effektive i forhold til at få folk til at stoppe med at ryge som tabletterne. Men, påpeger forskerne, lige nu er det ikke muligt at få vareniclin i Europa, Sydamerika, Japan og dele af Nordamerika på grund af produktionsproblemer, mens cytisin slet ikke er godkendt på de fleste markeder uden for Central- og Østeuropa. Derfor står blandt andet e-cigaretter tilbage som et af de mest effektive rygestophjælpemidler, der er »tilgængeligt for de fleste mennesker«,bliver det konkluderet i en pressemeddelelse. Den næstbedste strategi er ifølge forskerne en blanding af to nikotinerstatningsprodukter som for eksempel plastre og tyggegummi. Metoden bliver dog ikke vel modtaget alle steder. Charlotte Pisinger, der er professor i tobaksforebyggelse på Københavns Universitet, er ikke enig med især konklusionen om, at e-cigaretter skulle være en af de bedste metoder. »Hverken e-cigaretter, snus eller nikotinposer er godkendte til rygestop. Der er ikke tilstrækkelig evidens for deres virkning, og ingen firmaer har ansøgt om registrering af e-cigaretter som lægemiddel,«siger hun i et interview til Videnskab.dk. Folk, der bruger e-cigaretter i forbindelse med rygestop, ender ifølge den danske professor ofte med at bruge både e-cigaretter og almindelige cigaretter. Hun peger også specifikt på, at forskerne er fra England, hvor man – modsat i andre lande – promoverer e-cigaretter til rygestop. De britiske forskere bag studiet afviser kritikken i en e-mail til Videnskab.dk og forklarer, at studier med interessekonflikter er sorteret fra. Konklusionen er lavet ud fra anerkendte metoder, som Nicola Lindson, der er seniorforsker og førsteforfatter på studiet, beskriver som »den ypperste standard«. Tidligere på året kom det frem, at antallet af rygere i Danmark ikke har ændret sig mellem 2020 og 2022. Det fik Kræftens Bekæmpelse, Hjerteforeningen og Lungeforeningen til at gå sammen om tre anbefalinger, der skal få flere til at lykkes med rygestop. »Det er først og fremmest for at få flere til at benytte de tilbud, der er derude. Langt de fleste af dem, som forsøger at holde op med at ryge, prøver på egen hånd. Det er et kæmpe problem,« sagdeNiels Them Kjær, der er projektchef for tobaksforebyggelse i Kræftens Bekæmpelse, i februar. Den første anbefalinggår ud på, at der skal indføres årlige nationale rygestopkampagner samt sikres systematisk henvisning af patienter, der ryger. Den anden handler om, at de bedste rygestoptilbud skal finansieres nationalt, samt at der skal sikres gratis rygestopmedicin til særlige grupper. Den sidste anbefaling er, at rygestop skal være en central del af behandlingen for patienter, hvor det er af afgørende betydning for behandling, overlevelse eller rehabilitering. Undersøgelser viser ifølge Sundhedsstyrelsen, at 20-30 procent bliver røgfri, hvis de får hjælp til et rygestop. Danske myndigheder anbefaler ikke e-cigaretter til rygestop.",
        "metadata": {
            "source": "https://www.berlingske.dk/indland/stort-studie-naar-frem-til-de-tre-mest-effektive-midler-til-rygestop-dansk",
            "image_url": "https://berlingske.bmcdn.dk/media/cache/resolve/image_x_large/image/173/1731035/24560959-arkiv-ryger-cigaret-den-16-juni-2011-der-tegn.jpg",
            "publication_time": "Mandag d. 30. oktober 2023, kl. 11.58",
            "author": "Anne Meisner Synnestvedt",
            "related_links": [],
            "attachments": []
        }
    }
}