{
    "version": "1.0",
    "document": {
        "id": 458,
        "title": "Trump er kongen, men hvor længe? Det er alt for tidligt at dømme rivalerne ude",
        "content": "Selvom Donald Trump stadig er kongen i Det Republikanske Parti, viser historien, at det er alt for tidligt at dømme rivalerne ude. Men hvem er de andre republikanske kandidater, og har de en chance for at kunne vippe Trump af pinden? I denne uge blev feltet udvidet med tidligere vicepræsident Mike Pence og New Jerseys tidligere guvernør Chris Christie. Nu er der i alt ti kandidater. Lige nu har Trump et massivt forspring. I den seneste måling fra analyseinstituttetMorning Consultstår den tidligere præsident til 56 procent af de republikanske stemmer, mens Floridas guvernør, Ron DeSantis, står til 22 procent. De resterende kandidater roder rundt mellem nul og fem procent. Men hvis man dykker ned i gamle meningsmålinger fra2007, hvor alle troede, at Hillary Clinton var stensikker som Demokraternes kandidat, finder man ud af, at det er alt for tidligt at kåre Donald Trump som sejrherre. I august 2007 viste en Gallup-måling, at 48 procent af demokraterne ville stemme på Clinton. Blot 26 procent ville stemme på Barack Obama. 15 måneder senere, i november 2008, greb historiens vingesus USA, og Obama blev landets første sorte præsident. Med andre ord: Alt kan ske. Hvis Trump endnu en gang vinder nomineringen, står vi overfor en gentagelse af valget i 2020. Det ønsker amerikanerne ikke, viser en frisk meningsmåling. Arkivfoto: Michael Reynolds/EPA/Ritzau ScanpixFold sammenLæs mere Den forrige præsident, Donald Trump, er stadig den ubestridte konge af det konservative USA og Det Republikanske Parti. På en måde er det ganske absurd, for Trump har tabt tre valg i streg. Han vandt som bekendt præsidentvalget i 2016, men siden har amerikanerne sagtyou’re firedtil den tidligere realitystjerne. Først tabte Republikanerne midtvejsvalget i 2018, så præsidentvalget i 2020 – og selvom partiet fik flertal i Kongressen i 2022, lykkedes det dem ikke at vinde Senatet. De kandidater, Trump havde anbefalet, tabte med et brag rundt omkring i landet. Så det er lidt af en gåde, hvorfor republikanske vælgere tror, at Donald Trump kan slå Joe Biden i 2024. Men fakta er bare, at hans vælgere er ekstremt loyale.71 procentaf republikanerne synes, at Trump skal være præsident igen, og det tal falder kun med otte procent, selvom han bliver kendt skyldig i en forbrydelse. Alle andre politikere ville blive slagtet af vælgerne, hvis det viste sig, at de var kriminelle, men ikke Trump. Det handler selvfølgelig om, at vælgerne ikke måler Trump som en politiker, men som det, han er. En kendis. Og en kendis har fans – ikke vælgere. De tror på, at Trump er en slags messias, der skal genrejse et USA, der er på vej mod afgrunden. Denne gruppe udgør ikke størstedelen af de republikanske vælgere, men resten af dem tror stadig, at Trump har den bedste chance for at slå Joe Biden. Der er dem, der mener, at Trumps retorik er for hård, og at han er en elefant i en glasbutik, men de tror stadig på hans lederevner. Det er en udpræget holdning blandt republikanere, at resten af verden frygtede præsident Trump, og at den frygt gav USA respekt på verdensscenen. Sandsynlighed for at vinde: Høj Floridas populære guvernør, Ron DeSantis, er den eneste reelle trussel mod Donald Trump i skrivende stund. Arkivfoto: Brian Snyder/Reuters/Ritzau ScanpixFold sammenLæs mere Mange amerikanere er dødtrætte af, at deres politikere er oldinge. Joe Biden er svimlende 80 år, og Trump er 76 år. Derfor er Floridas guvernør, Ron DeSantis, et frisk pust i en klub af gamle mænd. Han er blot 44 år og er i meningsmålinger den største trussel mod Trump. DeSantis' nye bog,»The courage to be free«er en lang kritik af det etablerede, politiske USA– the establishment. Han mener, at USA de facto bliver styret af elitære eksperter, der alle er venstreorienterede. Han kalder detteFaucism– en reference til USAs svar på Søren Brostrøm, Anthony Fauci, der under coronakrisen anbefalede drakoniske nedlukninger.Det er selvfølgelig helt bevidst, at DeSantis’ selvopfundne begreb, Faucism, minder om fascisme. DeSantis er også i krig mod alt woke. Det har blandt andet betydet, at man ikke kan undervise i homoseksualitet i Floridas skoler. Kritikere kalder loven »don’t say gay«, men DeSantis insisterer på, at børn ikke skal udsættes for seksualitet i en tidlig alder. Guvernøren er en sand værdikriger – langt mere end Trump er, men alligevel står han i ekspræsidentens skygge som en slags Trump-light-kandidat. Det kan blive et problem for ham – for hvorfor stemme på lightudgaven, når man kan få originalen? Sandsynlighed for at vinde: Moderat Nikki Haley er en moderat konservativ stemme i USA, og hun sælger et positivt budskab. Arkivfoto: Dave Kaup/Reuters/Ritzau ScanpixFold sammenLæs mere Nikki Haley, Trumps tidligere FN-ambassadør, kastede sig tidligt ind i valgkampen. Hun forsøger at positionere sig som en moderat konservativ. Hun er også kvinde, og selvom der er flest mænd, der er konservative, skal man huske, at kvinder udgør næsten 50 procent af de republikanske vælgere. Det kan være en fordel. »Du skal vide, at når jeg sparker tilbage, så gør det mere ondt, fordi jeg har hæle på,« siger Haley i sinkampagnevideo. Hun var Donald Trumps FN-ambassadør, men siden har hun haft travlt med at positionere sig som en fornuftens stemme i et skingert parti. Det virker på sin vis, også fordi Haley – modsat Trump og DeSantis – sælger et mere positivt budskab om USAs fremtid. »Selv på vores værste dag skal vi være glade for at bo i USA,« siger Haley. Chance for at vinde: Lav Tidligere vicepræsident Mike Pence var loyal over for Trump – indtil angrebet på Kongressen 6. januar 2021. Arkivfoto: Eduardo Munoz/Reuters/Ritzau ScanpixFold sammenLæs mere Indianas tidligere guvernørMike Penceer en kedelig kandidat fra en kedelig stat. Trumps højre hånd blev efter valget i 2016 udråbt som den vicepræsident, som potentielt kunne blive den mest magtfulde nogensinde. Ræsonnementet var, at han kunne forme administrationens politik, fordi Trump ikke selv havde den på plads. Intet kunne være mere forkert. Pence var loyal og trofast, når Trump kom i modvind. Men firmaets mand havde en grænse, og den blev nået 6. januar 2021 efter angrebet på Kongressen. »Som jeg har sagt mange gange, så var præsident Trumps ord på den skæbnesvangre dag hensynsløse, og de bragte min familie og alle i Kongressen i fare,« sagde Pence, da han annoncerede sit kandidatur. Nu forsøger han at distancere sig fra Trump som fornuftens stemme i det republikanske parti. Men det klinger hult, når man tager hans fortid i Trump-administrationen i betragtning. Pence beskriver sig som »kristen, konservativ og republikaner – i den rækkefølge«. Gud og Jesus fylder meget i hans liv. Han er født katolik, men blev siden genfødt kristen. Det appellerer godt til de religiøse vælgere, og dem er der mange af. Det mest interessante bliver at se, hvordan Pence vil angribe Trump under primærvalgene. Der spekuleres i, om den tidligere vicepræsident har noget på Trump, som potentielt kan blive giftigt for den tidligere præsident. Chance for at vinde: Lav Chris Christie bliver spået ringe chancer i primærvalgene. Er han kun med for at få en lukrativ bogaftale? Arkivfoto: Sophie Park/Reuters/Ritzau ScanpixFold sammenLæs mere New Jerseys tidligere guvernør, 60-årigeChris Christie, har fortiden imod sig. Først var han en af Trumps skarpeste kritikere, og pludselig blev han en del af præsidentens inderkreds. Og hokuspokus – nu er han skarp kritiker igen. Det er selvfølgelig hamrende utroværdigt. Chris Christie var i starten af 2010erne en meget populær skikkelse i Det Republikanske Parti, da han var guvernør i New Jersey. Men så kom»bridgegateskandalen«, hvor tre vejbaner blev lukket på den meget trafikerede bro, George Washington Bridge, mellem Fort Lee i New Jersey og Manhattan i New York. Det endte i et trafikalt mareridt, som udspillede sig over fem dage, og som udgjorde en stor trussel mod sikkerheden i området. Lukningen af vejbanerne var angiveligt Chris Christie's politiske hævn over Fort Lees demokratiske borgmester, Mark Sokolich, som ikke havde støttet Christie under guvernørvalget i 2013. Sagen blev en katastrofe for Chris Christie. Chance for at vinde: Meget lav Tim Scott er den eneste republikanske senator, der er sort. Han spås dog ikke store chancer for at komme langt. Arkivfoto: Nicholas Pfosi/Reuters/Ritzau ScanpixFold sammenLæs mere Der er ikke mange sorte republikanere, menTim Scotter en af de få. Han er senator, men kommer fra små kår i South Carolina, hvor hans mor arbejdede 16 timer om dagen for at forsørge ham. Hans budskab er: Hvis jeg kan bryde den sociale arv i USA og ende som senator og præsidentkandidat, så kan alle. Tim Scott forsøger at sælge den amerikanske drøm, fordi han selv lever den. Tim Scott er en formidabel taler, og hans egen historie gør ham hamrende troværdig. Problemet for ham er, at det ikke er 2012, og Det Republikanske Parti har rykket sig langt ud på den ekstreme højrefløj. Det er ikke der, Tim Scott, befinder sig. At forestille sig at en sort mand kan vinde det hvide, konservative USA, er – desværre – meget usandsynligt. Chance for at vinde: Meget lav",
        "metadata": {
            "source": "https://www.berlingske.dk/usa/trump-er-kongen-men-hvor-laenge-det-er-alt-for-tidligt-at-doemme-rivalerne-ude",
            "image_url": null,
            "publication_time": "Torsdag d. 08. juni 2023, kl. 11.35",
            "author": "Jacob Heinel Jensen",
            "related_links": [],
            "attachments": []
        }
    }
}