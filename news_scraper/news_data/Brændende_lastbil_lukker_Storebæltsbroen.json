{
    "version": "1.0",
    "document": {
        "id": 1267,
        "title": "Brændende lastbil lukker Storebæltsbroen",
        "content": "Storebæltsbroen er lukket for al biltrafik i retning mod Sjælland. Det skyldes, at der er udbrudt brand i en lastbil i Korsør tæt ved afkørsel 43 på motorvejen. Det skriver Fyns Politi og Sund & Bælt på den sociale platform X. »Desværre forholdsvis lange udsigter. Vi vil forsøge af og til at få nogle over. Overvej, om du skal over Storebælt inden for de næste timer, og find eventuelt på noget andet,« skriver Fyns Politi på X.  08:53 I retning mod Sjælland er der lukket for al biltrafik på grund af uheld. Broen forventes åbnet kl. 11:00. Ifølge vagtchef ved Sydsjællands og Lolland-Falsters Politi Kasper Skotte kom der klokken 08.06 en anmeldelse ind om brand i førerhuset i en lastbil. Det skriver Ritzau. Vagtchefen oplyser, at branden er slukket, og at køretøjet nu skal fjernes. Ifølge Sund & Bælt forventes broen genåbnet omkring klokken 11.00.",
        "metadata": {
            "source": "https://www.berlingske.dk/internationalt/braendende-lastbil-lukker-storebaeltsbroen",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918201/24944424-storebltsbroen-er-lukket-de-kommende-timer.jpg",
            "publication_time": "Mandag d. 05. maj 2025, kl. 08.58",
            "author": "Mikkel Danielsen",
            "related_links": [],
            "attachments": []
        }
    }
}