{
    "version": "1.0",
    "document": {
        "id": 474,
        "title": "Forfatter: Vi vil huske Joe Biden som præsidenten, der opgav magten næsten frivilligt",
        "content": "Den amerikanske vicepræsident Kamala Harris skrev historie, da hun formelt accepterede det demokratiske partis præsidentkandidatur denne måned. Men allerede i ugerne op til konventet vidste alle, at der ville blive skrevet historie, når Amerikas 46. præsident, Joe Biden, efter kun én periode som præsident officielt fortalte, at han ikke ville genopstille. Præsident Joe Biden er ikke den første præsident, der ikke genopstiller efter kun én periode, men der er kun to fortilfælde. James Knox Polk og Rutherford B. Hayes ønskede kun at sidde én periode og holdt deres ord. Unikt dengang og i dag. Sidste gang, en præsident valgte frivilligt ikke at stille op til genvalg, var i 1968, hvor demokraten Lyndon B. Johnson valgte ikke at genopstille efter fem år som præsident. Dengang vandt Republikanerne. Richard M. Nixon blev præsident. Præsident Bill Clinton, der var præsident 1993-2001, nævnte hverken Polk eller Hayes, men han tog alligevel den store, historiske pen frem i sin tale til demokraternes konvent, og refererede tilbage til Amerikas første præsident George Washington. Washington kunne have siddet resten af sit liv som præsident, men efter kun to perioder afstod han fra at genopstille og illustrerede dermed, hvad det ville sige at have demokrati. Den amerikanske tv-vært og producer Oprah Winfrey talte på tredjedagen af ​​Democratic National Convention i United Center i Chicago, Illinois, 21. august 2024.Fold sammenLæs mereFoto: Mandel Ngan/AFP/Ritzau Scanpix. Der er en anekdote, som beskriver kong George 3.s reaktion på Washingtons beslutning om ikke at genopstille, som Clinton ikke refererede til, men som han uden tvivl kender. Kort efter den amerikanske uafhængighedskrig mod Storbritannien sluttede, fik en amerikansk kunstner ved navn Benjamin West til opgave at male et portræt af kongen. Det varangiveligt her, Benjamin West fortalte kongen, at Washington ikke ville søge genvalg. Kongen troede først ikke på maleren, og spurgte om man virkelig kunne dette? Men Benjamin West bekræftede, at Washington vitterlig havde til hensigt at vende tilbage til sin gård efter sin anden præsidentperiode. Kongens præcise ord kender vi ikke, men selvom kongen havde al mulig grund til at hade George Washington, som havde vundet uafhængighedskrigen, roste han alligevel Washington for at gøre det rigtige og efterligne »Cincinnatus frem for Cæsar«. Cincinnatus var en tidlig leder af Rom, som angiveligt frivilligt trådte tilbage som diktator efter en militær sejr i 458 før Kristi fødsel. Washingtons vilje til at opgive sin magtgav ham titlen»American Cincinnatus«. Bill Clinton kaldte ikke Biden for en ny Cincinnatus, men det lå i ordene, da han fremhævede, at Biden har gjort, hvad få politikere formår: at opgive sin politiske magt frivilligt.  »George Washington (…) satte standarden for os, og tjente i kun to valgperioder, før det blev obligatorisk. Det hjalp hans arv, og det her vil styrke Joe Bidens arv,« sagde Clinton. Jeg er enig i, at Bill Clinton er blevet en ældre herre, somBerlingske beskrev forleden(selvom han er yngre end republikanernes kandidat, tidligere præsident Donald Trump). Hans stemme var svag. Han talte langsomt (langsommere end præsident Biden) og det er sikkert også rigtigt, at både tidligere præsidentfrue Michelle Obama og tv-værtinden Oprah Winfrey høstede større bifald end Clinton. Men det er en stor fejltagelse at fremhæve de to taler, som alle allerede har glemt, fremfor Bill Clintons tale. Med den begyndte historieskrivningen om præsident Joe Bidens præsidentperiode. Vor tids Cincinnatus. Selvom jeg siden jeg var helt ung altid har støttet Republikanerne, når der var valg i USA, er det svært ikke at være imponeret af Biden og hans regering. Biden fik NATO-landene til at stå sammen som aldrig før siden Den Kolde Krig. I dag betaler langt de fleste medlemslandede to procent af BNP, som de lovede både præsident George W. Bush, præsident Barack Obama og præsident Donald Trump, men først leverede, da Biden blev præsident. Polen er i dag det land, derbetaler mest. Den tidligere amerikanske førstedame Michelle Obama talte om aftenen på dag to af Democratic National Convention (DNC) i United Center i Chicago, Illinois, USA, 20. august 2024.Fold sammenLæs mereFoto: Michael Reynolds/EPA/Ritzau Scanpix. Arbejdsløsheden har været rekordlavmed tal ikke set siden præsident Nixon. Biden har fået industrijob tilbage til USA ved hjælp af skattelettelserne i lovpakker som inflations-, CHIPS, og infrastrukturpakken. Job i industrien er vendt tilbageog på det højeste antalsiden 2008– da præsident Obama kom til magten. Men som statsministeren rigtigt påpegede, da hun besøgte Biden i Det Hvide Hus, er præsident Bidens vigtigste fortjeneste, at Biden gjorde den grønne omstilling til en vindersag for alle – også middelklassen og blandt arbejderne. »Du har bragt USA tilbage til kampen mod klimaændringer, og du gør det på en meget interessant måde, fordi du (…) insisterer du på, den skal skabe job til amerikanerne,« sagde statsminister Mette Frederiksen (S) under sinsamtale med Biden 5. juni 2023. Alt sammen har øget USAs konkurrenceevne under præsident Biden,imens vi andre sakker bagud. Biden burde være det sikre valg, men uviljen mod ham i hans eget parti – både i toppen af Demokraterne, hvor han aldrig var populær, og på denekstreme venstrefløj, som hader ham efter han kaldte sigzionist– kombineret med manglende fokus på immigration, kultur og familien, betød, at Republikanernes kandidat, præsident Trump, begyndte at vokse i målinger blandt vælgergrupper, hvor Demokraterne siden præsident Lyndon B. Johnson har været ekstremt stærke. Det gik hen over hovedet på de fleste, at i begyndelsen af 2024 viste enThe New York Times/Sienamåling, at omkring 20 procent af de sorte amerikanere ville stemme på Trump i november. Tallene blev bekræftet for eksempel afPew Research, som viste, at selvom de sorte amerikanere fortsat støttede Biden frem for Trump med bred margin, var tallene ikke lige så overbevisende som i 2020. Også Ipsos målingerviste, at selvom et betydeligt flertal så mere positivt på Biden end Trump, var tallet faldet fra 55 procent i 2022, hvor Biden vandt en knusende sejr ved midtvejsvalget, til 48 procent i juni 2024. Der er bred enighed om, at de sorte amerikanere var afgørende for Bidens valgsejr i 2020, og målingerne må have sendt chokbølger gennem partiet. At Joe Biden langt fra var sikker på genvalg, blev straks mere iøjnefaldende for os andre, da en tydeligt træt Joe Biden stillede op til valgduel mod Donald Trump 27. juni. Den tidligere amerikanske præsident Bill Clinton talte på tredjedagen af ​​Den Democratic National Convention, og med hans tale begyndte historieskrivningen om Joe Bidens præsidentperiode.Fold sammenLæs mereFoto: Saul Loeb/AFP/Ritzau Scanpix. Lige nu retter meningsmålingerne sig, og det ser bestemt bedre ud for Kamala Harris, end det gjorde hele foråret for Joe Biden, men valget er langt fra afgjort. I august 2020 lå Biden til 45 procent mod Trump, der lå på 36 procent iIpsos måling. Hossamme institutligger Harris til 42 procent mod 37 procent til Trump. Valget er langt fra afgjort, og det bliver svært at skabe den brede koalition, som Clinton formåede i 1990erne og Biden igen i 2020 og 2022. Hvis Demokraterne vil vinde, skal de give lidt mere opmærksomhed til Bill og Joe end til Michelle og Oprah. Harris lagde godt fra land, og lød faktisk som et ekko af Bill Clinton og noget nær senatorJohn McCain, Republikanernes præsidentkandidat i 2008, når hun talte om udenrigs- og sikkerhedspolitik. Alt sammen tilsat præsident RonaldReagans optimisme. Uanset hvem vinder, vil valget altid være historisk på grund af Bidens modige valg – eller rettere sagt: frivillige fravalg af magten. Verdens ældste moderne demokrati lavede en historisk opvisning i demokrati under det demokratiske konvent i sidste uge, som vil gå over i historien. Kasper Elbjørn er cand.scient.pol. og forfatter ",
        "metadata": {
            "source": "https://www.berlingske.dk/kronikker/forfatter-vi-vil-huske-joe-biden-som-praesidenten-der-opgav-magten",
            "image_url": null,
            "publication_time": "Onsdag d. 28. august 2024, kl. 20.54",
            "author": null,
            "related_links": [],
            "attachments": []
        }
    }
}