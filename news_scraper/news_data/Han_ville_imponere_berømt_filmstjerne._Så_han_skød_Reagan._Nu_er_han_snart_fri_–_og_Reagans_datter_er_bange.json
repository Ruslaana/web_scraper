{
    "version": "1.0",
    "document": {
        "id": 5604,
        "title": "Han ville imponere berømt filmstjerne. Så han skød Reagan. Nu er han snart fri – og Reagans datter er bange",
        "content": "John Hinckley var farlig. Siden han havde set filmen »Taxi Driver« i 1976, havde han fået de modbydeligste ideer. Han begyndte at tro, at han selv var filmens hovedperson – den voldelige enspænder Travis Bickle. Han købte de samme sorte militærstøvler ogdrakden samme ferskenlikør som Bickle. Et fotografi viser John Hinckley foran Det Hvide Hus.Fold sammenLæs mereFoto: Ukendt fotograf/Ritzau Scanpix (arkiv). Samtidig blev John Hinckley sygeligt besat af den unge skuespillerinde Jodie Foster, som spillede en 12-årig børneprostitueret i filmen. Han opsøgte hende i Hollywood, hvor de begge boede. Da Jodie Foster kom ind på Yale-universitet og flyttede til den anden side af landet, flyttede John Hinckley også. Han smed bizarre kærlighedsbreve i hendes postkasse og ringede til hende igen og igen. »Åh, gud. Seriøst, det her begynder virkelig at irritere mig. Jeg lægger på,«sagde18-årige Jodie Foster i telefonen, da John Hinckley ringede endnu en gang en dag i 1981. John Hinckley fantaserede om, hvordan han kunne imponere skuespilleren: Han overvejede at kapre fly eller at begå selvmord foran hende. Han nåede frem til, at han måtte dræbe præsidenten for at få hendes opmærksomhed. Jodie Foster spillede som 12-årig med i filmen »Taxi Driver«, og her fattede John Hinckley interesse for hende.Fold sammenLæs mereFoto: Mychele Daniau/AFP/Ritzau Scanpix (arkiv). Om morgenen den 31. marts 1981 skrev 25-årige John Hinckley sitsidste brevtil skuespillerinden fra et hotelværelse i Washington, D.C. Han skrev, at han ville gøre det af med Ronald Reagan. Og så stak han en pistol i lommen. Foran Washington Hilton Hotel var en større gruppe mennesker samlet for at få et glimt af præsidenten, der holdt tale på hotellet. John Hinckley møvede sig frem i mængden, og da præsidenten forlod hotellet for at gå hen til sin limousine, stod Hinckley pludselig få meter fra ham. Ronald Reagan var heldig, at John Hinckley sigtede som en brækket arm. Hinckley affyrede seks skud: Han ramte en Secret Service-agent, en politibetjent og Reagans pressechef. To skud ramte muren bag Reagan. Det sidste skud ramte præsidentens limousine, inden det rikochetterede ind i Reagans bryst, hvor det stoppede 25 millimeter fra hans hjerte. Ronald Reagan lå på hospitalet i 12 dage efter attentatforsøget. Siden angrebet blev beskyttelsen af de amerikanske præsidenter skærpet yderligere.Fold sammenLæs mereFoto: Mike Evens/AFP/Ritzau Scanpix (arkiv). Præsidenten overlevede med nød og næppe. Ved den efterfølgende retssag blev John Hinckley erklæret sindssyg og uegnet til straf. I stedet blev han lukket inde på et psykiatrisk hospital, hvorhan skrevbreve til massemorderen Ted Bundy og kultlederen Charles Manson og begyndte atse sig selvsom Adolf Hitlers efterfølger. Nu har en dommer besluttet, at John Hinckley kan løslades uden betingelser. FAKTASkuddene dræbte pressesekretæren – 33 år senereUnder attentatet blev Ronald Reagans pressesekretær James Brady ramt lige over sit højre øje.Han var lammet resten af livet. Da han døde i 2014, vurderede en retslæge, at der var tale om drab: Hinckleys skud havde været årsagen til Bradys død 33 år senere.Hinckley kunne ikke retsforfølges for drabet, da han var sindssyg i gerningsøjeblikket.FOLD UD Under attentatet blev Ronald Reagans pressesekretær James Brady ramt lige over sit højre øje. Han var lammet resten af livet. Da han døde i 2014, vurderede en retslæge, at der var tale om drab: Hinckleys skud havde været årsagen til Bradys død 33 år senere. Hinckley kunne ikke retsforfølges for drabet, da han var sindssyg i gerningsøjeblikket. De seneste mange år har John Hinckleys mentalundersøgelser vist, at han er »i bedring«. Flere psykiaterehar vurderet, at han ikke længere er til fare for omverdenen eller sig selv. Efter 35 år på det psykiatriske hospital St. Elizabeths Hospital i Washington, D.C. fik han i 2016 lov til at flytte hjem til sin gamle mor i Virginia på en langrække betingelser: Han skulle have fodlænke på, han måtte ikke bevæge sig mere end 80 kilometer væk, og han måtte hverken kontakte Jodie Foster, pressen eller nogen i Ronald Reagans familie. John Hinckley fotograferet på vej til retten i 2003.Fold sammenLæs mereFoto: Evan Vucci/AP/Ritzau Scanpix. Alle de betingelser forsvinder i juni 2022, hvis Hinckley opfører sig pænt indtil da, besluttede en dommer mandag. Så er John Hinckley fuldstændig fri: »Hvis han ikke havde forsøgt at dræbe en præsident, ville han være løsladt uden betingelser for længe, længe siden,« sagde distriktsdommer Paul Friedman under mandagens retsmødeifølge NPR. Men John Hinckleyharforsøgt at dræbe en præsident. Og derfor bør han ikke behandles som alle andre psykiatriske patienter, mener blandt andre den forhenværende New York Times-lederskribent Clyde Haberman. »De, der forsøger at myrde præsidenter eller præsidentkandidater, angriber selve demokratiet og fortjener at forblive fængslet,«skriver han på Twitter. Hinckley løsladelse er blevet heftigt debatteret på de sociale medier og i kabelkanalernes nyhedsshow. Beslutningen splitter også Ronald Reagans egen familie. Ronald Reagan tilgav John Hinckley. Han ville endda gerne have besøgt ham på det psykiatriske hospital kort før sin død i 2004, men det frarådede hans læger ham,skriver The Washington Post. Derfor har Ronald Reagans søn nu også tilgivet attentatmanden, selvom han længe var vred over, at han ikke fik en dom for drabsforsøget. »Min far tilgav Hinckley og ville acceptere (løsladelsen,red.) ...Derfor gør jeg også,« skrev Michael Reaganpå Twitter mandag. Ronald Reagans datter Patti Davis mener dog, at beslutningen er en stor fejl, skriver hun i et indlæg iThe Washington Post. »Jeg tror ikke på, at John Hinckley angrer. Det gør narcissister sjældent. Jeg tror ikke på, at den mand, der skrev breve til Charles Manson og Ted Bundy, mens han var på St. Elizabeths Hospital, fortryder, hvad han gjorde,« skriver hun. »Han og hans advokat har udnyttet systemet fra begyndelsen. Ved at finde en dommer, som var positivt indstillet over for dem, blev denne dag uundgåelig.« Patti Davis taler ved sin fars begravelse i 2004.Fold sammenLæs mereFoto: Pool/AFP/Ritzau Scanpix. Nu er hun bange. »Hvis han vil, kan han nu kontakte mig, mine søskende og skuespillerinden Jodie Foster.« »Jeg må leve med frygten.«",
        "metadata": {
            "source": "https://www.berlingske.dk/usa/han-ville-imponere-beromt-filmstjerne-sa-han-skod-reagan-nu-er-han-snart-fri",
            "image_url": "https://berlingske.bmcdn.dk/media/cache/resolve/image_x_large_vertical/image/146/1469795/23877050-bio-reagan-assassination-attempt.jpg",
            "publication_time": "Onsdag d. 29. september 2021, kl. 08.55",
            "author": "Mikkel Danielsen",
            "related_links": [],
            "attachments": []
        }
    }
}