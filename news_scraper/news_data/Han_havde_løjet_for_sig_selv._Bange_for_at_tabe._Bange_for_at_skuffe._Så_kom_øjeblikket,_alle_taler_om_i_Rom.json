{
    "version": "1.0",
    "document": {
        "id": 3741,
        "title": "Han havde løjet for sig selv. Bange for at tabe. Bange for at skuffe. Så kom øjeblikket, alle taler om i Rom",
        "content": "En søndag aften i september, klokken er 22.30. Mens andre midaldrende mænd slumrer i divanesere, løber en solbrunsignoremed sølvfarvet hår rundt som en galning i Den Evige Stad. Munden åben. Den højre arm knyttet mod himlen. Hans arbejdsdag er nær overstået, og den kunne ikke have gået bedre. Som en sød drøm. José Mourinhos 58-årige krop sitrer af glæde; endorfinerne har overrumplet ham. Portugiseren har ellers forsøgt at overbevise sig selv om, at denne dag ikke er noget specielt. Herregud, hans kamp nummer 1.000 som træner på øverste niveau. Og så er den vel heller ikke mere dragende. Hans romerske falanks møder opkomlingene fra Sassuolo, en flække i Emilia-Romagna, hvor mål fejres med ugudelig barmusik i højttalerne på det lokale stadion, omgivet af marker og asfalt. Noget af en kontrast til AS Romas ophøjede, hysteriske og salvelsesfulde selvforståelse. Men han har løjet for sig selv. Jose Mourinho afbildet på en mur i Rom. Siddende på en Vespa med Romas klublogo.Fold sammenLæs mereFoto: REMO CASILLI/Reuters/Ritzau Scanpix. Opgøret betyder alverden for ham. Han er bange for at tabe, bange for at skuffe, som han har gjort det så ofte i de senere år. Bange for, at hans exceptionelle jubilæum skal martres af dårlige minder. Tiden er ved at løbe ud på Stadio Olimpico, og Romas fantomstart på sæsonen med to knusende sejre er ved at løje af. 1-1 står der på måltavlen. Så da den indskiftede Stephan El Shaarawy opportunistisk trykker af i dommerens overtid og sender bolden i en hård bue over målmanden, på indersiden af stolpen og i målnettet, sætter Mourinho i løb. Hans gummisko fører ham øjeblikkeligt efter hans euforiske spillere, der river og flår i hinandens trøjer som en flok vilde løver. Han løber langs sidelinjen mod den olympiske løbebane og stopper først foranCurva Sudmed de inkarnerede Roma-fans bag stålbarrieren. En sitrende José Mourinho fejrer målet til 2-1 i Romas sene sejr over Sassuolo 12. september – portugiserens kamp nummer 1.000 som træner.Fold sammenLæs mereFoto: Vincenzo Pinto/AFP/Ritzau Scanpix. Alle råber og skriger. Naturligvis også stadionkommentatoren på Olimpico. Ingen på denne cementkolos vil glemme dette øjeblik. Hverken målet eller reaktionen fra Mourinho. »Tiago, vores sportsdirektør, fortalte mig, at det var fodboldgudens retfærdighed, at Mourinho skulle vinde sin kamp nummer 1.000. Og måske havde han ret,« lød det efter kampen i vanlig storskrydende stil fra jubilaren, der ynder at omtale sig selv i tredje person. Se Mourinhos »Special Run«.  Men hans bedrift er og bliver bemærkelsesværdig. Med milepælen slutter Mourinho sig til sine tidligere stridshaner Alex Ferguson og Arsène Wenger, hans gamle lærermester, den salige Bobby Robson samt landsmanden Fernando Santos. Alle rundede 1.000 kampe som træner, en sjældenhed inden for fodbolden. Men Mourinho adskiller sig alligevel fra de øvrige i dette panteon. Af alle trænere, der i efterkrigstiden har nået 1.000 kampe, har ingen vundet så mange kampe som Mourinho. Han er nummer ét med en sejrsprocent på 63,8 procent. 638 sejre, 205 uafgjorte og 157 nederlag. 34-årige José Mourinho (i midten) nærmest som siamesisk tvilling til Ronaldo (den gamle) tilbage i 1997. Yderst til venstre Mourinhos læremester Bobby Robson (1933-2009). Sammen fejrer de endnu en triumf til deres arbejdsgiver FC Barcelona. Ligesom Robson har Mourinho nået at passere 1.000 kampe som træner.Fold sammenLæs mereFoto: ANDREU DALMAU/EPA-EFE/Ritzau Scanpix. Han har prøvet alt i branchen, vundet alt, men er aldrig blevet mæt. Elsket og hadet i formentlig ligelige doser, men aldrig kedelig. »The Special One«forbliver en af sportens mest iøjnefaldende personligheder, med svimlende højder, pinlige lavpunkter og pludselige sving i en karriere, der strækker sig over fire årtier, hvis man tager elevdagene under Bobby Robson og Louis van Gaal med i ligningen. Fra nationale og europæiske mesterskaber medunderdogstil brutale fyresedler, med skænderier, nogle gange krydret med lidt håndgemæng, om det har været med andre trænere, spillere eller dommere. Her er nogle uforglemmelige øjeblikke med Mourinho, på godt og ondt. 2004. Returopgør i Champions Leagues ottendedelsfinale på Old Trafford. Mourinhos Porto vandt overraskende det første møde med 2-1, men spås en krank skæbne mod Manchester United i egen hule. Det går som forventet. United er foran på et hovedstødsmål af den røde arbejdsmaskine Paul Scholes og ser ud til at sende Porto ud af turneringen på reglen om udebanemål. Dommer Valentin Ivanov kigger på uret. Overtiden er i gang. Men måske er der en chance; Porto har frispark under for feltet. Benni McCarthys sender bolden over muren, den skruer drilsk, men målmanden Tim Howard kan følge bolden hele vejen. Alligevel tøver han. Skal han gribe den eller bokse den væk? Han bokser, men rammer læderet upræcist, og bolden havner for fødderne af Costinha, der svinger benet. Der går et sug gennem »Drømmenes Teater« … 1-1. Et efterhånden ikonisk billede af José Mourinho i sort trenchcoat, jublende efter Portos overraskende 2-1-sejr over Manchester United i det første af to møder i Champions League i 2004. Porto endte med at slå de engelske favoritter ud og vinde turneringen.Fold sammenLæs mereFoto: IAN HODGSON/Reuters/Ritzau Scanpix. På sidelinjen løber Mourinho. Hans sorte trenchcoat blafrer i vinden, han er ustyrlig, hopper af glæde og viser ingen respekt, som han passerer Uniteds bænk med forstenede spillere. Sekunder senere blæser Valentin Ivanov i fløjten. Porto er videre. To måneder senere vinder klubben Champions League, og med ét bliver Mourinho et af fodboldens største trænernavne. Tænk sig, at det skulle overgå excentrikeren fra Setúbal.  OTD in 2004...Jose Mourinho legged it down the Old Trafford touchline after Porto's last-minute equaliser against Man UtdIconicpic.twitter.com/5NwyYkLWyf Mourinhos skarpe tunge har aldrig hvilet, særligt ikke når det gælder rivaliserende trænere. Som manager i Chelsea (den første og mest succesrige embedsperiode i klubben, fra 2004 til 2007) krydsede han gang på gang gange klinger med Arsenals franske chef, Arsène Wenger, og kaldte ham »voyeur« på grund af hans tilsyneladende besættelse af Chelsea. Wenger, kendt for sin aristokratiske fremtoning og grålige skal over et flammende temperament, overvejede at sagsøge Mourinho for injurier. Men idioten i Chelsea … ja, han blev ved. Senere blev den legendariske manager kaldt for en »specialist i fiasko« af den portugisiske provokatør. Sammenstødene med Antonio Conte er heller ikke gået ubemærket hen. Forholdet mellem José Mourinho (bagerst) og Antonio Conte har været alt andet end fredeligt.Fold sammenLæs mereFoto: DAVID KLEIN/Reuters/Ritzau Scanpix. Som Manchester United-manager fra 2016 til 2018 (altså omkring ti år efter de barnlige voyeur-bemærkninger) kaldte Mourinho italieneren for »en lille mand«. Den spydige kommentar faldt efter den karantæne på fire måneder, Conte fik, fordi han ikke havde indrapporteret matchfixing flere år tidligere, som træner for Siena (Conte endte i øvrigt med at blive frifundet). Eksemplerne på Mourinhos særprægede væsen står i kø. Som Real Madrid-træner stak han FC Barcelonas assistenttræner i øjet; som Chelsea-manager sendte han en giftpil af sted mod West Ham-chefen, Sam Allardyce, som praktiserede »1800-tals-fodbold«. Ikke at forglemme pressemødet i Manchester United efter et pinligt hjemmebanenederlag på 3-0 til Tottenham. Pressekorpset klukkede af grin, da Mourinho holdt tre fingre op og sagde: »Ved I, hvad det betyder? 3-0. Men det betyder også tre Premier League-titler. Jeg vandt mere alene end de 19 andre managere tilsammen.« »Tre til mig og to til dem. Respekt. Respekt. Respekt, mand. Respekt,« og det ord blev gentaget igen og igen, som han forlod rummet. September 2021. Trods 1.000 kampe, 25 klubtrofæer, 43 individuelle priser, fem rekorder i »Guinness Book of World Records« og alt fra ridderordener til æresgrader er Mourinho en forslået ulv på jagt efter bytte. Fire år er gået uden én eneste titel. De seneste ansættelser inden rejsen til Rom gik under al forventning, i særdeleshed tiden i Tottenham fra 2019 til 2021, og Mourinho er nu tilbage i den bedste italienske række, hvor han stadig er et mytisk navn. José Mourinho toner frem på Stadio Olimpicos storskærm til enorm jubel inden kampen mellem Roma og Sassuolo, hans kamp nummer 1.000 som træner.Fold sammenLæs mereFoto: ALBERTO LINGRIA/Reuters/Ritzau Scanpix. Ingen har glemt, hvad der skete i 2009-2010-sæsonen, da han styrede den kaotiske klub Inter til sejr i ligaen, pokalturneringen og Champions League. Ifølge italienske medier græd flere af Inter-spillerne, da han efter triumferne smuttede til Real Madrid, hvor den svære tid – ja, det svære årti – begyndte. Indtil for en uge siden havde Mourinho kun prøvet at vinde i Den Evige Stad, men sådan er det jo med ham. Det plejer at begynde godt – så tærer han alting op indefra. Spørgsmålet er, om det også sker denne gang for »Mister 1.000«. FAKTABlå bog: José MourinhoNavn: José Mario Santos Mourinho FelixFødt: 26. januar 1963 (58 år)Fødested: Setúbal, PortugalKarriere som træner:1992-1997: Assistenttræner for Bobby Robson i Sporting Lissabon, FC Porto og FC Barcelona1997-2000: Assistenttræner for Louis van Gaal i Barcelona2000: Træner i Benfica2001-2002: Træner i Uniao Leira2002-2004: Træner i FC Porto2004-2007: Manager i Chelsea2008-2010: Træner i Inter2010-2013: Træner i Real Madrid2013-2015: Manager i Chelsea2016-2018: Manager i Manchester United2019-2021: Manager i TottenhamFra 2021/22-sæsonen: Træner i AS RomaStørste meritter:2003: Uefa Cuppen, portugisisk mester og portugisisk pokalvinder med Porto2004: Portugisisk mester, Champions League med Porto2005: Engelsk mester med Chelsea2006: Engelsk mester med Chelsea2007: FA Cuppen med Chelsea2009: Italiensk mester med Inter2010: Champions League, italiensk mester, italiensk pokalvinder med Inter2011: Spansk pokalvinder med Real Madrid2012: Spansk mester med Real Madrid2015: Engelsk mester med Chelsea2017: Europa League med Manchester UnitedKilde: TransfermarktFOLD UD Navn: José Mario Santos Mourinho Felix Født: 26. januar 1963 (58 år) Fødested: Setúbal, Portugal Karriere som træner: 1992-1997: Assistenttræner for Bobby Robson i Sporting Lissabon, FC Porto og FC Barcelona 1997-2000: Assistenttræner for Louis van Gaal i Barcelona 2000: Træner i Benfica 2001-2002: Træner i Uniao Leira 2002-2004: Træner i FC Porto 2004-2007: Manager i Chelsea 2008-2010: Træner i Inter 2010-2013: Træner i Real Madrid 2013-2015: Manager i Chelsea 2016-2018: Manager i Manchester United 2019-2021: Manager i Tottenham Fra 2021/22-sæsonen: Træner i AS Roma Største meritter: 2003: Uefa Cuppen, portugisisk mester og portugisisk pokalvinder med Porto 2004: Portugisisk mester, Champions League med Porto 2005: Engelsk mester med Chelsea 2006: Engelsk mester med Chelsea 2007: FA Cuppen med Chelsea 2009: Italiensk mester med Inter 2010: Champions League, italiensk mester, italiensk pokalvinder med Inter 2011: Spansk pokalvinder med Real Madrid 2012: Spansk mester med Real Madrid 2015: Engelsk mester med Chelsea 2017: Europa League med Manchester United Kilde: Transfermarkt",
        "metadata": {
            "source": "https://www.berlingske.dk/internationalt/han-havde-loejet-for-sig-selv-bange-for-at-tabe-bange-for-at-skuffe",
            "image_url": "https://berlingske.bmcdn.dk/media/cache/resolve/image_x_large/image/146/1466155/23866332-files-fbl-ita-roma.jpg",
            "publication_time": "Søndag d. 26. september 2021, kl. 20.02",
            "author": "Christian Nørgaard Larsen",
            "related_links": [],
            "attachments": []
        }
    }
}