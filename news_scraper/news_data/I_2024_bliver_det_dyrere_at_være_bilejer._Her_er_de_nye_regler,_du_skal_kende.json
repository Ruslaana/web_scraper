{
    "version": "1.0",
    "document": {
        "id": 4674,
        "title": "I 2024 bliver det dyrere at være bilejer. Her er de nye regler, du skal kende",
        "content": "Bilejere i Danmark får lidt mere at forholde sig til, når 2024 er ringet ind om få dage, og for mange bliver det lidt dyrere fremover. Det viser en gennemgang, sombilejernes organisation FDMhar foretaget af nye regler og afgifter for bilister i 2024. Elbilejere skal vænne sigtil at betale, hvis de vil parkere i Københavns Kommune, for her er der nu400 procent flere elbilerend i 2020. Man skal også huske at se efter, om der nu kan være krav om, at man tilslutter sin bil til ladestanderen, hvis man parkerer på en elbilplads. Frederiksberg Kommune lukkede i efteråret 2023 for gratis elbilparkering. Elafgiften stiger 1. januar til 95 øre pr. kilowatt-time inklusive moms, og afgifterne til statskassen på nogle elbiler og alle plug-in-hybridbiler bliver højere. Detrammer elbilertil mere end 430.000 kroner, hvor afgiften stiger med omkring 7.500 kroner. For plug-in-hybridbiler stiger afgiften med helt op mod 30.000 kroner. »Det er dog ikke kun for elbilejerne, at der sker ændringer i det nye år. For de mange, der kører benzin- eller dieselbil, bliver det mærkbart dyrere at tanke bilen. Konkret stiger brændstofafgiften for benzin med 41 øre pr. liter, for diesel en smule mindre,« siger Torben Lund Kudsk, afdelingschef i FDM. Det får også betydning for dem, der kører til og fra arbejde. Kørselsfradraget, som man får ved mere end 24 kilometer til og fra arbejde, stiger nemlig blot med fire øre til 2,23 kroner pr. kilometer. Ifølge FDM vil bilister, der pendler 12.000 kilometer om året, stå med omkring 70 kroner ekstra efter skat. Blandt andre ændringer er, at det bliver lidt dyrere at krydse Storebælt. Her stiger prisen med fire kroner til 196 kroner for at køre over, hvis man har BroBizz eller anvender nummerpladegenkendelse. Betaler man kontant, stiger prisen med fem kroner til 275 kroner pr. tur. Endelig bliver det fra 1. januar tilladt kæmpelastbiler på op til 34 meters længde at køre på danske veje. I første omgang gælder det strækningen mellem Aarhus Havn og det store transportcenter i Høje Taastrup midtvejs mellem Roskilde og København.",
        "metadata": {
            "source": "https://www.berlingske.dk/virksomheder/i-2024-bliver-det-dyrere-at-vaere-bilejer-her-er-de-nye-regler-du",
            "image_url": "https://berlingske.bmcdn.dk/media/cache/resolve/image_x_large/image/174/1749252/24602899-2024-bliver-p-nogle-omrder-dyrere-for-danske-bil.jpg",
            "publication_time": "Torsdag d. 28. december 2023, kl. 12.44",
            "author": "Thomas Breinstrup",
            "related_links": [],
            "attachments": []
        }
    }
}