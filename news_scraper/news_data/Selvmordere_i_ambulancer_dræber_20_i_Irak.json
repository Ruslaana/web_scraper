{
    "version": "1.0",
    "document": {
        "id": 8707,
        "title": "Selvmordere i ambulancer dræber 20 i Irak",
        "content": "Tikrit. Selvmordsbombere i ambulancer fyldt med sprængstoffer detonerede søndag deres bomber ved en kontrolpost og en parkeringsplads for shiamuslimske pilgrimme i to irakiske byer. Over 20 blev dræbt, og over en snes andre blev såret. De to angreb fandt sted i byerne Tikrit og Samarra, mens al fokus er rettet mod de irakiske sikkerhedsstyrkers offensiv mod Islamisk Stat i storbyen Mosul i den nordlige del af landet. Angrebene synes at være et led i en serie af afledningsangreb, som sunnimuslimer har iværksat under Mosul-offensiven mod blandt andet den kurdisk-kontrollerede by Kirkuk, Bagdad og andre byer. /ritzau/Reuters",
        "metadata": {
            "source": "https://www.berlingske.dk/internationalt/selvmordere-i-ambulancer-draeber-20-i-irak",
            "image_url": "https://berlingske.bmcdn.dk/media/cache/resolve/image_x_large/image/57/575119/15352038-a-displaced-iraqi-woman-who-f.jpeg",
            "publication_time": "Søndag d. 06. november 2016, kl. 17.30",
            "author": null,
            "related_links": [],
            "attachments": []
        }
    }
}