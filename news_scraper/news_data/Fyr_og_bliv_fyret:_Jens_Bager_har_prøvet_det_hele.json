{
    "version": "1.0",
    "document": {
        "id": 13401,
        "title": "Fyr og bliv fyret: Jens Bager har prøvet det hele",
        "content": "Jens Bagers vej til topposter i dansk erhvervsliv blev grundlagt næsten 10.000 kilometer fra landets grænser, da han som ung var udstationeret i Sydafrika for ØK, som dengang var en af Danmarksmest hæderkronede virksomheder. Tilbage i 1970erne var ØK målt på omsætning og ansatte den største virksomhed i Norden – større end Volvo og A.P. Møller - Mærsk. Jens Bagers karriere nåede dog for alvor et højdepunkt, da han i 2000 blev udpeget til topchef i allergikoncernen ALK med base i Hørsholm. Den erfarne erhvervsmand betegner da også selv sin tid i her som sit »professionelle livsværk«. FAKTABonusinfoGrobunden for Jens Bagers karriere blev skabt i hans unge år, da han var udstationeret i Sydafrika for ØK.Erfaringer hentet hjem fra netop opholdet i Sydafrika har siden været en drivkraft for Jens Bager i hans videre karriere.Jens Bager er en flittig løber og har deltaget i flere maraton rundt om i verden.Han er gift og far til tre børn.FOLD UD Da han trådte til som øverste chef for ALK, var selskabet blot en mindre del af ingredienskoncernen Chr. Hansen. Da han sagde farvel til topposten i ALK i 2016, var den danske allergivirksomhed blevet en global spiller. Bagers afsked med ALK blev dog indhyllet i en vis portion dramatik, da han efter 16 år som topchefblev præsenteret for en regulær fyreseddel. Det så ellers ud, som om der var styr på sagerne med solide overskud og et årelangt partnerskab med den amerikanske medicinalgigant Merck, der skulle skaffe det danske selskab et afgørende gennembrud på det vanskelige amerikanske marked Men det skete aldrig. I sommeren 2016 valgte Merck efter ni år at gøre samarbejdet forbi. Jens Bager var dog allerede fortid i selskabet, da skilsmissen fra den amerikanske medicinalgigant blev en realitet. Efter afskeden med ALK har den tidligere topchef fokuseret på bestyrelsesarbejde, hvor især formandsposten i medicokoncernen Ambu har fastholdt den danske erhvervsmands plads i rampelyset. I foråret løb han ind i et regulært stormvejr, da han til børsmarkedets store overraskelsesendte Ambus topchef gennem mere end ti år,Lars Marcher, ud i kulden. Marcher var ellers kendt for i den grad at have leveret varen til aktionærerne, da Ambus' aktiekurssteg med flere tusinde procent under hans regeringstid. Den store kursfremgang gjorde Ambu-aktien til en af de mest succesfulde i Europa målt over en ti-årig periode. I sommeren 2017 valgte Jens Bager at supplere sit lange CV med en formandspost i den hurtigtvoksende danske spillekoncern Better Collective. Virksomheden blev stiftet i 2004 og opererer i en form for krydsfelt mellem bookmakere og spillere. Selskabet råder over omkring 1.500 hjemmesider, der tjener penge på reklamer fra bettingfirmaer. I juni 2018 blev Better Collective børsnoteret i Stockholm. Som begrundelse for at sætte sig på formandsposten i en branche, der befinder sig et stykke fra hans primære fokusområde i karrieren, har Jens Bager tidligere forklaret, at han er tiltrukket af, at spilleselskabet vokser med stor hast og styrer efter en global forretningsmodel. Han er dog primært kendt for sin rolle i Ambu, hvor han har været en del af bestyrelsen i knap ti år. Siden 2012 har han siddet på formandsposten i den danske medicokoncern.",
        "metadata": {
            "source": "https://www.berlingske.dk/karriere/fyr-og-bliv-fyret-jens-bager-har-proevet-det-hele",
            "image_url": "https://berlingske.bmcdn.dk/media/cache/resolve/image_x_large/image/121/1215889/23233488-bager.jpg",
            "publication_time": "Mandag d. 28. oktober 2019, kl. 08.00",
            "author": "Thomas Mikkel Mortensen",
            "related_links": [],
            "attachments": []
        }
    }
}