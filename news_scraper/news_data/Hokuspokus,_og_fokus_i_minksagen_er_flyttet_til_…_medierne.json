{
    "version": "1.0",
    "document": {
        "id": 5965,
        "title": "Hokuspokus, og fokus i minksagen er flyttet til … medierne",
        "content": "Kan De huske, da statsministerengerne ville diskutere, om minksagen overhovedet var en »skandale«? Det var i august sidste år, da Mette Frederiksen netop havde tildelt sin departementschef, Barbara Bertelsen,en advarselfor hendes rolle i minksagen. Udtalelsen vakte furore, men siden er meget vand løbet i åen. Venstre og Moderaterne er løbet fra deres løfter om en advokatundersøgelse af det mulige grundlag for en rigsretssag, og nu er de mest markante sanktioner til de embedsmænd, som var involveret i minkforløbet,faldet bort. Senest har Mette Frederiksenannulleret sin advarseltil Barbara Bertelsen. Det har fået nogle af statsministerens fremmeste defensorer gennem minkforløbet til at kræve det kritiske lys vendt om. Minkskandalen havde slet ikke det omfang, som pressen pustede den op til, lyder det, og nu bør medierne beklage. »Læg jer ned og sig undskyld,«skrev forledenFrank Korsholm, politisk redaktør på mediet POV International, som længe har kritiseret andre medier for at have kørt sensationalistisk kampagnejournalistisk om minksagen.  Jeg harskrevet det før: Selvfølgelig kan man finde fejl og overdrivelser i mediernes dækning. Man kan diskutere Berlingskes historie fra april sidste år, om at Barbara Bertelsen midt under krisen om slettede sms’erkøbte en ny mobiltelefon. Alene avisenslange forklaringom de redaktionelle overvejelser bag historien viste, at det ikke var ligetil at beslutte sig for at skrive om en embedsmands private indkøb af en telefon. Sådan en debat skal en avis som Berlingske naturligvisstille op til, men det er på samme tid værd at bemærke et mønster: De kommentatorer, som kritiserer mediernes »blodrus« i minksagen, repræsenterer typisk medier, som ikke har bedrevet nogen form for kritisk-undersøgende journalistik om sagen. Der ligger altså et redaktionelt valg bag. Man bruger ikke kræfter på at grave i selve minksagen. Til gengæld vil man gerne kritisere proportioner og sprogbrug hos de medier, som udfordrer magthavernes forklaringer. Frank Korsholm slog søndag ned på, at Jyllands-Postens chefredaktør, Marchen Neel Gjertsen, i en kommentar om de annullerede minkadvarsler gav en minkavler ret i, at vi bor»i en bananstat«. Det er selvfølgelig forkert at bruge det udtryk. Danmark er trods alt en retsstat, og derfor opnår Jyllands-Postens chefredaktør med den ene linje i ellers velskrevet kommentar kun at give ammunition til kritik af medierne. Fejlskuddet blev også grebet med kyshånd af Niels Jespersen, chefredaktør for det socialdemokratiske medie Netavisen Pio, som tirsdagskrev i en leder, at Marchen Neel Gjertsens »sproglige handling« kan give mening til »verdensbilledet hos en hooligangruppe som Men In Black«.  Ved at afskrive Danmark som en \"bananstat\" svarer Jyllands-Posten meget præcist på spørgsmålet om, hvorvidt det her kommer til at bidrage til mistilliden til institutionerne.https://t.co/OlEWpTjzsv Jespersen fik det til at lyde, som om JP-chefredaktørens kommentar kunne anspore til samfundsundergravende aktiviteter, for »hvis demokratiet er i færd med at blive afmonteret, så er det logisk, ja en borgerpligt, at gå til modstand med alle forhåndenværende midler.« Niels Jespersens leder fik mig til at tænke på de årelange kampene om »tonen« i udlændingedebatten. Her har Pios chefredaktør selv været skarp til at udstille, hvordan »tonemestre« på venstrefløjen i årevis tabuiserede reelle integrationsproblemer ved at fremstille enhver kritik af indvandrere som »stigmatiserende hetz«, som han skrev ien debatbog fra 2018. Nu er det så minksagen, som har fået en tonedebat, og der risikerer at ske nøjagtig det samme, som skete med indvandringsdebatten: At man flytter fokus væk fra kerneproblemet. Når vi diskuterer mink, er hovedproblemet for mig den heksekedel af panik, politisk pres og embedsmandssvigt, som førte til en historisk skandale om en dramatisk og ekstremt dyr beslutning uden lovhjemmel. Det er en smagssag. Når det gælder den seneste udvikling i minksagen med de aflyste advarsler, er der i mine øjne rigeligt at udfordre. Man kan diskutere, om det virkelig kan være rigtigt, at det centrale pressemøde i minkaffærenikkekunne betragtes som en instruks til myndighederne om at aflive minkene. På det grundlag blev rigspolitichef Thorkild Fogde renset, men det er en fortolkning, som går stik imod Minkkommissionens konklusioner. Dernæst kunne man spørge, om det kan være rigtigt, at Barbara Bertelsen og departementschefen i Justitsministeret, Johan Legarth, fik bortvisket deres advarsler med henvisning til samme argument. De to topembedsmænd var jo i høj grad tildelt advarsler for at have svigtet under den beslutningsproces, som lå før det pressemøde, hvor Mette Frederiksen erklærede, at det var nødvendigt at aflive alle mink i Danmark. Men den slags journalistisk arbejde finder man altså ikke i Pio, hvor fokus i stedet er på, at en chefredaktør har skrevet »bananstat«. Det er en direkte forlængelse af den taktik, som socialdemokratiske topministre sidste sommer anvendte ved at anklage oppositionen for at bruge»Trump-lejrens metoder«i minksagen. Heldigvis kan andre medier godt holde et kritisk fokus på hovedsagen. Onsdag bragte bådePolitikenogBerlingskehistorier om ekspertkritik af tilbagerulningen af advarslerne til Bertelsen og Legarth. Den slags journalistik er ikke udtryk for nogen »hetz« mod embedsmændene. Det er bare journalistik, som holder fast i det principielle perspektiv – at vi skal sikre retfærdighed i vores samfund, og vi skal også sikre, at embedsmænd tager ansvar og tør at sige fra, når politikere presser på for at få gennemført dubiøse beslutninger. Så lad os gerne diskutere medieetik, men den slags journalistik om minksagen er der altså stadig brug for.",
        "metadata": {
            "source": "https://www.berlingske.dk/kommentatorer/hokuspokus-og-fokus-i-minksagen-er-flyttet-til-...-medierne",
            "image_url": "https://berlingske.bmcdn.dk/media/cache/resolve/image_x_large/image/166/1661996/24388506-jeve.jpg",
            "publication_time": "Torsdag d. 30. marts 2023, kl. 20.00",
            "author": "Pierre Collignon",
            "related_links": [],
            "attachments": []
        }
    }
}