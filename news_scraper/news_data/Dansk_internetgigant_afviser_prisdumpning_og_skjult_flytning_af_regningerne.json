{
    "version": "1.0",
    "document": {
        "id": 20893,
        "title": "Dansk internetgigant afviser prisdumpning og skjult flytning af regningerne",
        "content": "Ejeren af landets største fibernet og en række af de store internet- og teleselskaber afviser pure, at der sælges internetforbindelser til danskerne under de faktiske omkostninger, og advarer samtidig om, at Danmark risikerer at ende som et discountland, hvis der ikke fortsat kommer penge ind, som kan investeres i at udbygge og vedligeholde infrastrukturen. Reaktionen kommer i kølvandet på den kritik, som direktøren for internetudbyderen Fastspeed rejste i Berlingske om et marked, hvor de største selskaber – TDC-koncernens Nuuday og energikæmpen Norlys –gør det svært at drive forretning, fordi de lader nogle af deres selskaber dumpe priserneog køre med store underskud for at holde på kunderne. Det afviser Ulf Lund, der er Norlys' ansvarlige for blandt andet regulering, strategi og jura og selv tidligere topchef i internet- og tv-leverandøren Boxer, som nu sammen med Stofa er blevet til Norlys Digital. »Vores strategi er helt klart, atalleforretningsområder skal give overskud. Vi ligger ikke og laver finansiel arbitrage, hvor pengene ligger bedre i én lomme end i en anden.Allevores forretningsenheder skal være rentable,« fastslår han over for Berlingske. De store internetudbyderes årsregnskaber viser, at kun tre – Fastspeed, Bolignet og Altibox – giver beskedne overskud, mens underskuddene for 2023 kan gøres op i et trecifret millionbeløb. Kritikken går blandt andet på, at store selskaber som TDC-koncernen og Norlys konstant og med myndighedernes godkendelse hæver priserne på at leje sig ind på deres kabler, hvorved de mindre leverandører presses yderligere, og atNuuday-selskabet Hiper, der nærmest en til en kan sammenlignes med Fastspeed, igen står med et underskud på 44 millioner kroner, hvor Fastspeed har 16 millioner i plus.  Ulf Lund fra Norlys understreger, at Norlys trods de stadig stigende priser ikke tjener penge på sit fibernet. »Vores fibernet er ikke nogen guldgrube. Vi har stadig ikke et overskudsgivende fibernet – og de lejepriser, som vi tager, når andre leverandører lejer sig ind, er godkendt af myndighederne ud fra en afvejning om, at priserne skal være så tilstrækkeligt høje, at der fortsat investeres i infrastruktur, samtidig med at slutkunderne får nogle rimelige priser. I slutkundeforretningenskalvi have dækket omkostningerne, så vi ikke laver prisklemmer, og vi har blandt andet ekstern revisionsbistand for at sikre, at vi overholder reglerne. Jeg kanmegetklart afvise, at vi skulle udøve prisklemmer,« siger Ulf Lund og fremhæver, at fibernettene i dagkonkurrerer med andre muligheder for internetadgang, bådekabel-tv-netteneog5G-mobilnettene. Han forstår godt, at internetudbyderne, der lejer sig ind på fibernet hos Norlys og andre danske netejere, herunder TDC Net, gerne så lavere lejepriser, og at kunderne sikkert også ville det. »Hvis vi tog så billige lejepriser, som Fastspeed plæderer for, ville vi ende i en Netto-verden, hvor infrastrukturen ikke fulgte med kravene om cybersikkerhed, grøn omstilling og forventningen om, at alle i Danmark kan komme på en fibernetforbindelse i høj kvalitet,« siger Norlys-direktøren. Han slår fast, at Norlys-koncernen,der senest har opkøbt Danmarks fjerdestørste teleselskab, Telia, i alt har investeret nær 15 milliarder kroner i sit fibernet. »Disse penge skal forrentes, og det er lejeprisen et udtryk for,« siger han. Men fibernettene vil være fuldt udbyggede i Danmark inden for et, to, tre år, og det koster ikke nær så meget at vedligeholde og drive dem i forhold til at grave nye kabler ned. »Det er rigtigt, menvi investerer stadig i milliardklassen hvert år. Og jeg må helt klart advare mod et ræs mod bunden, hvor vi ender med at få en discountinfrastruktur. Så kan det godt være, at nogle internetudbydere på den korte bane kan få en bedre forretning, men det tjener ikke landets langsigtede forretning,« siger Ulf Lund. Norlys Digital kom ud af 2023 med et underskud på 315 millioner kroner før skat. »2023 var økonomisk dårligt for vores tv- og internetforretning, og vi kommer heller ikke ud med overskud i den i 2024. Det skyldes primært, at vi er i gang med en kæmpe omstilling, der også indebærer en komplet udskiftning af vores it-fundament, og det koster bare og belaster selvfølgelig også de kortsigtede resultater. Det vil tage nogle år at få det nye fundament på plads,« siger Norlys-direktøren om det nye system, som både skal omfatte tidligere Boxer- og Stofa-kunder samt nu også det opkøbte Telias kunder. Hvordan betragter du konkurrencen lige nu? »Konkurrencen er benhård, ikke mindst på internetmarkedet. Det bidrager Fastspeed da også til – og hatten af for, at de er gode til at drive den type forretning, ligesom de er gode til at drive politiske dagsordener. Men jeg vil igen advare mod en verden, der kun består af Fastspeedere. Hvis ikke de store selskaber bliver ved med at investere, ender vi som discountland, og det er ingen tjent med, heller ikke Fastspeed,« siger Ulf Lund. Men priserne på internet stiger og stiger, og samtlige selskaber siger åbenlyst, atde sender regningen for stigende lejepå blandt andet fibernettene videre til kunderne. »De fleste investeringer i udbygningerjo lavet, og de kommer ikke med en afskrivningshorisont på tre-fem år,« siger Ulf Lund. Så vi skal ikke forvente, at priserne på en internetforbindelse i Danmark ryger ned lige med det samme? »Det tror jeg ikke, at man skal,« siger Norlys-direktøren.  FAKTANorlys – nu også stor på internet og teleNorlys er landets største energi- og telekoncern, dannet ved en sammenlægning af SE/Sydenergi og det midt- og nordjyske energiselskab Eniig. Selskabet med hovedsæde i Silkeborg har netop købt Danmarks fjerdestørste teleselskab, Telia (med Call me) med i alt 1,29 millioner mobilkunder for 6,25 milliarder kroner.Telia vil blive inkorporeret i Norlys Digital, som i forvejen består af det tidligere Stofa – Danmarks næststørste tv- og internetleverandør efter Nuuday-koncernens YouSee – og Boxer.Norlys ejer også landets største fibernet, opbygget over de seneste mere end 15 år. I marts 2022 solgte Norlys 35 procent af ejerskabet i fibernettet til et hollandsk-fransk konsortium for omkring 6,7 milliarder kroner, som så er brugt på at købe Telia.Fibernettet når lige nu ud til 875.000 danske adresser, men kun 52 procent af dem (426.536 adresser, som ikke alene er Norlys-kunder) er koblet på.Norlys har i flere år pakket sine kundetal ind, så man ikke har kunnet se dem i regnskaberne, men ifølge den halvårlige telestatistik fra Styrelsen for Dataforsyning og Infrastruktur (SDFI) havde Norlys Digital (Stofa) ved årsskiftet 443.261 internetkunder og Norlys TV & Internet (Boxer) yderligere 47.101. I Telias sidste komplette regnskab før Norlys' overtagelse havde Telia ved udgangen af juni 2023 i alt 68.000 bredbåndskunder.Norlys driver også en omfattende energiforretning.FOLD UD Norlys er landets største energi- og telekoncern, dannet ved en sammenlægning af SE/Sydenergi og det midt- og nordjyske energiselskab Eniig. Selskabet med hovedsæde i Silkeborg har netop købt Danmarks fjerdestørste teleselskab, Telia (med Call me) med i alt 1,29 millioner mobilkunder for 6,25 milliarder kroner. Telia vil blive inkorporeret i Norlys Digital, som i forvejen består af det tidligere Stofa – Danmarks næststørste tv- og internetleverandør efter Nuuday-koncernens YouSee – og Boxer. Norlys ejer også landets største fibernet, opbygget over de seneste mere end 15 år. I marts 2022 solgte Norlys 35 procent af ejerskabet i fibernettet til et hollandsk-fransk konsortium for omkring 6,7 milliarder kroner, som så er brugt på at købe Telia. Fibernettet når lige nu ud til 875.000 danske adresser, men kun 52 procent af dem (426.536 adresser, som ikke alene er Norlys-kunder) er koblet på. Norlys har i flere år pakket sine kundetal ind, så man ikke har kunnet se dem i regnskaberne, men ifølge den halvårlige telestatistik fra Styrelsen for Dataforsyning og Infrastruktur (SDFI) havde Norlys Digital (Stofa) ved årsskiftet 443.261 internetkunder og Norlys TV & Internet (Boxer) yderligere 47.101. I Telias sidste komplette regnskab før Norlys' overtagelse havde Telia ved udgangen af juni 2023 i alt 68.000 bredbåndskunder. Norlys driver også en omfattende energiforretning. ",
        "metadata": {
            "source": "https://www.berlingske.dk/virksomheder/dansk-internetgigant-afviser-prisdumpning-og-skjult-flytning-af",
            "image_url": "https://berlingske.bmcdn.dk/media/cache/resolve/image_x_large/image/182/1823504/24766389-der-er-hrd-kamp-om-de-danske-internetkunder-men.jpg",
            "publication_time": "Onsdag d. 07. august 2024, kl. 17.04",
            "author": "Thomas Breinstrup",
            "related_links": [],
            "attachments": []
        }
    }
}