{
    "version": "1.0",
    "document": {
        "id": 20326,
        "title": "Mærket af krigen",
        "content": "Imponerende er det, hvordan scenografen Julie Forchammer i Lille Carls scenerum har formået at skabe tre distinkte rum til de tre personer, hvis relationer desværre forbliver et uvedkommende postulat i historien om krigens mærker, der ellers kunne være nok så aktuel. Madvigs indsats som neurotisk soldat er glimrende, ligesom Bourdat og Fracchilolla er dejlige dansere, men trods velfungerende scener er det koreografiske materiale generelt for manieret og pauvert. Komponistduoen Greatmusic har lavet et flot billedrigt lydunivers, og Mikal Bing fine videosekvenser med bl.a. skyttegrave, kirkegårde og en løbende soldat. Flot indpakning af en tynd dansehistorie.",
        "metadata": {
            "source": "https://www.berlingske.dk/sceneanmeldelser/maerket-af-krigen",
            "image_url": "https://berlingske.bmcdn.dk/media/cache/resolve/image_x_large/image/87/873740/2478141-krigen.jpg",
            "publication_time": "Mandag d. 19. april 2010, kl. 22.30",
            "author": null,
            "related_links": [],
            "attachments": []
        }
    }
}