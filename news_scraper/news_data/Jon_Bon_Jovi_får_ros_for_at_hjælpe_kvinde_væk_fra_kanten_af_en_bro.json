{
    "version": "1.0",
    "document": {
        "id": 313,
        "title": "Jon Bon Jovi får ros for at hjælpe kvinde væk fra kanten af en bro",
        "content": "Rocklegenden Jon Bon Jovi kunne tirsdag aften kalde sig helt for en dag, da han hjalp en kvinde i nød, der befandt sig på kanten af en bro i Nashville i Tennessee. I et opslag påXhar den lokale politikreds i Nashville delt en overvågningsvideo, der viser sangeren forsigtigt vinke til kvinden klædt i blåt for at skabe kontakt. Berlingske deler ikke videoen. Kort før sangeren får etableret kontakten, ser man ellers flere mennesker gå forbi kvinden uden at reagere. I videoen, som politiet har delt, kan man se kvinden holde fast i rækværket, mens hun står på kanten med Cumberland-floden under sig. Efter en kort snak ser man efterfølgende kvinden komme tilbage på den anden side af rækværket, mens forsangeren hjælper hende over, hvorefter de giver hinanden et langt kram. Bon Jovi og den berørte kvinde midt i et kramFold sammenLæs mereFoto: The Metropolitan Nashville Police Department. I opslaget roser Nashvilles politikreds Bon Jovi og det hold af mennesker, som han befandt sig på broen sammen med, for at overtale kvinden til at komme ind i sikkerhed. »Stor ros til Jon Bon Jovi og hans hold for at hjælpe en kvinde på Seigenthaler Ped-broen tirsdag aften. Bon Jovi hjalp ved at overtale hende til at komme væk fra kanten af broen og i sikkerhed,« lyder det i opslaget. »Det der er brug for os alle sammen for at hjælpe med at holde hinanden i sikkerhed,« skriver politichefen for Nashville, John Drake, i en kort erklæring under opslaget. IfølgeBBCbefandt den 62-årige Bon Jovi sig i Nashville for at filme en musikvideo, som skulle skydes på selvsamme bro. De fleste vil nok kende Jon Bon Jovi som forsangeren for bandet Bon Jovi, der havde deres storhedstid i 1980erne, men har lavet musik siden. Forsangeren har blandt andet også haft en række mindre roller som skuespiller. FAKTASelvmordstanker?Hvis du er i krise eller har tanker om selvmord, så sig det til nogen.Du kan kontakte Livsliniens telefonrådgivning på 70 201 201 alle årets dage fra klokken 11.00 til 05.00.Du kan skrive til Livsliniens netrådgivning,﻿skrivdet﻿﻿.dk. Den giver dig svar hurtigst muligt og inden for højst en uge. Du har mulighed for at skrive til den op til seks gange.Du kan kontakte Livslinienschatrådgivningmandag og torsdag klokken 17-21 samt lørdag og søndag klokken 13-17.Du kan benytte Livsliniens selvhjælpsprogram,SOS, der er rettet mod at hjælpe personer med selvmordstanker.FOLD UD Hvis du er i krise eller har tanker om selvmord, så sig det til nogen. Du kan kontakte Livsliniens telefonrådgivning på 70 201 201 alle årets dage fra klokken 11.00 til 05.00. Du kan skrive til Livsliniens netrådgivning,﻿skrivdet﻿﻿.dk. Den giver dig svar hurtigst muligt og inden for højst en uge. Du har mulighed for at skrive til den op til seks gange. Du kan kontakte Livslinienschatrådgivningmandag og torsdag klokken 17-21 samt lørdag og søndag klokken 13-17. Du kan benytte Livsliniens selvhjælpsprogram,SOS, der er rettet mod at hjælpe personer med selvmordstanker.",
        "metadata": {
            "source": "https://www.berlingske.dk/kultur/jon-bon-jovi-faar-ros-for-at-hjaelpe-kvinde-vaek-fra-kanten-af-en-bro",
            "image_url": "https://berlingske.bmcdn.dk/media/cache/resolve/image_x_large_vertical/image/183/1835515/24791131-den-62-rige-rocklegende-befandt-sig-for-nyligt-i.jpg",
            "publication_time": "Torsdag d. 12. september 2024, kl. 11.32",
            "author": "Ines Kajkus",
            "related_links": [],
            "attachments": []
        }
    }
}