{
    "version": "1.0",
    "document": {
        "id": 5839,
        "title": "Business-update: Mægler på jagt efter lejer til mondænt bankdomicil",
        "content": "Kære Berlingske-læser. Det er blevet torsdag eftermiddag og tid til en update fra nærværende erhvervsredaktion, der giver dig en overflyvning over en række af dagens historier om økonomi og erhvervsliv. Mensdansk økonomi brageri vejret, bød dagen – foruden dugfriske bnp-tal – også på et eksklusivt ledigt lejemål og en direktør, der til sin store overraskelse er blevet fyret. Og så har erhvervsministeren sendt en usædvanlig opsang til danske pensionskasser. God læselyst! Vi begynder med førnævnte opsang. For regeringen har, i forbindelse med overtagelsen af EU-formandskabet, tænkt sig at præsentere sit bud på en milliardplan, som, efter eget dens eget udsagn kan blive en »vigtig motor«, når det kommer til at sikre Europas fremtidige konkurrenceevne. Det skriver Børsen, der har talt med erhvervsminister Morten Bødskov (S), som, i kølvandet på den tidligere italienske regeringsleder Mario Draghisdagsordensættende rapport, er kommet frem til, at der investeres for lidt i Europa. Det skal der laves om på, og regeringen mener derfor, at der skal kunne stilles EU-midler til rådighed for finansielle institutioner i forbindelse med større investeringer. En opgave, pensionskasserne ifølge Bødskov også har et ansvar for at løfte ved at investere mere risikovilligt. »Den vækst, som vi har oplevet historisk i Europa, og som har sikret millioner af danske lønmodtagere beskæftigelse, er stærkt udfordret. Så hvis pensionskasserne vil hjælpe med at sikre, at deres medlemmer har et job i fremtiden, er de nødt til at komme op i gear,« siger han til mediet. Over for Berlingske har udenrigsministerLars Løkke Rasmussen (M) ligeledes identificeret udfordringer ved den europæiske konkurrenceevne og sagt, at han er bekymret for, at Danmark kan blive en slags vindernation i en taberregion. Ogsåtalrige topledere harråbt vagt i gevær og opfordret til massive investeringer. For USA og Kina fører massivt, når det kommer til udviklingen af den teknologi, der i fremtiden vil skabe vækst og velstand, lyder den dystre forudsigelse. Efter mere end 100 år på samme adresse ved Holmens Kanal og Kongens Nytorv flyttede Danske Bank forrige forår til et nybygget domicil nær Københavns Hovedbanegård. En spektakulær kunstsamling, samt møbler og interiør er blevetsolgt for et millionbeløb, og 22.000 kvadratmeter har siden stået tomme. Nu skal der findes en ny lejer til det historiske Erichsens Palæ, og det er erhvervsmægleren Colliers, der har fået opgaven. Det skriver Watchmedierpå baggrund af et opslag på LinkedIn. »Vi har glædet os vanvittigt til at kunne meddele, at Colliers kontorudlejningsafdeling er blevet valgt til at stå for udlejningen af disse historiske og helt igennem unikke ejendomme,« skriver Martin Østengaard, der er Colliers’ chef for kontormarkedet i København Som Berlingske tidligerehar skrevet, solgte Danske Bank de overdådige lokaler tilbage i 2016. Salgsprisen lød på 1,4 milliarder kroner, og køberen var livsforsikringsselskabet Standard Life, som er børsnoteret i London. I 2020 skiftede palæetendnu enganghænder, da Standard Life videresolgte palæet til den tyske pensionskasse for læger Ärzteversorgung Westfalen-Lippe (ÄVWL) samt den danske ejendomsinvestor Thylander Gruppen. Efter mere end 30 år på posten forlod Poul Pedersen i 2023 direktørstolen i sit livsprojekt, Thise Mejeri. Herefter tog Svend Schou Borch over – efter mindre end et år er han nu fortid i virksomheden. Det skriverBørsenogFødevareWatch. »Nu er tiden inde til et sporskifte, hvor Thises kerneværdier og forankringspunkter kommer mere i fokus. Det kræver en profil med en anden ledelsesstil og et dybere Thise- og branchekendskab,« lyder det fra bestyrelsesformand Arne Bisgaard i en pressemeddelelse. Svend Schou Borch er dog chokeret, ked af det og meget skuffet over bestyrelsens beslutning, skriver FødevareWatch. »Det er et lyn fra en klar himmel,« tilføjer han. Roret hos mejeriet overtages af viceadministrerende direktør og økonomidirektør Per Godsk Nielsen, der har været ansat i virksomheden ad flere omgange. A: Minister om meget nervøse danskere: Det er »frygt for, hvad der venter« Det gik rigtig godt for den danske økonomi i 2024, viser nye tal fra Danmarks Statistik. Mens samtidig falder forbrugernes humør ganske kraftigt og kommer ned på det laveste niveau siden 80erne. Læs artiklen her. B: Glem alt om USAs gyldne techaktier – her er årets overraskende vinderaktier De europæiske aktier har sammenlignet med de amerikanske fået den bedste start i 25 år. Det skyldes nye kastevinde på begge sider af Atlanten. Men bør danske investorer rette blikket mod de mere hjemlige breddegrader? Det svarer tre eksperter på. Læs artiklen her. C: Det er dyrt at blive bedstemor: Indkomsten falder markant, når første barnebarn bliver født Bedstemødre oplever betydelig lønnedgang, når første barnebarn bliver født – det gælder dog ikke for bedstefædrene. Det viser nyt dansk studie. Læs artiklen her. Tak, fordi du læste med!",
        "metadata": {
            "source": "https://www.berlingske.dk/virksomheder/business-update-maegler-paa-jagt-efter-lejer-til-mondaent-bankdomicil",
            "image_url": "https://berlingske.bmcdn.dk/media/cache/resolve/image_x_large_vertical/image/189/1892098/24895272-carsten-egeriis-er-topchef-i-danske-bank-der-sids.jpg",
            "publication_time": "Torsdag d. 20. februar 2025, kl. 16.21",
            "author": "Tobias Lind Larsen",
            "related_links": [],
            "attachments": []
        }
    }
}