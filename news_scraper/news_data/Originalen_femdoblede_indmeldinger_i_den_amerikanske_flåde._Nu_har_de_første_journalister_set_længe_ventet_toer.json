{
    "version": "1.0",
    "document": {
        "id": 15429,
        "title": "Originalen femdoblede indmeldinger i den amerikanske flåde. Nu har de første journalister set længe ventet toer",
        "content": "Allerede i 2010 skrevBerlingskeom, at en opfølger til jagerflyhittet med Tom Cruise fra 1986, »Top Gun«, var på vej. Efter års rygter og forventninger fra kultfilmens mange fans, er toeren, »Top Gun 2: Maverick«, nu så tæt på udgivelse, at den er blevet vist til journalister første gang. Det skete ved den såkaldte CinemaCon i Las Vegas, skriverVariety. Lad os få udløst spændingen, som de siger i »X Factor«: De journalister, der har skrevet om filmen på Twitter, er helt vilde med den. Filmen er som nævnt en opfølger til »Top Gun« fra 1986, som var instrueret af nu afdøde Tony Scott. »Top Gun« handler om den uregerlige jagerpilot Pete »Maverick« Mitchell, spillet af Tom Cruise, som skal både lære og konkurrere på den prestigefyldte jagerpilotskole, Top Gun. Yinen til Mavericks vilde yang, »Iceman«, blev spillet køligt og kontrolleret af Val Kilmer. Filmen var indflydelsesrig på en række områder: Den gjorde ifølgeABCNews Tom Cruise til verdens største filmstjerne, soundtracket blev et kæmpehit, særligt på grund af Kenny Loggins' »Danger Zone« og Berlins »Take My Breath Away«, og sluttelig førte filmen ifølgeScreenranttil, at tilmeldingerne til at blive soldat i den amerikanske flåde steg med 500 procent. Filmen er også berømt for sine banebrydende optagelser af jagerfly i kamp og for den homoerotiske og legendariskebeachvolleyscene. I opfølgeren gentager Cruise sin rolle, men den nu ældre Maverick har fået til opgave at træne en gruppe yngre Top Gun-piloter, som spilles af blandt andre Miles Teller (kendt fra »Whiplash«) og Glen Powell (kendt fra »Hidden Figures«).  Nu til selve reaktionerne, som måske skal tages med et gran salt, da der ofte efter disse visninger inden en premiere er mere positive holdninger til en film, end når de egentlige anmeldelser kommer. Men tilsyneladende kan fans af originalen roligt glæde sig til premieren. Scott Menzel, der er næstformand for anmeldersammenslutningen Hollywood Critics Association, skriver at »Top Gun 2: Maverick« vil vælte originalens fans fuldstændig omkuld. »Jeg synes, den er bedre end originalen på næsten enhver måde,« skriver Menzel.  Top Gun Maverick is going to completely blow away fans of the original and may even make some new ones along the way. Truthfully, even though the plot is very dependent on that of the original, I found the film to be better than the original in almost every way.#TopGunMaverickpic.twitter.com/t7P4VLxMeU Steven Weintraub, der er chefredaktør på underholdningssitet Collider, skriver, at han var meget imponeret over cinematografien og Tom Cruises, Miles Tellers og Glem Powells skuespil. »Det er denne slags film, man gerne vil se på det størst mulige lærred,« skriver Weintraub på Twitter.  Absolutely loved#TopGunMaverick. Blown away by the cinematography and flying scenes and of course@TomCruise’s performance. Rest of the cast was great with special props to@Miles_Tellerand@glenpowell. This is the kind of movie you want to see on the biggest screen possible.pic.twitter.com/PIfs2aGi2v Ben Pearson, der er redaktør på onlinemediet Slashfilm, skriver om filmen, at selvom den måske er forudsigelig, så er den stadig tilfredsstillende. »Drabeligt god luftaction. Den er præcis, hvad fansene gerne vil have,« skriver Ben Pearson på Twitter.  Top Gun: Maverick: Just because something is predictable doesn’t make it any less satisfying. It has a near-identical structure to the original, but with some added drama between Maverick and Goose’s son. Absolutely killer air action. It’s exactly what fans will want. Chris Lindahl, der er filmskribent på Indiewire, roser også filmen. Han roser særskilt Lady Gagas temasang, som blev afsløret til CinemaCon. »Lady Gagas »Hold My Hand« er en sømløs del af den katarsis (sjælerenselse,red.),som finder sted i denne overraskende følelsesladede film,« skriver Lindahl.  Lady Gaga’s “Hold My Hand” is a seamless piece of the catharsis of this surprisingly emotional movie, a ballad that reminds everyone — not that we needed it — that Gaga is a vocal powerhouse »Top Gun 2: Maverick« får rigtig premiere på Cannes Film Festival i maj, og siden bliver den sendt ud i de amerikanske biografer 30. maj. I Danmark er der indtil videre kun få biografer, hvor man kan købe billet, men den kan i disse ses fra 26. maj. »Top Gun 2: Maverick«. Action, Adventure. 131 minutter. Af Joseph Kosinski. Med Tom Cruise, Miles Teller, Val Kilmer, Jennifer Connelly, Lewis Pullman, m.fl.",
        "metadata": {
            "source": "https://www.berlingske.dk/skaerm/originalen-femdoblede-indmeldinger-i-den-amerikanske-flaade-nu-har-de",
            "image_url": null,
            "publication_time": "Fredag d. 29. april 2022, kl. 11.43",
            "author": "Joachim Talbro Paulsen",
            "related_links": [],
            "attachments": []
        }
    }
}