{
    "version": "1.0",
    "document": {
        "id": 20846,
        "title": "Den franske regering skudt i sænk. Men det får ikke problemerne til at forsvinde",
        "content": "Godmorgen! Frankrigs regering er blevet væltet efter mistillidsafstemning. Men først dagens andre vigtige overskrifter. Onsdag aften var det franske parlament samlet for at stemme om et mistillidsvotum mod premierminister Michel Barnier.Fold sammenLæs mereFoto: Sarah Meyssonnier/Reuters/Ritzau Scanpix. Onsdag aften stemte Frankrigs parlament for et mistillidsvotum mod regeringen og premierminister Michel Barnier. Eller fortalt med andre ord: Den franske regering er blevet væltet. Michel Barnier nåede kun at sidde på posten i tre måneder, hvilket er den korteste tid for en premierminister i nyere fransk historie. Tidligere på ugen forsøgte Barnier at bulldoze et finanslovsforslag gennem parlamentet uden en afstemning, og det har skabt enormt stor utilfredshed blandt partierne til højre og venstre for regeringen. For at få afsat regeringen krævede det 288 stemmer, og regeringen blev sendt ud med 331 stemmer. Derfor er den franske regeringskoalition nu fortid. Men problemerne forsvinder ikke nødvendigvis af den grund, lyder det fra Berlingskes korrespondent i Sydeuropa, Martin Tønner, i enlynanalyse: »Det gør den politiske krise endnu dybere. De skal nu til at finde en ny regering, og det kan godt gå hen og blive svært.« At det ville ske, lå i kortene, eftersom den franske nationalsamling består af tre store og uforsonlige blokke. Martin Tønner beskriver, at Barnier har etrygte som en barsk forligsmager, fordi han ledede EUs hold under de vanskelige forhandlinger om Brexit i Storbritannien. Det helt store spørgsmål, der står tilbage, er: Hvad kan præsident Macron gøre nu? Forventningen er, at Macron meget hurtigt vil udpege en ny premierminister. En af favoritterne til den post er forsvarsminister Sébastien Lecornu. Præsidenten har annonceret, at han vil tale til den franske befolkning på tv i aften klokken 20 dansk tid. Om et navn til den prominente post som premierminister vil glide over hans læber allerede der, kan kun tiden vise. For den 47-årige Christoffer Zieler har hårtab og en stadigt tydeligere måne været et livsvilkår i mange år. Han arbejder på Weekendavisen og har på avisens regning været en tur i Istanbul for at få lavet en hårtransplantation. I en klumme skriver han, at »det jo kun er hår«, og hvis det ikke bliver pænt, klipper han det bare af. Men hvorfor få lavet en dyr og omfattende operation, hvis det »kun er hår«? Lyt med her.  God dag!",
        "metadata": {
            "source": "https://www.berlingske.dk/dagens-overblik/den-franske-regering-skudt-i-saenk-men-det-faar-ikke-problemerne",
            "image_url": "https://berlingske.bmcdn.dk/media/cache/resolve/image_x_large_vertical/image/186/1864919/24846164-derfor-er-den-franske-regeringskoalition-nu-fortid.jpg",
            "publication_time": "Torsdag d. 05. december 2024, kl. 06.14",
            "author": "Trine Vester",
            "related_links": [],
            "attachments": []
        }
    }
}