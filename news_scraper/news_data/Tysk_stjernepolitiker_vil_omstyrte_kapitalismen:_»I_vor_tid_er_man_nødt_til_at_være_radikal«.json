{
    "version": "1.0",
    "document": {
        "id": 6993,
        "title": "Tysk stjernepolitiker vil omstyrte kapitalismen: »I vor tid er man nødt til at være radikal«",
        "content": "På den europæiske venstrefløj erHeidi Reichinneken usædvanlig succeshistorie. For lederen af det tyske venstreparti Die Linke er rød, radikal og rasende populær hos de unge. Stik imod alle odds fik det tyske venstreparti Die Linke derfor et godt valg med 8,8 procent af stemmerne i februar. I et interview med avisenNeue Osnabrücker Zeitunguddyber partilederen sit ønske om et radikalt opgør med kapitalismen. »Jeg siger det klart og tydeligt: I vor tid er man nødt til at være radikal. Socialstaten bliver stadig mere udhulet, rigdommen hos de få eksploderer, og demokratiet er også alvorligt truet af det. Den, der vil forhindre det, kan ikke støtte kapitalismen. Han må omstyrte den.« Vi bliver i Tyskland, hvor efterretningstjenesten Verfassungsschutz for nylig vurderede, at højrepartiet Alternative für Deutschland må betragtes som »højreekstremistisk«. Det har fået politikere på tværs af fløjene til at kræve AfD forbudt. Men det vil være en fejl at tro, at man kan løse grundlæggende problemer ved at opløse højrepartiet, advarer skribentenNikolas BusseiFrankfurter Allgemeine Zeitung: »Det, der betyder noget for AfD-vælgerne, kan man ikke bare få til at forsvinde med et partiforbud. Ikke ulig USA eller andre steder i Vesten er det migration og liberalisering af samfundet, der opleves som et tab af kontrol, hjemstavn og tradition. Tysk politik er nødt til at finde mere overbevisende svar på det end hidtil.« I midten af tysk politik led kristendemokraten Friedrich Merz tidligere på ugen et ydmygende nederlag, da han som den første kansler nogensinde ikke kunne samle flertal for sig selv ved en hemmelig afstemning om kanslerposten i Forbundsdagen. Først i anden runde lykkedes det for Merz. Forløbet er flere steder i tysk presse blevet udlagt som en demokratisk krise, men i den schweiziske avisNeue Zürcher Zeitungmaner redaktørenMorten Freideltil besindighed. »Regeringen kan ganske vist være svækket af dette nederlag. Man skal bare ikke forveksle en stabil regering med et stabilt demokrati. Dommedagsprofetierne er efterhånden så drastiske, at man må tale om lyst. Hvis man hele tiden besværger sammenbruddet, ender man før eller siden med at gøre det til virkelighed.«",
        "metadata": {
            "source": "https://www.berlingske.dk/opinion/tysk-stjernepolitiker-vil-omstyrte-kapitalismen-i-vor-tid-er-man-noedt-til",
            "image_url": "https://berlingske.bmcdn.dk/media/cache/resolve/image_x_large/image/192/1920035/24948147-partileder-heidi-reichinneks-popularitet-blandt-yn.jpg",
            "publication_time": "Lørdag d. 10. maj 2025, kl. 06.16",
            "author": "Troels Heeger",
            "related_links": [],
            "attachments": []
        }
    }
}