{
    "version": "1.0",
    "document": {
        "id": 22454,
        "title": "Presset stiger på Trump – afgørende sejr lader vente på sig",
        "content": "Donald Trump var tydeligt irriteret, da han fik spørgsmålet. For selvom Det Hvide Hus de seneste uger har annonceret, at en stribe af »deals« er nært forestående, har USA endnu ikke nedfældet en eneste aftale med nogen af de knap 100 lande, præsidenten har pålagt straftold. »Folk skal stoppe med at spørge, hvor mange aftaler vi kommer til at skrive under denne uge, for en dag kommer vi og giver jer 100 aftaler,« sagde Donald Trump til en journalist framediet CNBC. »Vi behøver ikke skrive under på aftaler. De må underskrive aftaler med os. De vil have en del af vores marked. Vi vil ikke have en del af deres marked,« lød det videre. Anledningen var et møde med den canadiske premierminister, Mark Carney, hvor Trump ligeledes afviste, at der er noget, der kan få ham til at fjerne sin told på Canada. Præsidenten nedtonede dermed behovet for og ambitionen om at indgå handelsaftaler. Handelskrigen befinder sig nu i et vadested, og en ende kan endnu ikke skimtes i horisonten. Spørger man Helge Pedersen, der er cheføkonom i Nordea, vurderer han, at der på trods af »usikkerheden« vil blive indgået handelsaftaler på sigt. For det er en del af Trumps spil at sige, at andre lande er mere afhængige af USA, end USA er af dem, lyder det. »Han vil hele tiden foregive, at amerikanerne har overhånden,« siger Helge Pedersen. Nordeas cheføkonom, Helge Pedersen, vurderer, at det fortsat er Trump-administrationens mål at lave handelsaftaler med en række af de lande, præsidenten har pålagt straftold.Fold sammenLæs mereFoto: Niels Ahlmann Olesen/Berlingske. For der er samtidig forlydender om, at indgåelsen af handelsaftaler med omkring 15 lande skulle være nært forestående, påpeger han. Her nævnes Indien som ét af dem. »Det ville i sig selv være et godt resultat. Der er så også 75 andre lande, som amerikanerne dog angiveligt er ved at tale med,« siger Helge Pedersen. Foreløbig er Trumps toldfremfærd – efter præsidentens eget udsagn – sat på pause i 90 dage. En fremfærd, der sendte rystelser gennem markederne og såedetvivl om USAs statussom et finansielt anker i verdensøkonomien. Det betyder, at det for nuværende er 8. juli, der er skæringsdatoen, før toldtruslerne kan blive til virkelighed. Der er dog fortsat en generel importtold på ti procent, told på importerede biler, stål og aluminium, mens Kina som det eneste land ikke er undtaget. Det er en del varegrupper, landet eksporterer store mængder af, dog alligevel. Helge Pedersen har ad flere gange fortalt Berlingske, at han ser de toldtrusler, der blev annonceret i april, som et udspil til forhandling. Og ud fra den præmis vurderer han, at pausen ikke nødvendigvis stopper i juli. »Hvis det viser sig, at der er fremskridt i forhandlingerne, er det min opfattelse, at man kan komme til at forlænge den periode,« siger han. En intern utålmodighed og modstand mod straftolden har dog set dagens lys. Trumps tidligere vicepræsident Mike Pence har ytret en hidtil uset kritik og udtalt, at toldpolitikken i sidste ende vil ramme de amerikanske forbrugere hårdere end de lande, som Trump forsøger at få til at makke ret. »Det er essentielt nye industripolitikker, som vil skabe inflation, skade forbrugerne og i sidste ende skade den amerikanske økonomi,« sagdehan tirsdag til CNN. Dertil kommer, at to tredjedel af de amerikanske vælgere ser med skepsis på, hvordan Trump har håndteret sin toldpolitik. Og ifølge avisenThe Washington Poster »Rustbæltet« ved at miste tilliden til, at præsidentens toldplan kan genrejse deres del af USA. I svingstaten Pennsylvania tror flere erhvervsdrivende ikke længere på, at tabte produktionsarbejdspladser vil vende tilbage. Det var under et møde med den canadiske premierminister, Mark Carney, at Trump senest blev konfronteret med, at en række annoncerede handelsaftaler ikke er i hus.Fold sammenLæs mereFoto: Jim Watson/AFP/Ritzau Scanpix. Det var ellers Trumps handelskrigs raison d'etre, at produktion og arbejdspladser skulle bringes tilbage til USA. Og de lande, som amerikanske arbejdspladser i høj grad er forsvundet hen til, fik som straf pålagt de højeste toldsatser, påpegedeHelge Petersen på »befrielsesdagen«. Årsagen til den voksende skepsis i »Rustbæltet« kan ifølge cheføkonomen være, at det grundlæggende er modstridende både at annoncere straftold og gå efter handelsaftaler. For uden høj straftold mister virksomhederne incitamentet til at flytte deres produktion til USA. »Det er klart, at nogen tænker på, hvor mange job, der rent faktisk kommer tilbage til USA, hvis man laver handelsaftaler,« siger Helge Petersen. IfølgeDet Hvide Hus selvhar Donald Trump med sin fremfærd »sikret« USA tilsagn på investeringer for over 5000 milliarder dollar fra en række oplistede virksomheder. Derudover har administrationen regnet sig frem til, at disse investeringer vil skabe 450.000 arbejdspladser. »Det er svært at sige, hvad der er op og ned i fortællingen lige nu, men jeg har svært ved at foretille mig, at man fra amerikansk side ikke vil indgå handelsaftaler,« siger Helge Petersen. Aftalerne lader imidlertid vente på sig. Trumps finansminister, Scott Bessent, har dog ligeledes bedyret, at der er aftaler på vej, og har blødt tonen op over for Kina, der fortsat er ramt af Trumps toldhammer. I weekenden skal parterne mødes i Schweiz. »Jeg tror, at det kommer til at handle om deeskalering og ikke om den store handelsaftale,« sagde Bessent onsdag ifølgeThe Wall Street Journal. Og det kan tage tid før der kommer aftaler i hus – både med de 15 lande, hvor der pågår forhandlinger, og med de resterende, vurderer Helge Pedersen og henviser til, at det kun er omkring en måned siden, at straftolden blev annonceret. »Jeg tror ikke, at det er problematisk som sådan, at vi ikke har set en handelsaftale endnu. Det vigtige er, at vi hører om fremskridt i forhandlingerne,« siger han og påpeger, at dette taler for, at straftolden fortsat kan ses som et udspil til forhandling, der skal ende med en aftale, som Trump kan præsentere som en sejr.",
        "metadata": {
            "source": "https://www.berlingske.dk/oekonomi/presset-stiger-paa-trump-afgoerende-sejr-lader-vente-paa-sig",
            "image_url": "https://berlingske.bmcdn.dk/media/cache/resolve/image_x_large_vertical/image/191/1919166/24946417-trump-har-annonceret-straftold-mod-det-meste-af-ve.jpg",
            "publication_time": "Onsdag d. 07. maj 2025, kl. 16.59",
            "author": "Tobias Lind Larsen",
            "related_links": [],
            "attachments": []
        }
    }
}