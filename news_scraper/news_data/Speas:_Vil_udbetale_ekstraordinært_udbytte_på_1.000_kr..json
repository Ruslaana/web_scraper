{
    "version": "1.0",
    "document": {
        "id": 12516,
        "title": "Speas: Vil udbetale ekstraordinært udbytte på 1.000 kr.",
        "content": "Investeringer i private equity fonde gav i perioden et afkast på 5,9 mio. kr. mod 26,1 mio. kr. i perioden sidste år, fremgår det af regnskabet. I første halvår har Speas haft et resultat af investeringer i private equity fonde på 7,2 mio. kr., inklusive en negativ valutakursregulering på 2,9 mio. kr. Og i perioden har Speas indbetalt 11,9 mio. kr. til private equity fondene i henhold til de afgivne investeringstilsagn og modtaget 121,8 mio. kr. i retur som provenu fra exits, rekapitaliseringer med videre, skriver selskabet. Samtidig oplyser Speas, at man udbetaler et ekstraordinært udbytte på 1.000 kr. per aktie for perioden, der løber fra 1. februar til 31. juli.  Investeringsselskabet fastholder forventningerne om at realisere et langsigtet egenkapitalafkast på 8-9 pct. om året. »Årets resultat vil være afhængigt af udviklingen på de finansielle markeder,« påpeger Speas i regnskabet.",
        "metadata": {
            "source": "https://www.berlingske.dk/aktier/speas-vil-udbetale-ekstraordinaert-udbytte-paa-1.000-kr",
            "image_url": "https://berlingske.bmcdn.dk/media/cache/resolve/image_x_large/image/21/210802/14749399-billede.jpg",
            "publication_time": "Torsdag d. 15. september 2016, kl. 13.04",
            "author": null,
            "related_links": [],
            "attachments": []
        }
    }
}