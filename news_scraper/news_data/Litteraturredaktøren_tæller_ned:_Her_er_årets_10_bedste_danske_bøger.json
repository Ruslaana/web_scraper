{
    "version": "1.0",
    "document": {
        "id": 8590,
        "title": "Litteraturredaktøren tæller ned: Her er årets 10 bedste danske bøger",
        "content": " Foto: Asger Ladefoged.  Liv Helm skriver fiktion over sit eget liv i »Med hjertet i hånden«. Hendes bedsteforældre begår selvmord sammen, det kommer ikke bag på hende, for de har indviet hende i planerne. Men bedsteforældrenes selvmord og de seksuelle overgreb, hun var udsat for som barn, får betydning for det voksne menneske. Og bogen handler i høj grad også om at se sine dæmoner i øjnene. Foto: Gyldendal. Berlingskes anmelder gav 5 stjerner og skrev om »Med hjertet i hånden«: »Der skal et særligt mod til både at se sig selv og sine dæmoner i øjnene og på denne måde at servere det hele på et sølvfad til omverden. Men det er ikke dét, der er det mest bemærkelsesværdige ved Liv Helms rørende, rystende og vedkommende roman. Det er derimod, at hun formår at trække læseren med ind i sit univers og almengøre det personlige og særegne. At hun med sin egen fortælling åbner for dialog og spejling og giver andre mulighed for at forstå sig selv (bedre) gennem sin fortælling.« Læs anmeldelsenher.  Foto: Nicoline Kjems-Krognos.  HistorikerenTom Buk-Swientyhar efterhånden en lang række historiske bestsellere på samvittigheden. Hans nyeste dokumentariske fortælling, »Berlin brænder«, har da også det, der skal til. I årene omkring ødelæggelsen af Det Tredje Riges hovedstad møder vi fire danskere, der med livet som indsats oplevede verdenshistorien – og skrev om den. Det var Berlingske Tidendes unge korrespondent Poul E. Stemann, Arild Hvidtfeldt fra Social-Demokraten og to diplomater fra den danske ambassade, legationsråden Vincens Steensen-Leth og attacheen Frederik Holck Colding. Foto: Politikens Forlag. Gennem de mere eller mindre anonyme hovedpersoner skildrer Buk-Swienty verdenshistorie på den helt store klinge. Det fungerer! Berlingskes anmelder gav 5 stjerner og skrev om »Berlin brænder«: »De danske helte og heltinder er fascinerende skikkelser. Tom Buk-Swienty graver det rene guld frem i arkiverne.« Læs anmeldelsenher.  Foto: Lindhardt og Ringhof.  Tæt på sankthans mødes en gruppe tidligere studiekammerater i et sommerhus i en nordjysk skov. Her bebuder værtsparret, at de vil gifte sig med hinanden under studiekammeraternes besøg. Udsigten til brylluppet får forskellige følelser og frustrationer, som venneflokken har for hinanden på kryds og tværs, til at blusse op. Og pludselig udvikler sommerhusturen sig både sensuelt og samlivsdebatterende. Foto: Lindhardt og Ringhof. Berlingskes anmelder gav 5 stjerner og skrev om »Kun til navlen«: »Under alle omstændigheder er denne skærsommernatsdrøm af en roman en bemærkelsesværdig og mere end fornem debut.« Linea Maja Ernst fik i øvrigt Bogforums Debutantpris 2024 for »Kun til navlen«. Læs anmeldelsenher.  Foto: Søren Lorenzen.  Maren Uthaug skriver i »88%« videre på det univers, hun skabte i forgængeren, »11%«. Her lever mænd som avlsdyr på særlige centre, alle spor af patriarkatet bliver forsøgt slettet, og skaldede Britney-vagter opretholder ordenen. En af avlshannerne er blandt romanens fire hovedpersoner. De øvrige er naturligvis kvinder. Og de lever i en dystopisk fremtidsverden fyldt med menstruationsblod, påsyede penisser og euforiserende kobraslangegift. Foto: Lindhardt og Ringhof. Berlingskes anmelder gav 5 stjerner og skrev om »88%«: »Maren Uthaug kan gå syvmileskridt over grænsen i sorte lædersko med en elegance, der efterlader hendes læsere måbende tilbage. Og det er i selve sproget, der er lige så farligt og råt, som det er letlæseligt – men også i hendes afsindigt generøse og sanselige fantasiverdener.« Læs anmeldelsenher.  Foto: Gyldendal.  »Hvad kalder man en mand, som drikker sig så fuld, at han brækker sig over tv-bordet, når han passer sin papdatter og på et tidspunkt går op i soveværelset og skyder sig i hovedet med et jagtgevær? Pow.« Sådan lyder et af digtene i Christina Hagens digtsamling »Pow pow pow«. Svigtene står i kø, og bliver i en del af bogen leveret som grumme molbovittigheder. Foto: Gyldendal. Berlingskes anmelder gav 6 stjerner og skrev om »Pow pow pow«: »Jeg bryder mig ikke om den privilegerede, semimasochistiske nydelse, jeg fik ud af at læse digtene, og de til tider absurde skildringer af vold, misbrug og svigt. Men sådan må det være. Seks stjerner. Mindre kan ikke gøre det.« Læs anmeldelsenher.  Foto: Niels Ahlmann Olesen.  Vætterne, altså overnaturlige væsner som ellefolk, nisser, dværge, nøkker, trolde og alfer, har måttet finde nye levesteder, da deres tidligere forsvandt. Nu bor de i kredsløbene for elektricitet og vand, i maskiner, drevet af fossile brændstoffer og andre menneskeskabte steder. I 1980erne boede for eksempel en ellekonge og hans hof i lyskrydset mellem Kastetvej og Dannebrogsgade i Aalborg. Én af dem er ellepigen Pif, der optræder i bogens titel. »Ellepigen Pif & 42, den tavse guru« er nok lidt gakket, men på en uforlignelig god måde. Foto: Gyldendal. Berlingskes anmelder gav 6 stjerner og skrev om »Ellepigen Pif & 42, den tavse guru«: »Denne anmeldelses morale skal under alle omstændigheder være denne: At man så vidt muligt – som det udsatte væsen, man nu engang er – bør læse det bedste, mens man stadig kan. At »Pif & 42, den tavse guru« med stor sandsynlighed er (noget af) den bedste danske fiktion, der lige nu rammer boghandlernes hylder. At man derfor bør læse romanen.« Læs anmeldelsenher.  Foto: Asger Ladefoged.  En 57-årig sygemeldt kvinde tager hver uge bussen til sin traumebehandler, efter at en voldsom oplevelse har reaktiveret flere andre fortrængte traumer. Skridt for skridt nærmer hun sig det forfærdelige. Og undervejs folder vold, overgreb og død fra fortiden sig ud. Foto: Gyldendal. Berlingskes anmelder gav 6 stjerner og skrev om »Øvelser i mørke«: »Den er sorgfuld, vred og så formfuldendt leveret, at man som læser kommer ud med et nyt syn på verden.« Læs anmeldelsenher.  Foto: Søren Bidstrup.  Sammen med sin familie flytter Thomas til den lille ø Fejø. Her vil de skabe en anden og bedre tilværelse. De vil slå rødder og finde ro og tid til det nære. Det lykkes også for en tid. Og øboernes fantastiske historier og farverige persongalleri gør det hele eventyrligt. Men så begynder det at gå skævt. Sønnen trives ikke i skolen, og de slår sig på øsamfundets hierarkier og fasttømrede strukturer. Bogen blev efter sin udgivelse kritiseret af nogle af Fejøs beboere. De mente, at de kunne genkende sig selv i bogen. Foto: Gyldendal. Berlingskes anmelder gav 5 stjerner og skrev om »Insula«: »Der findes jo gode mennesker, og der findes kærlighed, og der findes muligheder og håb, og Thomas er ingen jammerkommode, han er digter, og han digter godt om sig selv og sine nærmeste.« Læs anmeldelsenher.  Foto: Linda Kastrup.  Ib Michaels»Fra den anden side af solskinnet« er skrevet, efter at han som 77-årig fik en blodprop i hjernen. Han skriver om den dag, hvor han pludselig ikke kunne styre den ene side af sin krop. Han skriver om at kæmpe for at blive sig selv igen. Og han skriver om at erkende, at han aldrig vil blive helt som før. Men ikke kun om det. Han kommer hele vejen rundt. Fra kvantemekanik til kosmos. Foto: Gyldendal. Berlingskes anmelder gav 6 stjerner og skrev om »Fra den anden side af solskinnet«: »Det kan godt være, at Ib Michael har skrevet noget lige så godt tidligere. Hans forfatterskab er så stort, rigt og mangfoldigt. Der er nok at tage af. Men jeg er ret sikker på, at han aldrig har skrevet noget bedre. Noget mere bevægende.« Læs anmeldelsenher.  Foto: Tobias Kobborg.  I »Ræveår« er vi taget til 1700-tallets Læsø, hvor otte kvinder kører øens liv og landbrug alene. Mændene er på langfart, og når de endelig er hjemme og vende, står den naturligvis på livlige favntag. Dermed er kvinderne også mere eller mindre kronisk barslende, samtidig med at de passer deres slidsomme arbejde på øen. Et forkrøblet barnelig og en måske forhekset hunræv giver den historiske fortælling et stærkt plot. Foto: Gyldendal. Berlingskes anmelder gav 5 stjerner og skrev om »Ræveår«: »Folkloristisk spøgelseshistorie, almueroman og sprogekvilibrisme i ét – vi danskere kan være rævestolte over at have en forfatter som Marstrand-Jørgensen til at formidle vores historie!« Læs anmeldelsenher.",
        "metadata": {
            "source": "https://www.berlingske.dk/litteratur/litteraturredaktoeren-taeller-ned-her-er-aarets-10-bedste-danske-boeger",
            "image_url": "https://berlingske.bmcdn.dk/media/cache/resolve/image_x_large_vertical/image/186/1866551/24849250-maren-uthaugs88-er-blandt-de-10-bedste-danske.jpg",
            "publication_time": "Torsdag d. 19. december 2024, kl. 21.15",
            "author": "Christina Hilstrøm",
            "related_links": [],
            "attachments": []
        }
    }
}