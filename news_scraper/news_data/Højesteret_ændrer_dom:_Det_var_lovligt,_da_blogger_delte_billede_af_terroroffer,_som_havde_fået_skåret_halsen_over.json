{
    "version": "1.0",
    "document": {
        "id": 20699,
        "title": "Højesteret ændrer dom: Det var lovligt, da blogger delte billede af terroroffer, som havde fået skåret halsen over",
        "content": "Det var lovligt, da Kim Møller delte et billede af en kvinde, der havde fået skåret halsen over. Det fremgår afdommen fra Højesteret,der er blevet offentliggjort fredag klokken 12. I 2023 blev Kim Møllerdømt i Vestre Landsretfor at have delt et billede fra et terrorangreb i Nice i 2020 på sin nu lukkede blog Uriasposten, der ofte beskrives som højreorienteret. Angrebet foregik i kirken Notre-Dame-de-l'Assomption, og tre mennesker blev dræbt med en kniv. Billedet viste et af ofrene, en 60-årig kvinde, der havde fået skåret halsen over i angrebet, og som lå død på kirkegulvet med blod omkring sig. Men procesbevillingsnævnet gav Kim Møller tilladelse til at få prøvet sin sag i Højesteret, og fredag klokken 12 har Højesteret afsagt dom. Højesteret skriver, at den skulle overveje om dommen i landsretten var i overensstemmelse med Den Europæiske Menneskerettighedsdomstols praksis om afvejning af retten til privatliv efter artikel 8 over for retten til ytringsfrihed efter artikel 10 i Den Europæiske Menneskerettighedskonvention. Du kan læse domsresumeet i faktaboksen nederst i artiklen. Højesteret fandt, at blogindlæggets funktion kunne sidestilles med den, som traditionelle medier udøver, og derfor skulle indlæggets beskyttelse af artikel 10 vurderes efter samme målestok som den, der gælder traditionelle medier. Højesteret skriver derudover, at kvinden »ikke umiddelbart var genkendelig« på billedet, fordi hendes venstre arm dækkede den øverste del af hendes ansigt. »Under de anførte omstændigheder fandt Højesteret, at hensynet til ytringsfriheden vejede tungere end hensynet til privatlivet. Videregivelsen af billedet kunne herefter ikke anses for uberettiget. Højesteret stadfæstede herefter byrettens dom, således at T (Kim Møller,red.) blev frifundet. Kim Møllersagde i 2023 til Berlingske, at han mente, at det var vigtigt at vise billedet af den dræbte kvinde for at dokumentere det islamistiske motiv bag handlingen. »Som publicist vil jeg jo gerne dokumentere så tæt på virkeligheden som muligt. Alle taler jo om fake news, så der skal være gennemsigtighed i kilderne. Du skal vise det og ikke bare påstå det. Det er så det, jeg har gjort, men det er jeg ikke sluppet specielt godt fra, må man sige,« sagde Kim Møller til Berlingske. Kim Møller blev i Vestre Landsret dømt efter straffelovens § 264 d, stk. 2, der handler om uberettiget videregivelse af billeder ved særligt skærpende omstændigheder. Det er også § 264, der gælder i sager om såkaldt »hævnporno« - altså sager, hvor den tiltalte uden samtykke har delt intime billeder eller videoer af andre mennesker. Byretten havde ellers frifundet Kim Møller, mens Vestre Landsret altså fandt ham skyldig og straffede ham med fængsel i tre måneder. Han skulle ikke afsone, hvis han udfører samfundstjeneste i 80 timer. FAKTAStraffeloven § 264 d§ 264 dMed bøde eller fængsel indtil 6 måneder straffes den, som uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget en bredere offentlighed. Bestemmelsen finder også anvendelse, hvor meddelelsen eller billedet vedrører en afdød person.Stk. 2. Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år.FOLD UD § 264 dMed bøde eller fængsel indtil 6 måneder straffes den, som uberettiget videregiver meddelelser eller billeder vedrørende en andens private forhold eller i øvrigt billeder af den pågældende under omstændigheder, der åbenbart kan forlanges unddraget en bredere offentlighed. Bestemmelsen finder også anvendelse, hvor meddelelsen eller billedet vedrører en afdød person. Stk. 2. Foreligger der under hensyn til oplysningernes eller videregivelsens karakter og omfang eller antallet af berørte personer særligt skærpende omstændigheder, kan straffen stige til fængsel indtil 3 år. FAKTADomsresumé fra HøjesteretOffentliggørelse af et billede af en kvinde dræbt ved en terrorhandling var lovligSag 92/2023Dom afsagt den 23. februar 2024RigsadvokatenmodTDen 30. oktober 2020 offentliggjorde T en artikel vedrørende en terrorhandling i Frankrig på sit onlinemedie. I artiklen var indsat et billede af en kvinde med overskåret hals.Der blev rejst tiltale mod T for overtrædelse af straffelovens § 264 d, stk. 2, jf. stk. 1, ved under særligt skærpende omstændigheder uberettiget at have offentliggjort billedet. T blev frifundet i byretten, men blev ved landsrettens dom fundet skyldig i tiltalen og straffet med 3 måneders betinget fængsel med vilkår om samfundstjeneste i 80 timer.Sagen angik for Højesteret navnlig, om domfældelsen og straffastsættelsen var i overensstemmelse med Den Europæiske Menneskerettighedsdomstols praksis om afvejning af retten til privatliv efter artikel 8 over for retten til ytringsfrihed efter artikel 10 i Den Europæiske Menneskerettighedskonvention.Højesteret udtalte, at brug af billeder kan have til formål at dokumentere begivenheder, og at billeder i øvrigt kan have en meget mere umiddelbar og kraftig effekt end det skrevne ord. Brugen af billeder kan således være beskyttet ud fra de hensyn, der ligger bag artikel 10 på grund af den gennemslagskraft, de kan have. På den anden side kan billeder af en voldsom begivenhed bidrage til at forstærke den krænkelse, der ligger i offentliggørelsen.Højesteret fandt, at artiklens funktion med det ledsagende billede kunne sidestilles med den, de traditionelle medier udøver, således at beskyttelsen af artiklen skulle vurderes efter samme målestok som den, der gælder for den traditionelle presse for så vidt angår beskyttelsen i henhold til artikel 10. Ved vurderingen af hensynet til ytringsfriheden lagde Højesteret betydelig vægt på, at artiklen angik islamistisk terrorisme og således et emne, som har væsentlig samfundsmæssig interesse, og at billedet i den forbindelse blev brugt til at illustrere den bestialske måde, som terrordrabet på kvinden var blevet begået på.Heroverfor stod hensynet til den myrdede kvindes eftermæle og hensynet til efterladte (privatlivsbeskyttelsen). Højesteret udtalte, at der ved vurderingen af krænkelsen måtte lægges vægt på, at kvinden ikke umiddelbart var genkendelig på billedet, idet hendes venstre arm dækkede den øverste del af ansigtet, og at der ikke var omstændigheder ved billedet, der var egnede til at belaste kvindens eftermæle.Under de anførte omstændigheder fandt Højesteret, at hensynet til ytringsfriheden vejede tungere end hensynet til privatlivet. Videregivelsen af billedet kunne herefter ikke anses for uberettiget. Højesteret stadfæstede herefter byrettens dom, således at T blev frifundet.FOLD UD Offentliggørelse af et billede af en kvinde dræbt ved en terrorhandling var lovlig Sag 92/2023Dom afsagt den 23. februar 2024 RigsadvokatenmodT Den 30. oktober 2020 offentliggjorde T en artikel vedrørende en terrorhandling i Frankrig på sit onlinemedie. I artiklen var indsat et billede af en kvinde med overskåret hals. Der blev rejst tiltale mod T for overtrædelse af straffelovens § 264 d, stk. 2, jf. stk. 1, ved under særligt skærpende omstændigheder uberettiget at have offentliggjort billedet. T blev frifundet i byretten, men blev ved landsrettens dom fundet skyldig i tiltalen og straffet med 3 måneders betinget fængsel med vilkår om samfundstjeneste i 80 timer. Sagen angik for Højesteret navnlig, om domfældelsen og straffastsættelsen var i overensstemmelse med Den Europæiske Menneskerettighedsdomstols praksis om afvejning af retten til privatliv efter artikel 8 over for retten til ytringsfrihed efter artikel 10 i Den Europæiske Menneskerettighedskonvention. Højesteret udtalte, at brug af billeder kan have til formål at dokumentere begivenheder, og at billeder i øvrigt kan have en meget mere umiddelbar og kraftig effekt end det skrevne ord. Brugen af billeder kan således være beskyttet ud fra de hensyn, der ligger bag artikel 10 på grund af den gennemslagskraft, de kan have. På den anden side kan billeder af en voldsom begivenhed bidrage til at forstærke den krænkelse, der ligger i offentliggørelsen. Højesteret fandt, at artiklens funktion med det ledsagende billede kunne sidestilles med den, de traditionelle medier udøver, således at beskyttelsen af artiklen skulle vurderes efter samme målestok som den, der gælder for den traditionelle presse for så vidt angår beskyttelsen i henhold til artikel 10. Ved vurderingen af hensynet til ytringsfriheden lagde Højesteret betydelig vægt på, at artiklen angik islamistisk terrorisme og således et emne, som har væsentlig samfundsmæssig interesse, og at billedet i den forbindelse blev brugt til at illustrere den bestialske måde, som terrordrabet på kvinden var blevet begået på. Heroverfor stod hensynet til den myrdede kvindes eftermæle og hensynet til efterladte (privatlivsbeskyttelsen). Højesteret udtalte, at der ved vurderingen af krænkelsen måtte lægges vægt på, at kvinden ikke umiddelbart var genkendelig på billedet, idet hendes venstre arm dækkede den øverste del af ansigtet, og at der ikke var omstændigheder ved billedet, der var egnede til at belaste kvindens eftermæle. Under de anførte omstændigheder fandt Højesteret, at hensynet til ytringsfriheden vejede tungere end hensynet til privatlivet. Videregivelsen af billedet kunne herefter ikke anses for uberettiget. Højesteret stadfæstede herefter byrettens dom, således at T blev frifundet.",
        "metadata": {
            "source": "https://www.berlingske.dk/kultur/hoejesteret-aendrer-dom-det-var-lovligt-da-blogger-delte-billede-af",
            "image_url": "https://berlingske.bmcdn.dk/media/cache/resolve/image_x_large_vertical/image/176/1767955/24644892-en-skulptur-af-en-fredsdue-af-theo-tobiasse-er-ble.jpg",
            "publication_time": "Fredag d. 23. februar 2024, kl. 12.25",
            "author": "Joachim Talbro Paulsen",
            "related_links": [],
            "attachments": []
        }
    }
}