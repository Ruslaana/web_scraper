{
    "version": "1.0",
    "document": {
        "id": 3439,
        "title": "Efter novembers hårde domme i Hongkong: Nu er de alle enten i fængsel eller i eksil",
        "content": "I november 2019 trådte jeg ind ad døren til et konferencecenter i en af Hongkongs mange skyskrabere. Stemningen var elektrisk. Natten forinden havde Hongkongs prodemokratiske bevægelse nemlig vundet lokalvalget med 70 procent af de afgivne stemmer, og de mange fremmødte så netop dette som begyndelsen på et nyt kapitel for Hongkongs historie. For selvom lokalvalget på papiret kun handler om affaldsafhentning, skolebusser og springvand i parkerne, så vidste hele verden, at valget i realitet kun handlede om én ting: Var folket for mere frihed og demokrati, eller for regimet i Beijing og dets nuværende ledelse af byen? Vælgerne havde svaret klart, de ville have frihed og demokrati. I midten af det summende konferencelokale blev jeg introduceret til en ung mand, der, ligesom jeg selv, dengang endnu ikke var fyldt 25. Hans navn var Joshua Wong – og trods sin ydmyge fremtoning med grydehår og en sort T-shirt med politiske slogans trykt på maven, var han måske det tætteste man dengang kunne komme på en uofficiel leder for Hongkongs demokratibevægelse. Joshua Wong vidste, at han levede livet farligt, for det er ikke uden konsekvenser at lægge sig ud med verdens største diktatur. Men han havde dengang næppe set for sig, hvor voldsomt og brutalt det kinesiske regime ville ende med at slå ned på ham selv og hans kampfæller, skriver Thomas Rohden. Billedet: Joshua Wong og Ivan Lam i 2020.Fold sammenLæs mereFoto: Anthony Wallace/AFP/Ritzau Scanpix. Joshua Wong var en politisk rockstjerne, der som teenager arrangerede megademonstrationer, blev indstillet til Nobels Fredspris af den amerikanske Kina-kommission og nævnt som en af »World's greatest leaders« af Fortune Magazine og nomineret til »Person of the Year« af Time Magazine. Allerede dengang var Joshua Wong hadet og frygtet af regimet i Beijing, så selvom valget i 2019 skulle fremstå som frit og fair, havde Beijings hånddukke-administration i Hongkong sørget for at få hans politiske kandidatur til valget bandlyst. Joshua Wong vidste allerede dengang, at han levede livet farligt, for det er ikke uden konsekvenser at lægge sig ud med verdens største diktatur. Men han havde dengang næppe set for sig, hvor voldsomt og brutalt det kinesiske regime ville ende med at slå ned på ham selv og hans kampfæller. Netop dette nedslagkulminerede i november 2024, da det kinesiske regime endnu en gang slog ned på Hongkongs sønderskudte demokratibevægelse. Ved en retssag blev 45 af byens ledende demokratiaktivister dømt for at konspirere om at undergrave byens sikkerhed. Blandt de 45 dømte var Joshua Wong, der modtog en dom på fire år og otte måneders fængsel i tillæg til den perlerække af domme, han allerede har modtaget. Demokratiforkæmperen Ted Hui stod til flere års fængsel i Hongkong, da han blev hjulpet i eksil i Danmark.Fold sammenLæs mereFoto: Søren Bidstrup. Dommen over Joshua Wong og hans kampfæller er et stort juridisk komplot, hvor legale demokratiske aktiviteter såsom vælgermøder og demonstrationer udlægges som en trussel mod Hongkongs nationale sikkerhed. Lang de fleste af dommene, der er blevet afsagt mod medlemmer af demokratibevægelsen, er sket indenfor rammerne af den nationale sikkerhedslovgivning, der i sommeren 2020 blev indført af regeringen i Beijing. På papiret havde Hongkongerne deres egen autonomi, men med indførslen af den nationale sikkerhedslovgivning viste Kina den diktatoriske jernnæve og tromlede den internationale aftale, der var indgået om Hongkongs særstatus og ret til egenbestemmelse. Loven skabte rammerne for at fængsle hele den prodemokratiske bevægelse i Hongkong på baggrund af tidligere politiske aktiviteter. Herhjemme er det mest kendte offer for den nationale sikkerhedslovgivning formentlig den prodemokratiske politiker Ted Hui, der i 2020 flygtede til Danmark midt under sin retssag om krænkelser af den nationale sikkerhedslovgivning. Han er en af mange prominente prodemokrater i Hongkong, der tog flugten ud af byen på baggrund af sikkerhedsloven. De, der valgte at blive tilbage eller blev forhindret i at flygte, sidder nu fængslet. Alle journalister, politikere, aktiviser og meningsdannere fra den engang så blomstrende demokratibevægelse er nu enten bag tremmer eller lever i politisk eksil. Medier ses ved en kriminalforsorgsbus, der transporterer demokratiforkæmperne Agnes Chow, Ivan Lam og Joshua Wong i Hongkong 23. november 2020.Fold sammenLæs mereFoto: Peter Parks/AFP/Ritzau Scanpix. Også herhjemme syntes støtten til Hongkongs demokratibevægelse at være en belejligt glemt sag, der ikke fylder noget på agendaen. Da bølgerne gik højest i Hongkong tilbage i 2019 svingede den daværende udenrigsminister Jeppe Kofod (S) sig op til atopfordre til »en fredelig dialog«, uden at ville kommentere, om det var det kinesiske regime, der havde det overordnede ansvar for tingenes tilstand. Og Lars Løkke Rasmussen har haft mere travlt med at pleje de kinesiske handelsinteresser end at tale Hongkongs sag, hvilket han selv betegner som en »klarsynet og realistisk Kina-politik«. Det såkaldte »klarsyn« i dansk Kina-politik, har dog sjovt nok aldrig handlet om at fordømme Kinas brud på den FN-registrerede »Sino-British Joint Declaration«, der skulle sikre Hongkongs befolkning sit eget system. Og det har heller aldrig handlet om at opponere mod det justitsmord, som Joshua Wong og de andre demokratiforkæmpere i Hong Kong har været udsat for. For mens Danmark ikke er nærig med støtten til demokratibevægelser i særligt Østeuropa, Afrika eller Mellemøsten, ja så bliver principperne lidt mere vage i kanten, når handelspolitiske interesser i Kina står på spil. En ung mand, der knapt var blevet voksen, før han tog ansvaret for hele byens fremtid på sine skuldre. Joshua Wong og de mange andre fængslede kampfæller er de mest noble frihedskæmpere, som min generation har set, skriver Thomas Rohden fra Dansk Kina-Kritisk Selskab.Fold sammenLæs mereFoto: Linda Kastrup. Dette kom tydeligt frem i 2020, daSverige efter internt pres i Riksdagenforsøgte at løfte spørgsmålet om EU-sanktioner mod Kina, for dets behandling af Hongkong. Her stod det hurtig klart, at Danmarks udenrigspolitiske position var at stikke halen mellem benene og hovedet i busken. I dag er det for mig svært ikke at se på Hongkong med både vemod og sorg i sindet. Slaget om Hongkongs fremtid er tabt til det kinesiske diktatur. Devisen om »ét land to systemer« er for længst blevet brudt. Alle byens demokratiske spydspidser er sat bag lås og slå, og det massive flertal, der i 2019 stemte for en demokratisk retning for byen, er i dag blevet truet til tavshed. Tilmed fik Kinas totalitære regime lov til at smadre det frie Hongkong, mens majoriteten af ledende danske og europæiske politikere primært var optaget af ikke at tage et fast standpunkt i sagen, der kunne provokere kommunistpartiet og forstyrre handelsrelationerne til Kina. Tilbage i Hongkong tænker jeg nu på Joshua Wong. En ung mand, der knapt var blevet voksen, før han tog ansvaret for hele byens fremtid på sine skuldre. Han og de mange andre fængslede kampfæller er de mest noble frihedskæmpere, som min generation har set. Netop derfor forekommer det mig uendeligt trist, at vi har været klar til at ofre så lidt for de mennesker, der ofrede så meget i kampen for frihed og demokrati. Thomas Rohden er folketingskandidat for Radikale Venstre og stifter af Dansk Kina-Kritisk Selskab ",
        "metadata": {
            "source": "https://www.berlingske.dk/kronikker/efter-novembers-haarde-domme-i-hongkong-nu-er-de-alle-enten-i-faengsel",
            "image_url": "https://berlingske.bmcdn.dk/media/cache/resolve/image_x_large_vertical/image/186/1862426/24841318-files-this-file-photo-taken-on-october-29-2019.jpg",
            "publication_time": "Fredag d. 29. november 2024, kl. 21.48",
            "author": null,
            "related_links": [],
            "attachments": []
        }
    }
}