{
    "version": "1.0",
    "document": {
        "id": 8689,
        "title": "Hun er direktør i en »bemærkelsesværdigt ung alder« og er trådt ind i koncernledelsen som den yngste nogensinde",
        "content": "32-årige Charlotte Gerner Kunnerup fik en direktørpost i Dagrofa i december sidste år i en »bemærkelsesværdigt ung alder«. Hun kan derfor skrive på sit cv, at hun er den yngste leder nogensinde, der er indtrådt i koncernledelsen i dagligvaregiganten Dagrofa, der har 14.000 medarbejdere og er blandt Danmarks største virksomheder. På kort tid har hun formået at sætte »markante aftryk« på Dagrofas udvikling i stillingen som direktør for strategi og forretningsudvikling. Det siger koncernchef i Dagrofa Tomas Piatrangeli i indstillingen, hvor talentet også beskrives som »en fremtrædende ung leder i branchen«: »Hendes dygtighed, strategiske tæft og evne til at skabe stærke relationer på tværs af organisationen, bestyrelse og ejerkreds har været med til at positionere både hende selv og virksomheden til fremtidens vækst og succes.« FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Før Charlotte Gerner Kunnerup kom til Dagrofa, har hun gjort karriere i Orkla og Arla. I Arla var hun en del af koncernens F15 Graduate-talentprogram. I Dagrofa har hun haft en ledende rolle i et ganske vigtigt opkøb af Aarstiderne i 2024. Her styrede hun processen fra de indledende forhandlinger til det endelige opkøb. I privatlivet dyrker hun sport i flere afstøbninger med et bankende hjerte for fodbold og står gerne som en del af den røde mur i Parken, når landsholdet spiller. Og så lever hun efter en målsætning om at have besøgt 40 lande, før hun fylder 40 år. For indeværende har hun krydset 37 lande af på listen, så mon ikke Charlotte Gerner Kunnerup også i dette tilfælde når sine mål? Herunder kan du se alle årets talenter: ",
        "metadata": {
            "source": "https://www.berlingske.dk/talent-100/hun-er-direktoer-i-en-bemaerkelsesvaerdigt-ung-alder-og-er-traadt-ind-i",
            "image_url": null,
            "publication_time": "Lørdag d. 05. april 2025, kl. 07.04",
            "author": "Trine Vester",
            "related_links": [],
            "attachments": []
        }
    }
}