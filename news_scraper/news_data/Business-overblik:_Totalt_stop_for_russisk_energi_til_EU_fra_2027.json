{
    "version": "1.0",
    "document": {
        "id": 20948,
        "title": "Business-overblik: Totalt stop for russisk energi til EU fra 2027",
        "content": "God morgen og velkommen til tirsdagens hurtige Business-overblik. I dag runder vi blandt andet: Men vi begynder med udsigten til et totalt stop for energi fra Rusland til de 27 EU-lande. God læselyst, og følg med dagen igennem påBerlingske Business! Totalt stop for russisk energi til EU fra 2027 Al russisk energi i EU skal udfases i løbet af kort tid, og pengestrømmen til Moskva skal stoppes. Tirsdag fremlægger EUs danske energikommissær, Dan Jørgensen, en plan om at gøre EU fri af russisk gas i 2027. »Den plan, som jeg fremlægger tirsdag, er historisk. Det er første gang, at EU tager så hårdt et skridt imod et enkelt andet land, som vi gør over for Rusland nu,« siger Dan Jørgensentil Jyllands-Posten. Al resterende import af russisk olie og indkøb af uran til europæiske atomkraftværker skal ligeledes standses. Ifølge nyhedsbureauet Bloombergkøbte EU russisk energi i 2024 for 23 milliarder euro (172 milliarder kroner), mere end hvad der blev givet i militær støtte til Ukraine. Russisk gas udgør fortsat 19 procent af EUs samlede gaskøb sidste år. 1.Arbejdsgivere: »Absurd« højesteretsdom om brækket skulder kan føre til mindre hjemmearbejde En principiel – og for mange overraskende – dom ved Højesteret slog fredag fast, at der kan være tale om en arbejdsskade, hvis du falder og slår dig derhjemme. Og mens dommen vækker bekymring fra arbejdsgiversiden, peger fagforeninger på det gode i, at rettighederne følger udviklingen på arbejdsmarkedet.Læs historien her. 2.Efter møgsager og milliardtab: Dansk fond skifter navn For snart ti år siden stiftede forretningsmændene Peter Warnøe og Lars Tvede fonden Nordic Eye. Siden er begge røget ud, og den seneste tid har fonden været ramt af en række kritiske artikler. Nu sker der store ændringer.Læs historien her. Jeg lejede en bil i Sverige og sparede halvdelen. Nu har jeg et gyldent tip til andre Jeg er vokset op med grænseshopping, men først nu har jeg indset, at også lejebiler kan være billigere over grænsen. For nylig lejede jeg en bil i Sverige, og det var rart for min pengepung. Men du skal kende til en vigtig skattefælde, inden du går i mine fodspor.Læs historien her.   1.Better Energy ramt af seksuelle krænkelser og mobning Et stort antal medarbejdere i den kriseramte solcellevirksomhed Better Energy er blevet udsat for seksuelle krænkelser, sexisme og mobning. Det viser et dokument fra Arbejdstilsynetifølge Finans. Ti personer har inden for 12 måneder oplevet diskrimination eller dårlig behandling, mens ni oplevede uønsket seksuel opmærksomhed. Endvidere har et ukendt antal ansatte følt sig mobbet. Ledelsen i Better Energy, hvis ejerkreds tæller blandt andre pensionskassen ATP samt Carnegie Investment Bank, fortæller, at sagerne har ført til advarsler og opsigelser. 2. Ford: Trumps straftold vil koste os milliarder Den amerikanske bilproducent Ford valgte mandag at droppe udmeldinger om forventninger til årets regnskab på grund af den usikkerhed, som USAs præsident Donald Trumps toldkrig giver. Ford meddelte samtidig, at straftolden, som har ramt bilproducenterne, vil koste selskabet omkring 1,5 milliarder dollar (9,87 milliarder kroner) i mistet fortjeneste,skriver nyhedsbureauet Reuters. Ford-aktien faldt med omkring 2,3 procent i eftermarkedet på børsen. 3. Laveste oliepris i tre år Danskere, der kører i benzin- eller dieselbil, vil kunne tanke billigere, efter at olieprisen er faldet til det laveste i tre år. Mandag faldt prisen på en liter diesel til 12,59 kroner, mens en liter benzin kostede 13,69 kroner – 46 øre mindre end ved årsskiftet,skriver Jyllands-Posten. Meget tyder på, at olieprisen vil falde yderligere i den kommende tid, hvilket vil trække nye prisfald på benzin og diesel med sig. Aktier – indeks og udvikling i procent USA – lukkekurser mandag: Asien – indeks tirsdag kl. 7.15: Tak, fordi du læste med, og rigtig god tirsdag!",
        "metadata": {
            "source": "https://www.berlingske.dk/business/business-overblik-totalt-stop-for-russisk-energi-til-eu-fra-2027",
            "image_url": "https://berlingske.bmcdn.dk/media/cache/resolve/image_x_large_vertical/image/191/1918544/24945129-den-danske-eu-energikommissr-dan-jrgensen-freml.jpg",
            "publication_time": "Tirsdag d. 06. maj 2025, kl. 07.18",
            "author": "Thomas Breinstrup",
            "related_links": [],
            "attachments": []
        }
    }
}