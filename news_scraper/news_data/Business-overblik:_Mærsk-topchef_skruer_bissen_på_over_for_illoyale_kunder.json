{
    "version": "1.0",
    "document": {
        "id": 6758,
        "title": "Business-overblik: Mærsk-topchef skruer bissen på over for illoyale kunder",
        "content": "Godmorgen og velkommen til torsdagens hurtige Business-overblik. I dag runder vi blandt andet: Men vi begynder hos den danske rederigigant Mærsk. God læselyst, og følg med dagen igennem påBerlingske Business! Mærsk-topchef skruer bissen på over for illoyale kunder Den danske rederigigant Mærsks topchef, Vincent Clerc, skruer nu bissen på over for illoyale kunder. Detskriver Finans. »Det har givet en måske lidt hårdere tilgang og en lidt mere granuleret tilgang. Man skal ikke male alle kunder med den samme pensel,« sagde han ved præsentationen af seneste kvartalsregnskab. Den loyalitet, som Mærsk viste kunderne, da fragtraterne steg voldsomt, blev nemlig ikke altid gengældt, da markedet vendte igen. Ifølge skibsfartsekspert Lars Jensen fra konsulentfirmaet Vespucci Maritime kunne Mærsk med en mere aggressiv tilgang have tjent over 100 milliarder kroner mere i 2020-2023, hvis man havde fyldt skibene med højestbydende kunders varer. Men da fragtraterne igen faldt, valgte kunderne de bedste priser og dermed ikke nødvendigvis Mærsk. 1.Investorer skuffede over Wegovy-salg og store rabatter Der var onsdag storudsalg af Novo-aktier, fordi investorerne i stigende grad er bekymrede for, om Novo Nordisk formår at udnytte sin førerposition på markedet for vægttabsmedicin, inden konkurrenterne kommer. Detskriver Børsen. Investorerne er skuffede over, at Wegovy-salget ikke går bedre, og at prisen på fedmemidlet falder, fordi der gives rabatter. 2. Ny modvind for drøm om lavere boligrente Det 30-årige fireprocentslån med fast rente og afdrag er kun et kurspoint fra at nå grænsen på 100, hvor det må lukke for tilbud, hvorfor realkreditinstitutterne så må åbne for 3- eller 3,5-procentslån. Men fordi den japanske centralbank i sidste uge hævede sin rente, og japanske pensionskasser investerer tungt i danske realkreditobligationer og nu vil trække en del af pengene hjem, får det drømmen om en lavere boligrente til at vakle,skriver Finans. 3. Forsikringsselskaber sluger hinanden – og mere er på vej Nye opkøb og sammenlægninger er på vej blandt forsikringsselskaber i Norden. Det forudser eksperterover for Børsen, fordi stordriftsfordele og investering i digital omstilling gør det attraktivt at være størst i branchen. Jan Auerbach, partner i Deloitte og nordisk leder af konsulentforretningen for forsikringssektoren, »fornemmer, at der er mange drøftelser rundt omkring«, og han får flere henvendelser. De seneste fem år er der sket en større udvikling. Senest har finske Sampo netop fremlagt officielt købstilbud på Topdanmark og mangler kun aktionærernes accept. Topdanmark lægges sammen med forsikringsselskabet If. En konsolidering i branchen i Norden.   1.Blodrød mandag på aktiemarkederne undrer Mærsk: »Vi kan ikke se nogen recession« Mærsk-topchef Vincent Clerc deler ikke den frygt for amerikansk recession, som ellers fik paniske investorer til at sælge vildt ud af verdens aktiemarkeder mandag. Clerc giver også et indblik i, hvilken betydning det amerikanske præsidentvalg kan få for den danske virksomhed.Læs historien her. 2.Kan mode og bæredygtighed forenes? Modeugens direktør sender kritikken videre Som direktør for Copenhagen Fashion Week vil Cecilie Thorsmark bruge sin magt og regulere en trængt modebranche. For mens modeugen i disse dage løber af stablen, fastholder hun sine klimaambitioner. Samtidig benytter hun lejligheden til at sende kritikken af modebranchen videre.Læs historien her. Et »blip« får Novo Nordisks aktiekurs til at styrtdykke – men finanschefen er i strålende humør Novo Nordisk-kassemester Karsten Munk Knudsen tager de store kursudsving, som selskabet oplever i disse uger, med ophøjet ro. Dagens kurssmæk skyldes et »blip« i salget af Wegovy.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.05: Tak, fordi du læste med, og rigtig god torsdag!",
        "metadata": {
            "source": "https://www.berlingske.dk/business/business-overblik-maersk-topchef-skruer-bissen-paa-over-for-illoyale",
            "image_url": "https://berlingske.bmcdn.dk/media/cache/resolve/image_x_large/image/182/1823858/24767241-sren-skou-vincent-clerc-og-robert-mrsk-uggla-fo.jpg",
            "publication_time": "Torsdag d. 08. august 2024, kl. 07.08",
            "author": "Thomas Breinstrup",
            "related_links": [],
            "attachments": []
        }
    }
}