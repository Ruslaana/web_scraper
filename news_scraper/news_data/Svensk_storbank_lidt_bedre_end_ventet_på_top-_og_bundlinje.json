{
    "version": "1.0",
    "document": {
        "id": 15753,
        "title": "Svensk storbank lidt bedre end ventet på top- og bundlinje",
        "content": "Det er en kraftig fremgang i forhold til samme periode sidste år, da overskuddet var på 3751 mio. svenske kr. og højere end markedskonsensus ifølge SME Direkt på 5356 mio. svenske kr. De samlede indtægter var også til den pæne side i forhold til det ventede blandt analytikerne. De endte på 12,65 mia. svenske kr. mod ventede 12,37 mia. svenske kr. og 10,32 mia. svenske kr. i tredje kvartal sidste år. Nettorenteindtægterne var lidt højere end ventet, provisionsindtægterne var på linje med konsensus, mens nettoresultatet af finansposter derimod var lavere end ventet.  - Igen oplevede vi svagheden i verdensøkonomien, og at stemningen i erhvervssegmentet er blevet mere forsigtig. I dette klima giver vores centrale kundefokus indtjeningsstabilitet, udtaler Annika Falkengren, der er administrerende direktør i svenske SEB i kvartalsregnskabet. - Alle vores divisioner øgede indtjeningen og viste fortsat vækst i kundebasen med en god omkostningskontrol. Driftsindtjeningen og overskuddet var højere end i andet kvartal, selvom sommermånederne som sædvanlig var svagere, fortsætter Annika Falkengren, der kan glæde sig over en egenkapitalforrentning på 17,3 pct. og 13,8 pct., hvis man ser bort fra engangsindtægter.  Omkostningerne var en spids højere end ventet, mens posten for tab på udlån, som udgjorde 473 mio. svenske kr., lå over de 294 mio. svenske kr., som analytikerne havde spået ifølge SME Direkt.",
        "metadata": {
            "source": "https://www.berlingske.dk/virksomheder/svensk-storbank-lidt-bedre-end-ventet-paa-top-og-bundlinje",
            "image_url": "https://berlingske.bmcdn.dk/media/cache/resolve/image_x_large/image/58/585572/7813120-seb.jpg",
            "publication_time": "Torsdag d. 23. oktober 2014, kl. 07.43",
            "author": null,
            "related_links": [],
            "attachments": []
        }
    }
}