{
    "version": "1.0",
    "document": {
        "id": 8523,
        "title": "Jakob Steen Olsen: Husker du? I ly af natten fik vi en overraskelse. Sådan gik kong Frederiks første år på tronen",
        "content": "Berlingskes kongehuskommentator, Jakob Steen Olsen, gennemgår her det kongelige år fra A-Å – helt uden at tale med store bogstaver.  Foto: Ida Marie Odgaard/Ritzau Scanpix. 84-årige Dronning Margrethe måtte en tur på Rigshospitalet i september efter etalvorligt faldpå Fredensborg, hvor hun kom til skade både med sin arm og sin nakke. Hun afbrød dog sin sygemelding for at hilse på Islands karismatiske præsident, Halla Tómasdóttir, der var på sit første udgående besøg, hvilket tilfældigvis faldt sammen med det danske kongepars første indkommende af slagsen. Dronning Margrethe var umiddelbart før julemåneden tilbage i fin form som scenograf, kostumedesigner og æresgæst i Tivoli, hvor hun endnu en gang blev hyldet. Denne gang ikke for at designe Pantomimeteatrets nye blåtonede påfuglefortæppe, men ved repremieren på balletten »Nøddeknækkeren«.  Dronning Mary og prinsesse Benedikte ser finalen i holdkonkurrencen i dressur ved OL i Paris lørdag den 3. august 2024.Fold sammenLæs mereFoto: Mads Claus Rasmussen/Ritzau Scanpix. Prinsesse Benedikte har sjældent været i stormvejr, men i efteråret blev det alligevel en kende for broget for den altid korrekte prinsesse, der måtte lægge afstand til sagerne om dyremishandling i den ridesport, hun ellers elsker så højt. »Som følge af den verserende konflikt i Dansk Ride Forbund har H.K.H. Prinsesse Benedikte valgt at stoppe som protektor. Prinsesse Benedikte har været protektor for forbundet siden 1992.« Så kort kunne det siges. Og dermed punktum!  Kong Christian 10. til hest under besættelsen. Her modtager han blomster af to pigespejdere på sin ridetur gennem København.Fold sammenLæs mereFoto: A.E. Andersen/Ritzau Scanpix. Var dronning Margrethes farfar mere end almindeligt ivrig for at besøge en vis hr. Hitler i Berlin? I en ny bog, »Ridser i lakken – Kongehusets forbindelser til Hitlers Tyskland«, forsøgte journalisten Peter Kramer at påvise, at kongefamilien havde gjort mere, end godt var, for at omgås tyske nazispidser. Bogen blev stærkt kritiseret for ikke at have tilstrækkeligt blik for, at Kongehuset optrådte som en forlængelse af den officielle danske politik, og at ingen kunne være i tvivl om dens sindelag. I tvivl var i hvert fald ikke dronning Margrethe, der tog bladet fra munden i et interview med Kristeligt Dagblad og forsvarede sine forgængere.  Hele familien var mødt op, da kronprins Christian blev student fra Ordrup Gymnasium mandag den 24. juni 2024. Skjorten løb med opmærksomheden.Fold sammenLæs mereFoto: Ida Marie Odgaard/Ritzau Scanpix. Kronprins Christian kunne sætte studenterhuen på hovedet, da han forlod Ordrup Gymnasium med et flot 10-tal i karakterbogen. Det var imidlertid ikke huen, man hæftede sig ved.Derimod undrede mange sig over værdien af prinsens moderigtige designerskjorte fra italienske Prada: 11.600 kroner. Samt prisen på det Rolex-ur, han havde om håndleddet: 49.000 kroner. Dumt, lød det fra kritikere. Bland jer udenom, lød det fra andre. Men helt gennemtænkt og synderligt folkeligt var det næppe.  En grimasse, der kan passe: Dronning Mary og præsident Abdel Fattah al-Sisi til Kongeparrets gallataffel for Egyptens præsident på Christiansborg Slot, fredag den 6. december 2024.Fold sammenLæs mereFoto: Emil Nicolai Helms/Ritzau Scanpix. Kritik var der også, da Egyptens præsident,Abdel Fattah al-Sisi, besøgte landet i årets sidste måned. Han er ikke ligefrem kendt for at hylde ideen om menneskerettigheder, men blev alligevel modtaget som nær ven af Danmark, der har brug for en allieret i den afrikanske del af Mellemøsten. Hvorfor har Frederik og Mary dog inviteret ham, var der mange, der ville vide, uden helt at forstå, at Kongehuset må stille op som værter som en forlængelse af dansk diplomati. Protokollen foreskriver, at udenlandske statsoverhoveder dekoreres med Elefantordenen ved officielle besøg, men de fleste havde nok alligevel en lidt blandet smag i munden ved at se Danmarks fineste ridderorden om halsen på diktatoren.  Otte ud af ti danskere er vilde med kong Frederik.Fold sammenLæs mereFoto: Thomas Traasdahl/Ritzau Scanpix. Han har tydeligvis glædet sig til at blive konge. Og danskerne synes, han gør det godt. Strategien er tydelig: Frederik skal være Frederik Folkekær, og han må blive det ved først og fremmest at være sig selv. Andet kan ikke lade sig gøre og vil næppe heller være en god idé. Man forsøger ikke at give ham en anderledes myndighed eller anden form for autoritet, end han allerede besidder. Man sender ham ikke hele tiden i Det Kongelige Teater, men lader ham løbe sit Royal Run. Og man skærmer ham fra de situationer, hvor han skal sige for meget uden manuskript i erkendelse af, at det er den populære konges akilleshæl.  Kong Frederik modtog et udskåret hvalroshoved ved en officiel modtagelse i Byrådssalen på Rådhuset i Nuuk i Grønland torsdag den 4. juli 2024. Hovedet er en gave til Kongeparret og er udsmykket med udskæringer lavet af kunstneren Kim Kleist-Eriksen.Fold sammenLæs mereFoto: Ida Marie Odgaard/Ritzau Scanpix. Kongehusetoffentliggjorde i august en gavelistefor første gang. Den var ikke ophidsende. Man vil ikke længere modtage gaver fra kommercielle aktører – altså private firmaer – til daglig. Dog gerne i forbindelse med fødselsdage og jubilæer. Eller hvis det er specielt fremstillet til Kongehuset. Og en sætning et godt stykke nede i den kongelige gavepolitik gør den sådan set ligegyldig: »Gaver af personlig karakter, som medlemmer af den kongelige familie modtager fra familie og venner, betragter Kongehuset som et privat anliggende, og sådanne gaver vil ikke blive offentliggjort.« For hvem er de kongelige venner? Er det ikke lige præcis det, der er spørgsmålet?  104 danske virksomheder bliver udfaset som kongelige hofleverandører.Fold sammenLæs mereFoto: Ida Marie Odgaard/Ritzau Scanpix. Til gengæld har man gjort op med den mere end 100 år lange tradition med kongelige hofleverandører. 104 danske og fem udenlandske firmaer må fra 1. januar 2029 se sig om efter en anden måde at reklamere på. At enkelte virksomheder gennem en årrække har kunnet påberåbe sig en særlig anerkendelse fra Kongehuset, er ikke længere tidssvarende, hed det i pressemeddelelsen fra hoffet.  Kong Frederik overværer åbningen af Folketinget.Fold sammenLæs mereFoto: Mathias Svold. Kong Frederik har snart været konge i et år. Men han har på intet tidspunkt givet et substantielt interview, hvor en eller flere journalister har haft mulighed for at stille ham spørgsmål. I stedet har den kongelige strategi været at være synlige – ikke mindst på egne sociale medier – men trække de kongelige mest muligt fra pressen og alt, der kunne ligne kritiske spørgsmål. Er den bitre sandhed – for pressen i hvert fald – at Kongehuset ikke har haft brug for den, men i stedet laver en alliance med folket uden om de irriterende journalister?  Juleoverraskelse: prinsesse Josephine (tv.) i årets julekalender på DR1, »Tidsrejsen 2«.Fold sammenLæs mereFoto: Thomas Gerhardt, Ian N. Tomkins. Stor var overraskelsen, da kong Frederik og dronning Marys teaterglade, yngste dattertonede frem i fjerde afsnit af årets julekalenderpå DR1 i en mindre rolle. Alle vinder på, at en vaskeægte prinsesse optræder på rollelisten: ikke mindst julekalenderens producenter og Kongehusets kommunikationsafdeling, der arbejder med den positive overraskelse som en del af strategien.  Bogen »Kongeord« blev en bestseller fra den dag, den kom på gaden, 17. januar.Fold sammenLæs mereFoto: Thomas Traasdahl/Ritzau Scanpix. Nærmest i ly af natten udkom det, man vel nærmest kan kalde et kongeligt manifest: Den nyslåede konges egne ord om den gerning, han nu stod foran. Hvordan så han på sin rolle? Frederik talte, forfatteren Jens Andersen skrev, og hofmarskalen sørgede for, at det hele var kommet med. En kommunikativ genistreg, der kørte helt uden om pressen, selvom det ærlig talt er for trist, at man skal betale 250 kroner for at læse, hvordan landets konge ser på sit job.  Kongeparrets første statsbesøg i udlandet bar præg af, at Sverige nu er trådt ind i NATO: Her går kong Frederik og Sveriges kong Carl 16. Gustaf ombord på korvetten Helsingborg under et besøg ved Stockholms amfibieregemente på flådestation Berga, tirsdag den 7. maj 2024.Fold sammenLæs mereFoto: Ida Marie Odgaard/Ritzau Scanpix. Efter det voldsomme medietryk i forbindelse med tronbestigelsen, gemte Kongeparret sig en smule. Det gjorde deres tilbagekomst på den offentlige scene så meget desto mere effektiv: Her er vi, og nu skal vi ud og hilse på. Det blev til tiltrædelsesbesøg hos de gode naboer i Sverige, Norge og Tyskland. Og det store sommertogt til en lang række danske provinsbyer og øer blev en succes, hvor Kongeparret optrådte side om side sompower couplefra start til slut.  Sideordnet: det nye gallaportræt af kong Frederik og dronning Mary.Fold sammenLæs mereFoto: Steen Evald, Kongehuset/Free. 80 procent af danskerne bakkede op om kong Frederiki en Berlingske-meningsmåling hen mod årets slutning. Imponerende tal, der vidnede om, at danskerne havde taget meget flot mod deres nye konge og syntes, han gjorde det godt. Og den vidnede om, at danskerne kan få god mening af monarkiet også i en moderne verden. Hvad Kongen yderligere kunne glæde sig over var, at man så positivt på ham fra alle sider: Køn, geografi eller politisk tilhørsforhold havde ikke den store indflydelse på opbakningen. De unge var lidt mindre interesserede, men slet ikke afvisende, sådan som man ser det i andre lande. Det eneste problem for Kongehuset er, at det kun kan gå en vej: ned. Men det er da godt nok et positivt et af slagsen.  Kronprinsesses Mette-Marits søn fra et tidligere forhold, Marius Borg Høiby, kaster skygger ind over det norske kongehus.Fold sammenLæs mereFoto: Hakon Mosvold Larsen/AFP/Ritzau Scanpix. Nu vi taler om det med populariteten, så behøver vi ikke kigge langt ud over grænserne for at se, hvor galt det kan gå. Skandalerne har stået i kø i det ellers så afholdte kongehus, mens vi herhjemme kunne lune os ved, at det ikke var vores kongehus, det handlede om. Kong Haralds sygetransport hjem fra Malaysia, prinsesse Märtha Louises pinlige reklamebryllup med en selvudnævnt shaman og ikke mindstsigtelserne mod kronprinsesse Mette Marius Borg Høibys sønfor vold, trusler og voldtægt slider på det norske kongehus' popularitet.  Ro og orden: Statsminister Mette Frederiksen (S) ankommer til Kongeparrets gallataffel for Egyptens præsident på Christiansborg Slot i selskab med sin mand, Bo Tengbjerg.Fold sammenLæs mereFoto: Emil Nicolai Helms/Ritzau Scanpix. Først ville de ikke. Så ville de godt alligevel. Med Mette Frederiksen i spidsen har socialdemokratiske ministre stået i kø for at sige ja tak til ordner fra Kongehuset, noget, det gamle socialistpart ellers modsatte sig i partiprogrammet. Kun justitsminister Peter Hummelgaard har i skrivende stund frabedt sig den opmærksomhed. Hvad kan man læse af det? Mette Frederiksen ved godt, at enhver idé om et republikansk styre er en tabersag i dagens Danmark. Den socialdemokratiske omfavnelse af Kongehuset begyndte i nytårstalen, der formede sig som én lang hyldest til dronning Margrethe: »Jeg er ikke født som royalist – jeg blev royalist takket være Dem.«  Dronning Mary er fortsat protektor for Julemærkefonden. Her ses hun med Julemærke-børnene Anakin Villads Jessen og Silas Kryger Larsen-Ledet ved afsløringen af årets mærke. Motivet var i øvrigt en hyldest til det nye kongepar, hvilket er traditionen for julemærket i året for et tronskifte.Fold sammenLæs mereFoto: Ida Marie Odgaard/Ritzau Scanpix. Kongehuset har moderniseret sig stille og roligt i kong Frederiks første regeringsår. Traditionen foreskriver, at man opsiger protektionerne ved et tronskifte. Denne gang foretog man en større rokade, der ikke bare omfattede Kongeparret, men også dronning Margrethe, prins Joachim, prinsesse Marie og prinsesse Benedikte i ligningen. Resultat: lidt mere Grønland, lidt mere klima. Men også færre protektioner at være forpligtet til at være noget for. Fra 258 til 140.  Dronning Mary besøger den botaniske have i Brasilia, Brasilien, lørdag den 5. oktober 2024.Fold sammenLæs mereFoto: Ida Marie Odgaard/Ritzau Scanpix. Danmarks dronning er Kongehusets stjerne. Den samvittighedsfulde, arbejdsomme og populære dronning er »en kvinde af tiden«, som Kongen sagde om sin hustru i bogen »Kongeord«. Hun er hans ikke længere så hemmelige våben. Hun er tiltænkt en sideordnet rolle: Se påde officielle portrætter. Her står Kongeparret side om side. Se på sommertogtets udflugter, hvor de ikke delte sig op, men blev set side om side fra start til slut. De udenlandske journalister, der vil høre noget om Danmarks kongehus, er først og fremmest interesseret i en ting: den stilsikre queen Mary.  Kongeparret indledte sommerens besøg i Grønland i Diskobugten.Fold sammenLæs mereFoto: Ida Marie Odgaard/Ritzau Scanpix. »For kongeriget Danmark«. Ikke bare »For Danmark«. Kongens valgsprog indeholdt en reference til hele Rigsfællesskabet. Mens rejsen til Færøerne blev aflyst på grund af en strejke, stod Kongeparret så hurtigt som muligt i Grønland. Julis besøg i det høje nord var langt mere end en høflighedsvisit. Kong Frederik er den danske regerings bedste våben i forhold til at minde grønlænderne, på vej mod øget selvstændighed og strategisk og geopolitisk ombejlede, om tilhørsforholdet til Danmark.  Hoffets nye stærke mand: hofmarskal Christian Schønau.Fold sammenLæs mereFoto: Ida Marie Odgaard/Ritzau Scanpix. Christian Schønau er det danske hofs nye stærke mand, der med Kongeparret avancerede fra deres hofchef til chef for hele hoffet. Tilmed afskaffede han stillingen som kabinetssekretær og tog også selv kontakten til statsapparatet på sig. De justeringer, Kongehuset foretager for at forekomme mere relevant, er primært hans vision og værk.  Dronning Margrethe forlader mødet i Statsrådet og overlader pladsen for bordenden til kong Frederik 10.Fold sammenLæs mereFoto: Mads Claus Rasmussen/Ritzau Scanpix. Først kom chokket, da dronning Margrethe i de sidste timer af det gamle år meddelte, at hun abdicerede. Tronskiftet den 14. januar blev en dag i både mol og dur. Danskerne sagde et stort farvel og tak til dronning Margrethe, der afsluttede 52 års regeringstid med et pennestrejf, et lille »så!« og et alvorligt »Gud bevare Kongen!« Og det hele kulminerede i det øjeblik, hvor statsminister Mette Frederiksen udråbte den nye konge fra Christiansborgs Slots balkon, mens cirka 300.000 mennesker så på, og resten sad ved skærmene derhjemme. En historisk dag.  Kong Frederik og dronning Mary ved fejringen af 25-års jubilæet for de nordiske ambassader i Berlin, Tyskland, mandag den 21. oktober.Fold sammenLæs mereFoto: Ida Marie Odgaard/Ritzau Scanpix. Ikke bare de kongelige kolleger i Sverige og Norge blev besøgt. Også den store nabo i syd,Tyskland, fik tiltrædelsesbesøg af Kongeparret,der samledes med kolleger fra nabolandene for at kaste lys på fællesambassadens første kvarte århundrede og fik pæne ord med på vejen af Forbundsrepublikkens præsident. Kongen fandt sit bedste tysk frem til takketalen. Siden blev det også til et vellykket besøg hos blandt andet det danske mindretal i Slesvig-Holsten. Dronningen var også et smut i Brasilien for blandt andet at se på den truede regnskov.  Grev Charming: Det hele kører for prins Joachims og grevinde Alexandras ældste søn.Fold sammenLæs mereFoto: Franck Robichon/EPA/Ritzau Scanpix. Hvad det end er, så har han det: Grev Nikolaj, årets bedst klædte, skal man tro mandemagasinet Euroman, gav et kort, men meget omtaltinterview til TV-Aviseni anledning af sin 25-års fødselsdag. »Jeg er i dag et sted i mit liv, hvor jeg er superglad for at være. Jeg er netop blevet færdiguddannet og nyder bare tilværelsen, som den er lige nu,« sagde den tidligere prins, der var klog nok til ikke at kommentere den familiekrise, der opstod, da han og hans søskende mistede deres kongelige titler.  Dronning Mary blander sig med folket under Royal Run i Slagelse 9. juni.Fold sammenLæs mereFoto: Mads Claus Rasmussen/Ritzau Scanpix. Brugt rigtigt er det et af Kongehusets stærkeste våben. Vi er jo bare Frederik og Mary, der kommer for at se, hvad I laver. Vi er lige til at tale med, kan give en krammer og en highfive, hvis det skal være. Synligheden ude i landet, optagetheden af det, danskerne foretager sig, er det, det nye kongepar også vilbrandesig på. Der er skruet op for aktiviteterne, og Kongeparret viser, de er til rådighed.  Kong Frederiks tale til Islands nyslåede præsident, Halla Tömasdöttir, var der ikke meget ved.Fold sammenLæs mereFoto: Ida Marie Odgaard/Ritzau Scanpix. Nogle gange er Kongens store taler altså lige en tand for uinspirerede. Selvfølgelig er der noget, der skal siges ved officielle lejligheder som et statsbesøg. Men indimellem lyder talerne som en mellemting mellem et wikipedia-opslag og en Djøf-rapport. Kære taleskrivere: Kunne I ikke prøve at give Kongen lidt mere schwung og lade ham tale om det, der for alvor betyder noget for os? Han er jo ikke en kedelig minister. Dem har vi nok af.  Vagtskifte i slotsgården på Graasten Slot i Gråsten, fredag den 12. juli.Fold sammenLæs mereFoto: Bo Amstrup/Ritzau Scanpix. Regeringen har besluttet, at Kongehuset ikke længere selv skal varetage den indre vedligeholdelse af de kongelige slotte. Hvad den regning så ville lyde på, kunne ingen forklare. Men nu kender vi den – i hvert fald for 2024: 17, 4 millioner kroner har Slots-og Ejndomsstyrelsen bedt om. Staten tager sig i forvejen af vedligeholdelse af de ydre omstændigheder.  De hyggede sig i hinandens selskab, Hollands kong Willem-Alexander og Danmarks kong Frederik. Det er mere op ad bakke for den ene end for den anden.Fold sammenLæs mereFoto: Ida Marie Odgaard/Ritzau Scanpix. Den hollandske konge var pået kort »arbejdsbesøg«i København i november for sammen med kong Frederik at deltage i samtaler om brintforsyningen landene. Hjemme i Holland er opbakningen til ham ikke voldsomt imponerende: Kun 44 procent synes, han gør det godt. Den skepsis, der opstod i forhold til monarkiet, da han og familien var taget på ferie under coronatidens rejseanbefalinger, har bidt sig fast.  Kong Frederik 10. udråbes til konge fra balkonen på Christiansborg.Fold sammenLæs mereFoto: Linda Kastrup. Når landet har fået en ny konge, er det på tide at lave noget om. Dels fordi det nye par på tronen skal kunne se sig selv i den måde, tingene gøres på – inden for rammerne af traditionerne. Men også fordi et kongehus er nødt til at ændre sig langsomt, men sikkert for at bevare relevansen. Den største ændring i årets løb er, at vi fået et kongepar, der i højere grad kæmper aktivt for mærkesager – fra klima til kvinders rettigheder.  Kronprins Christian bakkede op på lægterne i selskab med blandt andre sin far, kong Frederik, og statsminister Mette Frederiksen, da Danmark mødte Tyskland i herrehåndboldfinalen i OL-turneringen den 11. august 2024.Fold sammenLæs mereFoto: Mads Claus Rasmussen/Ritzau Scanpix. Så tog han til Afrika! Kronprins Christian havde en festlig studentersommer, men bedst som han var ved at få prædikat som partyprins, tog han på en planlagtdannelsesrejsetil Tanzania, hvor han blandt andet medvirkede til bevarelse af udsatte dyrearter. Inden da havde han repræsenteret Kongehuset alene for første gang i både Brønderslev og Paris. Når udlandsopholdet er overstået, venter værnepligten hos gardehusarerne i Næstved fra februar.  En ny 20-krone, en tronskiftemønt med kong Frederik 10. og dronning Margrethe, kom på gaden 1. november.Fold sammenLæs mereFoto: Thomas Traasdahl/Ritzau Scanpix. Kongehuset fik en klækkelig lønforhøjelse: 17, 3 millioner om året. Det årlige tilskud til Kongehuset får et ordentligt nøk opad. Dermed havner statens samlede årlige udgift til Kongehuset på 143, 8 millioner – hvis vi altså vel at mærke ser bort fra en række andre, mere uoverskuelige udskrivninger, der mest handler om transport af de kongelige og den sikkerhed, de omgærdes med. Et bredt politisk flertal stemte for.Blot 20 procent af danskerne erklærede sig dog »enig«eller »overvejende enig« i, at staten skulle have lukket yderligere op for pengepungen.",
        "metadata": {
            "source": "https://www.berlingske.dk/kulturkommentar/jakob-steen-olsen-husker-du-i-ly-af-natten-fik-vi-en-overraskelse",
            "image_url": null,
            "publication_time": "Lørdag d. 21. december 2024, kl. 16.10",
            "author": "Jakob Steen Olsen",
            "related_links": [],
            "attachments": []
        }
    }
}