{
    "version": "1.0",
    "document": {
        "id": 17740,
        "title": "Godt nok",
        "content": "Så var der sagen om manden, som myrdede moderen til sine to drenge og bagefter fik forældremyndigheden. Børnerådets formand, Per Larsen, udtaler derom, at »det er en makaber sag, hvor man som voksen kan føle, det er uretfærdigt. Men man må stole på, at myndighederne har gjort deres arbejde godt nok.« Ja, netop. Man må altid stole på, at myndighederne gør deres arbejde »godt nok«. Det så vi jo tydeligt med Brønderslev- og Tøndersagerne, med sagen om bostedet Møllen eller nogle af de utallige andre hårrejsende historier fra et svigtende Myndighedsdanmark. Det giver, om ikke andet, udtrykket »godt nok« et forfriskende alternativt præg.",
        "metadata": {
            "source": "https://www.berlingske.dk/groft-sagt/godt-nok",
            "image_url": "https://berlingske.bmcdn.dk/media/cache/resolve/image_x_large/image/11/114882/7053453-eva-selsing.jpg",
            "publication_time": "Fredag d. 03. april 2015, kl. 22.30",
            "author": null,
            "related_links": [],
            "attachments": []
        }
    }
}