{
    "version": "1.0",
    "document": {
        "id": 10129,
        "title": "Business-overblik: 14 elselskaber dumper i Forbrugerrådet Tænks test",
        "content": "Godmorgen og velkommen til ugens sidste, hurtige Business-overblik. I dag runder vi blandt andet: Men vi begynder med en ny test af landets elselskaber. God læselyst, og følg med dagen igennem påBerlingske Business! Forbrugerrådet Tænk dumper 14 elselskaber i test Listen over elselskaber, som Forbrugerrådet Tænk fraråder danskerne at være kunder hos, bliver stadig længere. I en ny test af 43 elselskaber får 14 af dem dumpekarakter. Det er første gang, at så mange er faldet igennem. Testen er den anden test, som Forbrugerrådet Tænk gennemfører i år, og her har man set på 70 elaftaler, som det var muligt at indgå i november. Af testen fremgår, at flere elselskaber har gode produkter til rimelige priser. Priserne er forholdsvis ens på tværs af mange af selskaberne. Dog er der markante undtagelser for enkelte selskaber, som er markant dyrere. En række selskaber anbefales det helt at undgå. 14 selskaber har blandt andet overtrådt loven, er blevet politianmeldt for nylig eller har ikke oplyst deres priser til Forbrugerrådet Tænk. »Det vigtigste råd, vi kan give forbrugerne, er at undgå de 14 selskaber, som vi har dumpet. Vi kan tydeligt se, at markedet er fyldt med elselskaber, som ikke overholder loven, eller hvor det ikke er muligt at fremskaffe de priser, som man skal betale som forbruger. Derfor bliver vi nødt til at fraråde forbrugerne at indgå aftale med disse elselskaber,« siger Emil Rosager Schaarup, som er testansvarlig hos Forbrugerrådet Tænk. De 14 dumpede selskaber er B energy (tidligere Blue Energy), Dansk Strøm (tidligere Power4U), Edison El (tidligere Den Glade Eltavle), Energi+ (tidligere Grow Energy), Energy Nordic, Grøn El-forsyning, Kärnfull Energy, Lokal Energi, Modstrøm, NordiskEL, Preasy, Strømtid (tidligere Go Strøm), Velkommen og Vest Energi. Om Kärnfull Energy oplyser Forbrugerrådet Tænk, at selskabet er vendt tilbage med oplysninger efter deadline. 1. Finland går med i Tesla-blokade – Tyskland kan være næst for Blokaden mod den amerikanske elbilgigant Tesla har nu også spredt sig til Finland, og Tyskland kan stå næst for. Den finske bil- og transportbranches arbejderforbund AKT vilifølge finske YLEfra 20. december blokere for, at Tesla-biler kan transporteres fra finske havne og til Sverige. Det samme har fagforeninger i Norge og Danmark besluttet for at støtte de svenske Tesla-arbejdere, der kræver, at Tesla indgår en kollektiv overenskomst. Blokaden kan også brede sig sydpå. I Tyskland er fagforeninger i færd med at mobilisere 6.000 Tesla-ansatte til at strejke på værksteder og på Teslas såkaldte gigafabrik uden for Berlin,skriver den norske finansavis E24. 2. EU-lande får magt til at blokere for russisk gasimport EU gør klar til at give de 27 medlemslande magt til helt at stoppe for import af russisk og belarusisk gas. Hvert land vil kunne forbyde virksomheder fra Rusland og Belasrus at købe kapacitet i gasledninger og i havneterminaler, som tager imod naturgas, fremgår det af et udkast, somden britiske finansavis Financial Times har set. Det kan give energiselskaber i EU grundlag for at slippe ud af kontrakter med russiske gasleverandører uden at skulle betale en heftig kompensation. 3. 40.000 pensionsopsparere må betale dummebøde Hvert år betaler flere end 40.000 danskere dummebøder, fordi de har indbetalt for meget på deres aldersopsparing. Typisk skal de af med 20 procent af det for meget indbetalte beløb, men afgiften kan være på helt op til 40 procent,skriver Finans. Pensionssektorens brancheorganisation, Forsikring & Pension, finder det urimeligt og mener, at pensionsopsparerne bør have en tydelig advarsel, inden hammeren falder. Det for meget indbetalte beløb og dummebødens størrelse fremgår af årsopgørelsen, men kun en procent af dem, der i 2021 betalte en afgift på 20 procent, reagerede på det.   1. Vild udvikling på få år: Nu er der over 40.000 akademikere i det offentlige For første gang nogensinde har antallet af akademikere, der arbejder med offentlig administration, rundet 40.000. Det kan være problematisk på flere måder, advarer eksperter. Djøf mener, at der er for få akademikere.Læs historien her. 2. Tre uniformerede betjente bevogtede indgangen til retssalen, hvor en undselig Sanjay Shah ikke gjorde meget væsen af sig Sanjay Shah var dagens hovedperson i Retten i Glostrup, men politiets markante tilstedeværelse kunne ikke undgå også at tiltrække sig betydelig opmærksomhed.Læs historien her. Børns og unges mistrivsel er dybt skræmmende, mener pensionstopchef. Det kan forværre samfundets problemer endnu mere Hvert femte af alle psykologforløb, Danica sætter i gang for sine voksne kunder, skyldes deres barns mistrivsel. Men selvom udviklingen i børns mentale helbred er skræmmende, er det blot en del af en endnu større udfordring for vores velfærdssamfund, mener topchef.Læs historien her. Aktier – indeks og udvikling i procent USA – lukkekurser torsdag: Asien – indeks fredag kl. 7.00: Tak, fordi du læste med, og rigtigt god weekend! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-14-elselskaber-dumper-i-forbrugerraadet-taenks-test",
            "image_url": "https://berlingske.bmcdn.dk/media/cache/resolve/image_x_large/image/174/1743691/24589767-stikkontakt-med-ledninger-i-lejlighed-i-kbenhavn.jpg",
            "publication_time": "Fredag d. 08. december 2023, kl. 07.09",
            "author": "Thomas Breinstrup",
            "related_links": [],
            "attachments": []
        }
    }
}