{
    "version": "1.0",
    "document": {
        "id": 22172,
        "title": "Berlingske mener: København har et politisk flertal, der prioriterer skør, venstreekstrem symbolpolitik",
        "content": "Der er masser af problemer at løse i Københavns Kommune. Politikerne i Borgerrepræsentationen kunne blandt andet investere mere af deres tid i at skabe et bedre erhvervsklima i kommunen, så flere virksomheder bryder sig om at investere her og skabe skatteindtægter. Man kunne også tage sig bedre af de fortsat voldsomme integrationsproblemer i nogle dele af kommunen, hvor indvandrere og efterkommere fra Mellemøsten udgør reelle københavnske parallelsamfund. Eller man kunne gøre op med symbolpolitiske klimamarkeringer uden nogen mærkbar virkning på klodens klima, som derimod udgør store gener for byens befolkning. Herunder den kendsgerning, at det efterhånden er umuligt at færdes i og parkere motoriserede køretøjer i store dele af byen. Men nej, det er andre spørgsmål, som trænger sig på, når det venstreorienterede flertal i Borgerrepræsentationen prioriterer, hvad den investerer sin tid og vælgertillid i. Det viste sig, at når et venstreorieret bystyre beslutter sig til at føre symbolmættet udenrigspolitik og række terrorister en lillefinger, så kommer der forudsigeligt nok nogen og æder hele hånden.Fold sammenLæs mereFoto: Thomas Traasdahl/Ritzau Scanpix. Således rakte det ikke, da venstrefløjspartierne i København på yderst smagløs vis valgte at honorere Hamas-terroristernes angreb på Israel 7. oktober og den efterfølgende strategi, hvor man helt bevidst har ofret sin egen befolkning ved at bruge den som våbenskjold mod Israels forudsigelige modsvar på terroren. Det gjorde man ved at udstyre et areal på Ydre Nørrebro – naturligvis, skik følge eller bydel fly – med navnet Palæstinas Plads som et anerkendende nik til palæstinenserne, der altså i Gazas tilfælde ledes af et forbrydervælde, som gerne stiller egne borgere op forrest, når Israel angriber. Pladsen blev indviet for få uger siden, men det viste sig, at når et venstreorieret bystyre beslutter sig til at føre symbolmættet udenrigspolitik og række terrorister en lillefinger, så kommer der forudsigeligt nok nogen og æder hele hånden. For det skilt, der markerede Palæstinas Plads, forsynede kommunens forvaltning med en undertekst, der lød: »Navngivet efter et område ved Middelhavets østlige bred«. Allerede efter få dage var skiltet blevet udsat forflere tilfælde af hærværk. Nu var gode råd dyre, og nogle borgere og politikere sure, for efter deres opfattelse er Palæstinaaldeles ikke et område. Hvor kan man dog håbe på, at et nyt flertal på Rådhuset vil prioritere fornuften og ikke skør, venstreorienteret og identitetspolitisk symbolpolitik, som intet godt gør for København.Fold sammenLæs mereFoto: Thomas Traasdahl/Ritzau Scanpix. Nej, det er derimod et land, hvilket ganske vist er formelt noget vrøvl, eftersom Palæstina ikke er et af Danmark anerkendt land, og der endnu ikke er nogen tostatsløsning i Mellemøsten. Den har Hamas-terroren 7. oktober 2023 og det efterfølgende ulykkelige forløb, som har kostet så mange palæstinensere livet i Gaza, desværre fået til at fortone sig i en formentlig fjern fremtid. Men for at understrege, at den politiske venstrefløj på Københavns Rådhus åbenbart bekymrer sig om alt andet end de problemer, kommunens borgere går og slås med i hverdagen,besluttede et flertalbestående af Enhedslisten, De Radikale, Alternativet og SF forleden at tage skiltene med undertekster ned og sætte nogle nye op uden. Det skete forleden i Borgerrepræsentationen, hvorved de fire partier understregede over for de københavnske indbyggere, at de har en vigtig opgave, når de går ned og stemmer til kommunalvalget i november. Det er tvivlsomt, om det vil ske, men hvor kan man dog håbe på, at et nyt flertal på rådhuset derefter vil prioritere fornuften og ikke skør, venstreorienteret og identitetspolitisk symbolpolitik, som intet godt gør for København. TOM JENSEN ",
        "metadata": {
            "source": "https://www.berlingske.dk/ledere/berlingske-mener-koebenhavn-har-et-politisk-flertal-der-prioriterer-skoer",
            "image_url": "https://berlingske.bmcdn.dk/media/cache/resolve/image_x_large/image/191/1918854/24945781-fire-partier-understregede-over-for-de-kbenhavnsk.jpg",
            "publication_time": "Onsdag d. 07. maj 2025, kl. 17.32",
            "author": null,
            "related_links": [],
            "attachments": []
        }
    }
}