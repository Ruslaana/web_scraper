{
    "version": "1.0",
    "document": {
        "id": 10474,
        "title": "Søg og du skal finde",
        "content": "Man ved, at et produkt er monumentalt, når det erstatter det bagvedliggende udsagnsord. I dag googler folk uden at tænke over det. Der er 200 mio. daglige forespørgsler. I 1998 stiftede Sergey Brin og Larry Page, to daværende ph.d.-studerende ved Stanford, Google. De navngav søgemaskinen efter tallet googol (et et-tal efterfulgt af 100 nuller).  Siden er tjenesten blot vokset og vokset. I dag er der utallige andre services knyttet op på den oprindelige søgemaskine. Gmail, Google Maps og såmænd også YouTube for at nævne nogle. Samtidig har man lavet det mobile styresystem Android, der har taget kampen op med Apple. Samtidig har Google udfordret den samlede mediebranche ved at overtage betragtelige annonceandele. De to stiftere får en årsløn på 1 dollar, men deres aktiebeholdninger gør, at de har en formue på over 100 mia. kr. hver.",
        "metadata": {
            "source": "https://www.berlingske.dk/virksomheder/soeg-og-du-skal-finde",
            "image_url": "https://berlingske.bmcdn.dk/media/cache/resolve/image_x_large/image/20/206194/3021684-google-stifter-pix-biz.jpg",
            "publication_time": "Lørdag d. 04. september 2010, kl. 07.00",
            "author": null,
            "related_links": [],
            "attachments": []
        }
    }
}