{
    "version": "1.0",
    "document": {
        "id": 9984,
        "title": "The good, the bad and the ugly efter Brexit",
        "content": "Aktierne er foreløbig faldet til ro, og pundet har midlertidigt stoppet faldet efter briternes nej til EU. Nu venter en kamp som i filmen »The Good, the Bad and the Ugly« for den europæiske og britiske økonomi mellem virkelighedens Clint Eastwood, Eli Wallach og Lee Van Cleef om det næste halve års scenarie. Det er Industriens Pension, der har analyseret tre muligheder for, hvad der nu kommer til at ske i løbet af de næste tre til seks måneder. Uanset hvad bliver det et minus for den britiske og europæiske økonomi, men hvor ondt det kommer til at gøre afhænger meget af, om udviklingen i den amerikanske og den kinesiske økonomi bliver så stærk, at det kan overdøve de negative effekter af Brexit. FAKTATre mulige scenarier efter BrexitThe good50 procent sandsynlighedDet mindst dårlige scenarie. Det britiske nej skaber usikkerhed hos specielt de britiske og europæiske virksomheder, men den kinesiske og den amerikanske økonomi udvikler sig i positiv retning. Det vil udligne de negative effekter fra Brexit, hvilket vil hjælpe både den britiske og den europæiske økonomi.Resultaterne bliver:Den europæiske økonomi vil fortsætte med en lav, men positiv vækst.Både Den Europæiske Centralbank og den britiske formår at holde renterne nede.Risikoen for at ryge ind i en egentlig deflation vil aftage på grund af det lavere engelske pund.Usikkerheden om briternes fremtidige til­knytning til EU vil holde væksten nede.Da Storbritannien nok først kan forlade EU i 2020 vil den finansielle uro hurtigt ophøre, og investorerne vil vende tilbage til business as usual.Storbritannien kommer ind i et positivt forhandlingsforløb med EU, hvor landet får signaler om et fortsat handelssamarbejde.Den globale økonomi vil fortsætte uændret med en vækst på over tre procent.Aktierne vil stige med fem procent til ti procent i løbet af efteråret.The bad35 procent sandsynlighedEt lidt dårligere scenarie end the good. Den kinesiske og den amerikanske økonomi viser svaghedstegn. Derved bliver usikkerheden om briternes fremtidige tilknytning til EU en mere dominerende effekt. Usikkerheden får virksomhederne til at holde igen med investeringerne.Resultaterne bliver:Den britiske økonomi ryger ind i en recession i løbet af efteråret. Eurozonen vil opleve en svagere vækst presset ned af usikkerheden.Den Europæiske Centralbank og specielt den britiske vil lempe pengepolitikken. Det kan ske på flere måder, og det vil holde renterne nede.Det svagere pund og den svagere euro vil hjælpe virksomhedernes konkurrenceevne på de globale markeder.Faren for deflation i eurozonen vil aftage på grund af det svagere britiske pund. Usikkerheden på jobmarkedet vil dog være større, og det vil være med til at holde inflationen nede.Renteforskellen mellem Nord- og Sydeuropa vil udvides. På samme måde vil aktierne i Nordeuropa klare sig bedre end dem i Sydeuropa. Danske aktier vil i den sammenhæng blive regnet for at være i den gode ende.Storbritanniens forhandlingsforløb med EU går ikke så godt, og der kommer usikre signaler om fremtidige handelsaftaler med EU.Den globale økonomi vil klare sig med en moderat økonomisk vækst. Det vil sige to til tre procent vækst.Aktiemarkederne vil være præget af store udsving.The ugly15 procent sandsynlighedDet dårligste scenarie. Der er usikkerhed om briternes fremtidige tilknytning til EU, og den britiske og den kinesiske økonomi viser svaghedstegn. Men oven i kommer, at de europæiske banker vil begynde at holde igen med lånene til virksomhederne og forbrugerne efter Brexit. Og renterne i Sydeuropa vil stige kraftigt i forhold til Nordeuropa, og det vil bremse finansierings­muligheder i de sydeuropæiske lande.Resultaterne bliver:Både den britiske økonomi og eurozonen vil gå i recession.Både Den Europæiske Centralbank og den britiske vil lempe pengepolitikken, men kan ikke forhindre, at likviditets- og kreditforholdene forværres.Risikoen for deflation vil fortsætte trods svagere pund. Inflationen vil blive presset ned af manglende tillid til centralbankerne og bekymring for ledighed i de europæiske lande.Renter og aktier vil udvikle sig forskelligt i Nord- og Sydeuropa. Der vil komme højere renter i Sydeuropa og svagere aktiemarkeder.Svagere pund og euro vil forbedre virksomhedernes konkurrenceevne, men det vil ikke rigtigt hjælpe noget på grund af den dårlige britiske og europæiske økonomi.Brexit sender politiske chokbølger gennem eurozonen. Det vil øge risikoen for et kollaps på de europæiske finansmarkeder.Aktierne falder med 15 til 20 procent.Den globale økonomi kommer ind i en afmatning. Det vil sige en vækst på under to procent.FOLD UD The good 50 procent sandsynlighed Det mindst dårlige scenarie. Det britiske nej skaber usikkerhed hos specielt de britiske og europæiske virksomheder, men den kinesiske og den amerikanske økonomi udvikler sig i positiv retning. Det vil udligne de negative effekter fra Brexit, hvilket vil hjælpe både den britiske og den europæiske økonomi. Resultaterne bliver: Den europæiske økonomi vil fortsætte med en lav, men positiv vækst. Både Den Europæiske Centralbank og den britiske formår at holde renterne nede. Risikoen for at ryge ind i en egentlig deflation vil aftage på grund af det lavere engelske pund. Usikkerheden om briternes fremtidige til­knytning til EU vil holde væksten nede. Da Storbritannien nok først kan forlade EU i 2020 vil den finansielle uro hurtigt ophøre, og investorerne vil vende tilbage til business as usual. Storbritannien kommer ind i et positivt forhandlingsforløb med EU, hvor landet får signaler om et fortsat handelssamarbejde. Den globale økonomi vil fortsætte uændret med en vækst på over tre procent. Aktierne vil stige med fem procent til ti procent i løbet af efteråret. The bad 35 procent sandsynlighed Et lidt dårligere scenarie end the good. Den kinesiske og den amerikanske økonomi viser svaghedstegn. Derved bliver usikkerheden om briternes fremtidige tilknytning til EU en mere dominerende effekt. Usikkerheden får virksomhederne til at holde igen med investeringerne. Resultaterne bliver: Den britiske økonomi ryger ind i en recession i løbet af efteråret. Eurozonen vil opleve en svagere vækst presset ned af usikkerheden. Den Europæiske Centralbank og specielt den britiske vil lempe pengepolitikken. Det kan ske på flere måder, og det vil holde renterne nede. Det svagere pund og den svagere euro vil hjælpe virksomhedernes konkurrenceevne på de globale markeder. Faren for deflation i eurozonen vil aftage på grund af det svagere britiske pund. Usikkerheden på jobmarkedet vil dog være større, og det vil være med til at holde inflationen nede. Renteforskellen mellem Nord- og Sydeuropa vil udvides. På samme måde vil aktierne i Nordeuropa klare sig bedre end dem i Sydeuropa. Danske aktier vil i den sammenhæng blive regnet for at være i den gode ende. Storbritanniens forhandlingsforløb med EU går ikke så godt, og der kommer usikre signaler om fremtidige handelsaftaler med EU. Den globale økonomi vil klare sig med en moderat økonomisk vækst. Det vil sige to til tre procent vækst. Aktiemarkederne vil være præget af store udsving. The ugly 15 procent sandsynlighed Det dårligste scenarie. Der er usikkerhed om briternes fremtidige tilknytning til EU, og den britiske og den kinesiske økonomi viser svaghedstegn. Men oven i kommer, at de europæiske banker vil begynde at holde igen med lånene til virksomhederne og forbrugerne efter Brexit. Og renterne i Sydeuropa vil stige kraftigt i forhold til Nordeuropa, og det vil bremse finansierings­muligheder i de sydeuropæiske lande. Resultaterne bliver: Både den britiske økonomi og eurozonen vil gå i recession. Både Den Europæiske Centralbank og den britiske vil lempe pengepolitikken, men kan ikke forhindre, at likviditets- og kreditforholdene forværres. Risikoen for deflation vil fortsætte trods svagere pund. Inflationen vil blive presset ned af manglende tillid til centralbankerne og bekymring for ledighed i de europæiske lande. Renter og aktier vil udvikle sig forskelligt i Nord- og Sydeuropa. Der vil komme højere renter i Sydeuropa og svagere aktiemarkeder. Svagere pund og euro vil forbedre virksomhedernes konkurrenceevne, men det vil ikke rigtigt hjælpe noget på grund af den dårlige britiske og europæiske økonomi. Brexit sender politiske chokbølger gennem eurozonen. Det vil øge risikoen for et kollaps på de europæiske finansmarkeder. Aktierne falder med 15 til 20 procent. Den globale økonomi kommer ind i en afmatning. Det vil sige en vækst på under to procent. I Sergio Leones spaghettiwestern er det som bekendt the good, der trækker det længste strå. Porteføljeforvalter hos Industriens Pension Morten Kongshaug mener, at der er 50 procent sandsynlighed for, at det bliver det samme efter briternes nej til EU. »Det, som selvfølgelig er svært, er, at der er så mange ting, som er på dagsordenen, og det er svært at skille tingene fra hinanden. Men det, som er forhåbeningen, er, at usikkerheden efter briternes nej ikke bliver det dominerende tema,« siger Morten Kongshaug. Cheføkonom hos Dansk Erhverv Steen Bocian er meget enig med Industriens Pension, men fremhæver, at der er andre muligheder. »Det er tre relevante scenarier, men jeg synes, det er svært at påstå, at det er de eneste realistiske scenarier. Udfaldsrummet er stort. I mine øjne bliver det afgørende, hvilke politiske reaktioner vi kommer til at opleve efter briternes nej. Får man indkapslet Brexit, så andre lande ikke trækker i en protektionistisk retning, er jeg forsigtigt optimist. Omvendt, hvis det bliver et kæmpe politisk rod, vil det gøre ondt længe,« siger Steen Bocian.  Han mener generelt, at der bliver malet lidt fanden på væggen i øjeblikket. »I mine øjne var Europa i meget større problemer for et par år siden rent økonomisk. Brexit er i vid udstrækning en politisk krise, men ingen er gået statsbankerot, og England var i forvejen hverken en del af euroen eller Schengen. Det burde være til at håndtere. Men forvirringen vil givetvis være stor længe, hvilket er negativt. Og på den lange bane er et lavere handelsomfang skidt, men ikke katastrofalt,« siger Steen Bocian.  Vicedirektør i Dansk Industri Kent Damsgaard tror også mest på the good. »Vi håber, at vi nærmer os det gode scenarie, hvor virkningerne af briternes nej vil være begrænsede. Det vil betyde lavere vækst for Storbritannien og resten af Europa inklusive Danmark. Men væksten uden for Europa kan komme til at trække os i gang, og den europæiske økonomi er i dag langt sundere end tidligere. Både den tyske og den svenske økonomi vil kunne levere positive vækstbidrag. I hvert fald til den danske økonomi,« siger Kent Damsgaard. ",
        "metadata": {
            "source": "https://www.berlingske.dk/oekonomi/the-good-the-bad-and-the-ugly-efter-brexit",
            "image_url": "https://berlingske.bmcdn.dk/media/cache/resolve/image_x_large/image/10/106164/13847772-brexit.jpg",
            "publication_time": "Onsdag d. 29. juni 2016, kl. 19.00",
            "author": "Frederik M. Juel",
            "related_links": [],
            "attachments": []
        }
    }
}