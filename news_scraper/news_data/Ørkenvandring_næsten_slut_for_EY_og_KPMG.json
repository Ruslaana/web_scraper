{
    "version": "1.0",
    "document": {
        "id": 7307,
        "title": "Ørkenvandring næsten slut for EY og KPMG",
        "content": "Den store revisorfusion i 2014 mellem det tidligere EY og det tidligere KPMG var en imagemæssig kostbar affære for begge virksomheder. Fusionen blev annonceret i slutningen af 2013, og det knockoutede både EY og KPMG i Berlingske Business Magasins Imageanalyse i 2014. Men i dette års analyse kan de begge begynde at se lys for enden af tunnelen. Revisorkrigen brød ud i slutningen af 2013, da det tidligere danske KPMG-kontor anført af CEO Jesper Koefoed annoncerede et brud med det internationale KPMG-netværk og en fusion med det danske EY-kontor. Fusionen udraderede KPMG, som måtte starte forfra i Danmark under ledelse af den tidligere NKT-boss, Thomas Hofman-Bang. KPMG formåede i første omgang at holde på prestigekunder som A.P. Møller - Mærsk og Carlsberg, men de skiftede begge efterfølgende til PwC. Imagetabet efter fusionen blev størst for EY, som til gengæld hurtigere end KPMG genvandt det tabte. I år har KPMG så til gengæld taget revanche med en fremgang på 36 pladser, hvilket er blandt de fem største imagespring i hele målingen, der omfatter 140 virksomheder. KPMGs image styrkes særligt af fremgang på imageparameteren troværdighed, men også ledelse, medarbejdere ogkonkurrenceevne giver KPMG fremgang. KPMGs kraftige fremgang betyder, at opkomlingen nu bider EY i haserne. EY ligger imagemæssigt kun tre pladser højere end KPMG, som i 2014 måtte starte helt forfra på det danske marked. FAKTASådan måler vi de 140 virksomheders imageBerlingske Business Magasins Imageanalyse er en institution på sit felt. I over 20 år har magasinet sammen med IFO Instituttet for Opinionsanalyse målt og vejet kendte og toneangivende virksomheders image.Analysen er langt grundigere end andre målinger og giver en enestående mulighed for at gå i dybden med de i alt ni parametre, vi måler på (se nedenfor).Det særlige ved Imageanalysen er, at det er erhvervslederne, der giver hinanden karakter.I alt 3.513 erhvervsledere har deltaget i årets undersøgelse.De 140 virksomheder, der indgår i Imageanalysen, er udvalgt af Berlingske og IFO Instituttet for Opinionsanalyse blandt Danmarks største og mest toneangivende virksomheder.Der tages udgangspunkt i Berlingske Business Magasins Guld1000-liste, hvor Danmarks 1.000 største virksomheder hvert år opgøres efter omsætningsstørrelse.Den vigtigste forudsætning for at have et image er dog, at virksomheden er kendt i målgruppen. Nogle af de største virksomheder målt på omsætning er således ikke medtaget, da de er kendetegnet ved et meget lavt kendskab. Det gælder en række handelsselskaber med meget stor omsætning, men ganske få medarbejdere.FOLD UD Berlingske Business Magasins Imageanalyse er en institution på sit felt. I over 20 år har magasinet sammen med IFO Instituttet for Opinionsanalyse målt og vejet kendte og toneangivende virksomheders image. Analysen er langt grundigere end andre målinger og giver en enestående mulighed for at gå i dybden med de i alt ni parametre, vi måler på (se nedenfor). Det særlige ved Imageanalysen er, at det er erhvervslederne, der giver hinanden karakter. I alt 3.513 erhvervsledere har deltaget i årets undersøgelse. De 140 virksomheder, der indgår i Imageanalysen, er udvalgt af Berlingske og IFO Instituttet for Opinionsanalyse blandt Danmarks største og mest toneangivende virksomheder. Der tages udgangspunkt i Berlingske Business Magasins Guld1000-liste, hvor Danmarks 1.000 største virksomheder hvert år opgøres efter omsætningsstørrelse. Den vigtigste forudsætning for at have et image er dog, at virksomheden er kendt i målgruppen. Nogle af de største virksomheder målt på omsætning er således ikke medtaget, da de er kendetegnet ved et meget lavt kendskab. Det gælder en række handelsselskaber med meget stor omsætning, men ganske få medarbejdere. Næste udfordring for EY og KPMG bliver at komme op og blande sig i revisorbranchens imagemæssige top. Her har Deloitte­ og PwC de seneste fem år på skift ligget nummer ét og nummer to. Det tidligere KPMG var umiddelbart før fusionen tæt på imagemæssigt at kunne matche PwC og Deloitte, men den position blev sat over styr med fusionen. Der er p.t. 20-25 pladser fra EY og KPMG op til PwC og Deloitte, så hvis EY og KPMG kan holde kadencen og fortsætte fremgangen, kan der potentielt blive tæt løb i næste års måling. EY går særligt frem på imageparametrene finansiel styrke, ledelse og konkurrenceevne. I år er det Deloitte, som med et mulehårs forspring kommer først over stregen med branchens bedste image. Dette trods en lille tilbagegang for Deloitte i forhold til sidste år. Tilbagegangen skyldes især fald på imageparametrene troværdighed og innovation. Omvendt går PwC frem, men det er altså ikke nok til at slå Deloitte af pinden, hvorfor PwC må nøjes med andenpladsen. Størst fremgang er der til PwC, når det gælder imageparameteren konkurrenceevne. PwC er i øvrigt det revisionsfirma, som reviderer flest af Danmarks 100 største virksomheder. PwC reviderer 42 virksomheder i top-100-segmentet. Det er også værd at bemærke, at PwC står usædvanligt stærkt på parameteren medarbejdere, hvor der tilmed er fremgang. Målt på medarbejdere er PwC niendebedst blandt alle 140 virksomheder i imagemålingen. Se IFO benchmark-værktøj med 10 års resultater for virksomhedernes image. ",
        "metadata": {
            "source": "https://www.berlingske.dk/virksomheder/oerkenvandring-naesten-slut-for-ey-og-kpmg",
            "image_url": "https://berlingske.bmcdn.dk/media/cache/resolve/image_x_large/image/19/198706/21249279-kmpg.jpg",
            "publication_time": "Søndag d. 17. juni 2018, kl. 11.00",
            "author": "Vibe Hyltoft",
            "related_links": [],
            "attachments": []
        }
    }
}