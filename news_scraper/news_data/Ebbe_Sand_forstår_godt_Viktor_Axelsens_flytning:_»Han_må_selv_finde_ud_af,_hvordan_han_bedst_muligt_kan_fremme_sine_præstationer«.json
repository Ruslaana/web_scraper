{
    "version": "1.0",
    "document": {
        "id": 21306,
        "title": "Ebbe Sand forstår godt Viktor Axelsens flytning: »Han må selv finde ud af, hvordan han bedst muligt kan fremme sine præstationer«",
        "content": "Den tidligere fodboldlandsholdsspiller og nuværende fodboldagent Ebbe Sand forstår godt hvorforbadmintonstjernen og OL-guldvinderen Viktor Axelsen flytter til Dubaii De Forenede Arabiske Emirater. Ebbe Sand har selv boet i byen fra 2013-2018, og han har set de faciliteter, som Axelsen fremover skal træne i. »Det sportslige er jo det, som Viktor Axelsen fokuserer på, og man får ikke bedre faciliteter, end Nad Al Sheba sportskompleks, som er det, han kommer til at benytte. Jeg forstår ham godt,« siger Ebbe Sand. I forbindelse med udmeldingen om sin flytning til Dubai har Axelsen sagt tilJyllands-Posten, at han er »en helt almindelig sportsmand uden større indsigt i verdens sammenhænge,« og at det er umuligt for ham at have et overblik over situationen i alle lande. Det har fået blandt andre Jens Sejer Andersen, der er international chef for den danske organisation Play the Game, som beskæftiger sig med menneskerettigheder og sport, til at kritisere Axelsen. I Jens Sejer Andersens øjne kan man nemlig se flytningen til Dubai som en blåstempling af et regime, der ifølge eksempelvis denne artikeli The Guardianog NGOenAmnesty Internationalundertrykker migrantarbejdere, og hvor det ifølgeUdenrigsministeriet er forbudtat være i besiddelse af litteratur, som regimet finder anstødeligt. Skatten i Dubai er væsentligt lavere end i Danmark, men Ebbe Sand tror ikke på, at Viktor Axelsen flytter for at spare penge i skat. Ebbe Sand scorede 22 mål i 63 landskampe for Danmark og har siden blandt andet været sportschef i Brøndby IF og angrebstræner for det danske fodboldlandshold. På billedet fejrer han scoringen til 3-0 i ottendedelsfinalen i VM 1998, hvor Danmark slog Nigeria 4-1.Fold sammenLæs mereFoto: Jens Nørgaard Larsen/Ritzau Scanpix. Ebbe Sand,man kunne også sige, at Danmark med støttekroner og et velfungerende velfærdssamfund har gjort, at Viktor Axelsen er blevet verdens- og olympisk mester, og nu flytter han for at spare penge i skat. Hvad tænker du om det? »Den kritik vil jeg slet ikke deltage i. Jeg synes hellere, vi danskere skal fokusere på at se muligheder og forbedre de små marginaler, som er det, der gælder i toppen af alle sportsgrene. Jeg synes, det er forkert at stille det så firkantet op. Dels får Viktor Axelsen i Dubai adgang til de bedste faciliteter, og dels gør Dubais placering det meget nemmere at rejse rundt til de steder i Asien og Europa, hvor han spiller, og hvis man kan gøre hans rejsedage nemmere og kortere, betyder det helt sikker noget for hans præstationer.« Rasmus Bysted Møller er studielektor ved Institut for Folkesundhed – Idræt på Aarhus Universitet. Han har i sin forskning beskæftiget sig med anvendt etik og sportsetik. Han siger, at han ikke helt forstår argumentationen om marginalerne. »Når man ser på Axelsens resultater indtil videre, hvor han jo er fuldstændig overlegen på en måde, som man ikke har set danske badmintonspillere være før, og at han regnes for en af de tre største i verden nogensinde, så vidner det jo om, hvad de har opnået i Brøndby. Jeg har svært ved at se, hvor meget mere han kan vinde ved bedre faciliteter,« siger Rasmus Bysted Møller. Rasmus Bysted Møller tvivler dog ikke på de praktiske fordele for Viktor Axelsen ved at flytte til Dubai. Han håber blot, at Viktor Axelsen stadig vil finde tid til at vise sig i Brøndby, og give noget videre til de unge talenter, der er hjemme i Danmark. »Det ville være trist for dansk badminton, hvis Axelsens holdning breder sig. Som individ forstår jeg ham godt, men hvis alle fulgte hans eksempel, og det træningsmiljø, som har bidraget til hans overlegenhed, fordufter, så har det jo en konsekvens for dansk badminton. Men det betyder jo ikke, at man ikke kan forstå ham. Sport er jo baseret på viljen til sejr, og det er han jo kendt for at gå op i. Så på den måde er det jo fint i tråd med hans sportslige logik og sportens logik i det hele taget – har man ikke viljen til sejr, så vinder man ikke, det er jo hele pointen med al sport,« siger Rasmus Bysted Møller. I videoen i bunden af artiklen træner Axelsen i netop Nad Al Sheba. I kommentarsporet kan man se, at der tilsyneladende er enkelte danskere, der har det svært med flytningen, mens de fleste kommentarer blot hylder badmintonspilleren. Man kunne få den tanke, at nogle danskere føler sig vraget af Victor Axelsens flytning, eller måske at der endda er noget jantelov indlejret i kritikken. Men Ebbe Sand mener, at danskerne tilsidesætter janteloven, når det kommer til sportsstjernerne i rødt og hvidt. »Jeg tror ikke, janteloven har noget med det at gøre. Vi har en verdensstjerne i Viktor Axelsen, som jeg helt klart synes fortjener at blive hyldet, og det er han jo også blevet. Vi så det også i sommer med EM i fodbold, at når resultaterne og præstationerne er der, så fejrer vi jo heltene. Vi vil jo gerne hylde stjernerne, når det går godt, og derfor synes jeg også, at Viktor Axelsen selv må finde ud af, hvordan han bedst muligt kan fremme sine præstationer.«  Et opslag delt af Viktor Axelsen 安赛龙 (@viktoraxelsen) Berlingske arbejder på at få en kommentar fra Viktor Axelsen. ",
        "metadata": {
            "source": "https://www.berlingske.dk/kultur/ebbe-sand-forstaar-godt-viktor-axelsens-flytning-han-maa-selv-finde-ud-af",
            "image_url": "https://berlingske.bmcdn.dk/media/cache/resolve/image_x_large/image/145/1456770/23839401-.jpg",
            "publication_time": "Tirsdag d. 24. august 2021, kl. 14.19",
            "author": "Joachim Talbro Paulsen",
            "related_links": [],
            "attachments": []
        }
    }
}