{
    "version": "1.0",
    "document": {
        "id": 4242,
        "title": "Tidligere minister blev sur på DR-vært: Nu siger han undskyld",
        "content": "Fredag skrev Magnus Heunicke en undskyldning. Den tidligere minister havde nemlig en indrømmelse: Han havde givet en »ringe og underskudsagtigt præstation«, som han skrev på Twitter. Under gårsdagensudseendelse af DR-programmet ’Detektor’begyndte S-politikeren Magnus Heunicke at mundhugges med værten, Mette Vibe Utzon. Det førte blandt andet til politikerens udbrud: »Vi kan jo ikke have et interview, hvor det er sådan, at du ikke har forberedt dig ordentlig.«  Tak for kommentarer til Detektor-interveiw. Jeg vil skynde mig at indrømme: Var en ringe og underskudsagtig præstation af mig.. > Men egentlig starter historien et helt andet sted. Med en helt anden hovedperson. For i forbindelse med det kommende kommunalvalg har Socialdemokratiets formand været på Danmarksturne. På sin rejse rundt i landet brugte Mette Frederiksen et skræmmeeksempel: Hun havde hørt om en kommune, hvor nedskæringer på ældreområdet kan føre til barske konsekvenser i fremtiden. »Jeg hørte om en kommune, hvor man var blevet bedt om at spare på ældreområdet – igen (…) Det éneste forslag, de kunne finde frem, det er: Dem, der ikke selv kan komme ud af sengen, kun skal ud af sengen én gang om dagen nu,« sagde Mette Frederiksen. Det viste sig at være et spareforslag fra socialudvalget i Vordingborg.  Men Mette Frederiksens påstand var ikke helt sand, mente DR-progammet Detektor. Derfor inviterede de S-formanden ind i studiet for at foretage et faktatjek. I stedet blev Magnus Heunicke, som partiets kommunalordfører, sendt i studiet. For sagen i Vordingborg kom fra hans bord. »Det her med, at det her skulle være det eneste spareforslag kommunens socialudvalg har, er jo ikke korrekt,« siger Mette Vibe Utzon. Anklagen får Magnus Heunicke til at vifte med papirer. »Jeg står her med deres referat fra Socialudvalgets møde, hvor de lægger spareforslag, og her står det sort på hvidt, de håber ikke det bliver vedtaget, for de har ryggen mod muren, Men de foreslår, at man dropper det med, at man bliver flyttet fra sengen til stolen to til tre gange om dagen, og kun så én gang i døgnet,« siger den tidligere minister og fortsætter. »Det er et fuldstændig reelt forslag.«  Begge parter står med den konkrete liste over spareforslag i hånden. »Det, Mette Frederiksen siger, det er, at det her er det eneste forslag, de har. Men det er jo ikke korrekt. Der er jo fire andre,« siger Mette Vibe Utzon. Magnus Heunicke vedkender, at der er andre punkter på listen, men fastholder, at hans formand har præsenteret et »reelt« forslag »sort på hvidt«. »De her fem punkter, det får du til ét, og det er det, du har sagt til din formand. Er det det, du siger?« spørger Mette Vibe Utzon politikeren. Spørgsmålet får Magnus Heunicke til at udbryde: »Siger du til mig, at du ikke har forberedt dig nok til at læse på det her?«  Hurtig endte den verbale tvekamp ud i et skænderi om, hvad præmissen for Mette Vibe Utzons spørgsmål, egentlig var. Og udseendelsen endte uden resultat. Efter en nats søvn gik Magnus Heunicke så til bekendelse fredag formiddag. ”Det korrekte at sige er, at der også er andre forslag, men ingen af dem er værdige for de ældre. Den samtale kom aldrig i gang, og derfor blev interviewet uforløst og et skænderi om præmisser for spørgsmålene,” skrev han og afsluttede: »Det tager jeg min store del af skylden for. Har jeg lært af.«  > Det tager jeg min store del af skylden for. Har jeg lært af.<",
        "metadata": {
            "source": "https://www.berlingske.dk/politik/tidligere-minister-blev-sur-paa-dr-vaert-nu-siger-han-undskyld",
            "image_url": "https://berlingske.bmcdn.dk/media/cache/resolve/image_x_large/image/1/19292/18293040-detektor.jpg",
            "publication_time": "Fredag d. 25. august 2017, kl. 19.15",
            "author": "Amalie Thieden",
            "related_links": [],
            "attachments": []
        }
    }
}