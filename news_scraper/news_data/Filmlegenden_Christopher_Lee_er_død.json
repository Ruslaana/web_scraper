{
    "version": "1.0",
    "document": {
        "id": 15345,
        "title": "Filmlegenden Christopher Lee er død",
        "content": "Den britiske skuespiller Christopher Lee er død. Filmlegenden, der blandt andet er kendt for sine roller i »Star Wars« og »Ringenes Herre«, blev 93 år gammel. Han døde ifølge Reuters søndag på et hospital i London, hvor han var indlagt og i behandling for åndedrætsbesvær. Christopher Lee brød igennem i 1950erne, og har både spillet med i Dracula og James Bond-filmen »Manden med den gyldne pistol«. Men det er nok særligt hans rolle som troldmanden Saruman i Ringenes Herre-filmene og Hobitten samt rollen som Count Dooku i Star Wars, han bedst vil huskes for. BNB ",
        "metadata": {
            "source": "https://www.berlingske.dk/kultur/filmlegenden-christopher-lee-er-doed",
            "image_url": "https://berlingske.bmcdn.dk/media/cache/resolve/image_x_large/image/29/292888/9250127-britain-entertainment-film-people-lee-files.jpg",
            "publication_time": "Torsdag d. 11. juni 2015, kl. 14.48",
            "author": null,
            "related_links": [],
            "attachments": []
        }
    }
}