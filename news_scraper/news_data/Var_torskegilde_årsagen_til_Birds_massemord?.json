{
    "version": "1.0",
    "document": {
        "id": 20215,
        "title": "Var torskegilde årsagen til Birds massemord?",
        "content": "Britisk politi leder stadig efter svaret på, hvad der fik den 52-årige Derrick Bird til onsdag at skyde ogdræbe 12 mennesker og såre 25i byen Cumbria i Nordengland, hvorefter taxi-chaufføren begik selvmord. Politiet fokuserer nu på en række nøglespørgsmål. Efterforsker Iain Goulding siger ifølge BBC, at man har fjernet et stort antal papirer fra den afdødes hjem. - Betjentene fokuserer på en lang række områder og arbejder på at verificere, hvorvidt Bird var involveret i en personlig konflikt med andre taxi-kolleger eller andre, siger han til BBC. Politiet har også gennemgået hans finanser og undersøgt spørgsmål om beskatning: -  Vi kan bekræfte, atDerrick Birdvar genstand for en igangværende undersøgelse af skattevæsenet, siger han. - Vi fortsætter med at undersøge alle disse forhold, men vil måske aldrig helt forstå, hvad der drev Bird til at begå sådanne grusomheder, da han ikke længere er her til at besvare vores spørgsmål. Politiet tror, at Bird bevidst gik efter nogle af sine ofre og skød andre i flæng på sin 40 kilometer tur gennem lokalområdet. Blandt ofrene var bl.a. Birds tvillingebror, en taxi-kollga og familiens advokat. Flere detaljer om den britiske massemorder blev også afsløret, skriver BBC. Men der er ikke meget at finde på den 52-årige. I 1990 blev han dømt for tyveri, men afsonede ikke en fængselsdom. Han var offer for et overfald i 2007, og der blev begået hærværk mod hans taxi i 2008. For at mindes ofrene bliver der i dag, lørdag, afholdt flere ceremonier.",
        "metadata": {
            "source": "https://www.berlingske.dk/internationalt/var-torskegilde-aarsagen-til-birds-massemord",
            "image_url": "https://berlingske.bmcdn.dk/media/cache/resolve/image_x_large/image/86/862528/2681350-britain-crime.jpg",
            "publication_time": "Lørdag d. 05. juni 2010, kl. 18.54",
            "author": "Katrine Grønvald Raun",
            "related_links": [],
            "attachments": []
        }
    }
}