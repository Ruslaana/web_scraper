{
    "version": "1.0",
    "document": {
        "id": "https://www_berlingske_dk/privatoekonomi/top-10-billigste-sommerhuse-med-havudsigt",
        "title": "Top 10: Billigste sommerhuse med havudsigt",
        "content": "Du behøver ikke være mangemillionær for at investere i et sommerhus med havudsigt. Hvis du kan undvære det vilde luksus, så er der mange gode handler at gøre rundt omkring i landet. Boliga har kigget markedet igennem og fundet de ti billigste sommerhuse, hvor ejendomsmægleren lokker med udkig til vand. 1. Storemosevej, Fejø i Lolland Kommune. Pris: 295.000 kronerDet suverænt billigste sommerhus med havudsigt får man på Fejø. Ifølge mægleren får man flot udsigt over Smålandshavet, hvis man punger ud med de 295.000 kroner, huset koster. Huset er i to plan og på hele 104 kvadratmeter. Se sommerhuset her Sommerhuset på Storemosevej på Fejø (Foto: Home Lolland)Fold sammenLæs mere 2. Solsortevej,  Kettingskov i Sønderborg Kommune. Pris: 550.000 kronerHvis man ønsker at holde ferie på Als i Sønderjylland, kan man overveje dette 50 kvadratmeter store sommerhus fra 1967, som byder på udsigt til Fyn, Ærø og Lyø. Huset er grønmalet med eternittag og har været til salg i 360 dage. Se sommerhuset her  3.  Kildegårdsvej, Faaborg i Faaborg-Midtfyn Kommune. Pris: 575.000 kronerHvis man er mere til Fyn, så kan man købe dette sommerhus fem minutters kørsel fra Faaborg. Der er 48 kvadratmeter fordelt på to værelser at boltre sig på. Og naturligvis udsigt til vandet. Se sommerhuset her Sommerhuset på Kildegaardsvej i Faaborg. (Foto: EDC Faaborg)Fold sammenLæs mere 4. Mågevej, Mesinge i Kerteminde Kommune. Pris: 595.000 kronerI Mesinge i Kerteminde består dette sommerhus faktisk af to integrerede huse på henholdsvis 22 og 15 kvadratmeter. Ifølge mægleren er sommerhuset både velholdte og hyggelige, og det har været til salg i knap to måneder. Se sommerhuset her 5. As Hedegård, Juelsminde i Hedensted Kommune. Pris: 595.000 kronerDen kommende ejer af sommerhuset i Juelsminde bliver en del af en sommerhuskoloni, men den høje beliggenhed sikrer havudsigten. Som en lille bonus kan man ifølge mægleren se frem til 22.000 kroner om året i lejeindtægter, hvis man ønsker at udleje sommerhuset. Se sommerhuset her 6. Svinget, Allingåbro i Norddjurs Kommune. Pris: 625.000 kronerMan får 66 kvadratmeters sommerhus og havudsigt for 625.000 kroner i Allingåbro. Huset er angiveligt velholdt og i besiddelse af en vestvendt terrasse, hvorfra man også kan se havet. Se sommerhuset her  7. Nordre Strandvej, Sæby i Frederikshavn Kommune. Pris: 625.000 kronerOgså i Nordjylland er der billige sommerhuse med havudsigt. Blandt andet dette i Sæby, hvor der blot er en 200 meters gåtur til badestrand og strandpromenade. Se sommerhuset her 8. Rougsøvej, Ørsted i Norddjurs Kommune. Pris: 625.000 kronerPrisen for dette sommerhus i Ørsted er reduceret med syv procent, siden det blev sat til salg for 411 dage siden, så der er god mulighed for at score havudsigt til en god pris. Se sommerhuset her 9. Tranevej, Sandersvig i Haderslev Kommune. Pris: 645.000 kronerOverdækket terrasse, udestue og naturskønne omgivelser er mæglerens nøgleord om dette sommerhus i Haderslev. For 645.000 kroner får man 79 kvadratmeter. Se sommerhuset her 10. Fyrrevej, Allingåbro i Norddjurs Kommune. Pris: 685.000 kronerDer er panoramaudsigt og nyt tag i det nymalede sommerhus på Fyrrevej i Allingåbro. De nye ejere behøver ifølge mægleren ikke at gøre noget ved sommerhuset, inden de kan flytte ind. Se sommerhuset her",
        "metadata": {
            "source": "https://www.berlingske.dk/privatoekonomi/top-10-billigste-sommerhuse-med-havudsigt",
            "image_url": "https://berlingske.bmcdn.dk/media/cache/resolve/image_x_large/image/23/239372/13411321-sommerhus-2.jpg",
            "publication_time": "Mandag d. 23. maj 2016, kl. 08.10",
            "author": null,
            "related_links": [],
            "attachments": []
        }
    }
}