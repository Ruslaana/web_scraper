{
    "version": "1.0",
    "document": {
        "id": "https://www_berlingske_dk/samfund/kun-fordi-jeg-klagede-fik-jeg-en-hel-times-hjaelp-af-en-dame-som-ogsaa-lavede-fej",
        "title": "»Kun fordi jeg klagede, fik jeg en hel times hjælp af en dame - som også lavede fejl undervejs«",
        "content": "»Jeg var ved at misse syn af bil, fordi jeg fik besked i e-boks. Jeg var så flov over at få en rykker.«Dora Dahl »Skats side med »rettelsesmuligheder« er mangelfuld, hvorfor man yderligere skal i telefonisk kontakt med en ventetid på ikke under 20 minutter.«Jan Treu-Nielsen »E-journal er langsom. Der kan gå et halvt år, inden den er opdateret, og man får ikke hele journaler ind. Man kan ikke se egen læges bemærkninger eller prøvesvar.«Bente Asferg »Jeg har størst erfaring med SKAT.dk - og det giver bestemt mange udfordringer.«Alfred Ginderslev »Min søn mistede to måneders SU, fordi han overså en meddelelse modtaget i hans e-boks, mens han var i udlandet.«Niels Tolstrup »Jeg har mistet min mand for et halvt år siden. Da blev jeg konfronteret med skifterettens fuldstændig rædselsfulde hjemmeside. Den duer ikke! Jeg fik først hjælp af familie, de kunne heller ikke få den til at fungere. Så klagede jeg, og kun fordi jeg klagede, fik jeg en hel times hjælp af en dame, som også lavede fejl undervejs. Vi kan ikke bruge det til noget som helst.Lilly B. Tang   »Aktuelt har jeg en anden sag kørende med Skat, hvor deres lovede svartider er klart overskredet. Men det er umuligt at komme igennem til personlig betjening, da jeg bliver kastet rundt i et tast-selvsystem, og de svarer ikke på e-mail.«Erling Gjelstrup »Min mor (95 år, sidder i kørestol og har aldrig brugt en computer) kan henvende sig på kommunekontoret, som ligger meget langt væk for at få hjælp. Min søster og undertegnede klarer selvfølgelig skærene fra computeren, men i og med at vi skal ordne hendes ting, er hun jo umyndiggjort i nogen grad.«Nils Christian Larsen »Ved årets begyndelse forsvandt al min »gamle« post i min e-boks. Det undrede mig, specielt når e-boks opfordrer til, at man kan gemme alt hos dem, både papirer og billeder. Herefter er man jo tvunget til at printe alt ud, og så er der intet vundet ved e-boks-systemet.Finn Andersen  »Jeg finder kommunikation via internettet yderst upersonlig og uinteresseret i borgernes problemer. Jeg har for ofte oplevet tekniske vanskeligheder. Det tager for mig længere tid at få et resultat, end hvis jeg havde et fysisk møde med en sagsbehandler.«Vibeke Bolow Følsgaard »Problemer med at komme igennem systemet, blandt andet fordi valgmulighederne er begrænsede, irrelevante, eller fordi svaret ikke er korrekt, eller der blokeres for videre ekspedition. Jeg har også oplevet, at systemet reagerer anderledes end angivet (eks. »tilmeld dig«, og så bliver man det ikke alligevel).«Henning Broman »Jeg har oplevet et problem med digital signatur, vistnok fordi jeg bruger Mac. Den hjælp, jeg fik gennem borger.dk, var ikke tilstrækkelig.«Ib Ohlsen »Ikke det der spørges om, men jeg har indberettet alt om min økonomi i relation til boligydelse for pensionister. Da jeg indberettede alt om min økonomi for at få boligydelse som pensionist, bad jeg jeg om en tilbagemelding, der angav, at jeg havde gjort det korrekt. Men det fik jeg ikke. Jeg ved nu ikke, om ansøgningen er sendt ud i rummet!«Annelise Hartmann »Lægeskift kunne ikke foretages, fordi betalingen via NETS var gået i hårdknude (og havde været det i ti dage).Ukendt   ",
        "metadata": {
            "source": "https://www.berlingske.dk/samfund/kun-fordi-jeg-klagede-fik-jeg-en-hel-times-hjaelp-af-en-dame-som-ogsaa-lavede-fej",
            "image_url": "https://berlingske.bmcdn.dk/media/cache/resolve/image_x_large/image/28/284541/7098619-p-tdc-hosting-datacenter-i-valby-er-der-tre-store-nedklede-s.jpg",
            "publication_time": "Onsdag d. 15. januar 2014, kl. 10.00",
            "author": "Mette Dahlgaard",
            "related_links": [],
            "attachments": []
        }
    }
}