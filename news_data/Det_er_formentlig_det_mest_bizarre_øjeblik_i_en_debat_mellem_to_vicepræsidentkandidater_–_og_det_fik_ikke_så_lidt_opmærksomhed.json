{
    "version": "1.0",
    "document": {
        "id": "https://www_berlingske_dk/internationalt/det-er-formentlig-det-mest-bizarre-oejeblik-i-en-debat-mellem-to",
        "title": "Det er formentlig det mest bizarre øjeblik i en debat mellem to vicepræsidentkandidater – og det fik ikke så lidt opmærksomhed",
        "content": "Det er svært at se klippet uden at krumme tæerne bare en smule. Der var gået lidt mere end en time af den direkte tv-debat på NBC News. På scenen var den daværende republikanske vicepræsident, Mike Pence, i færd med at angribe sin demokratiske modstander for en række udtalelser ompåstået racisme i politiet. Så skete det. En sort flue landede i Pences ellers snehvide hår. Og der blev den siddende. Den sad der, mens han talte, og den sad der, mens hans modstander i debatten – den daværende demokratiske vicepræsidentkandidat, Kamala Harris – svarede ham igen. I ulideligt lange to minutter og tre sekunder kravlede fluen forsigtig rundt i Pences hår, og selv blandt de mest loyale demokrater var der sikkert dem, der havde lidt ondt af den uvidende republikanske vicepræsident. Både under og efter debatten i 2020 løb den tovingede gæst med opmærksomheden. Forskere ved New York University analyserede efterfølgende, hvad der var blevet talt om online under den halvanden time lange debat samt de to timer, der lå før og efter tv-dysten. I gennemsnit blev fluen nævntnæsten 30 procent mereend Pence og Harris – og de to præsidentkandidater, Donald Trump og Joe Biden. Og det stoppede ikke der. De amerikanske satireshow sværmede også om episoden som … ja, fluer. »Åh Gud, se på hans hår,« erklærede»The Late Show«-værten Stephen Colbert senere samme aften og fortsatte: »Han er så fuld af lort, at han tiltrækker fluer.« På X, det tidligere Twitter, delte Joe Biden sågar et billede af sig selv med en fluesmækker i hånden.  Pitch in $5 to help this campaign fly.https://t.co/CqHAId0j8tpic.twitter.com/NbkPl0a8HV Den bevingede episode fik nok flere til at trække på smilebåndet, og denlilleflue blev detstoretaleemne. Men indflydelse på valget fik hændelsen – trods alt – ikke. Joe Biden vandt præsidentvalget over Donald Trump, og historiebøgerne nævner hverken debatten mellem vicepræsidentkandidaterne, eller fluen for den sags skyld, når årsagen til udfaldet udlægges. Sådan har det typisk været, når præsidentkandidaternesrunning mateser stødt sammen i de direkte tv-dueller. Men sådan vil det ikke nødvendigvis være, når den republikanske vicepræsidentkandidat, J.D. Vance, natten til onsdag dansk tid står ansigt til ansigt med Demokraternes Tim Walz. Her er der mere på spil. Som Eleanor Clift, en amerikansk politisk journalist og forfatter, skriver ien klumme hos mediet The Daily Beast: »Det er populært at erklære, at en vicepræsidentdebat ikke betyder noget, fordi den aldrig har ændret udfaldet af et valg og dermed historiens gang.« »Men i en valgcyklus, der er som ingen anden – hvor meningsmålingerne knap rykker sig, og konkurrencen er ekstremt tæt – kan det, der sker på debatscenen tirsdag aften, have betydning.« Millioner af amerikanere forventes at følge den imødesete debat mellem Walz og Vance, og ved indgangen til CBS Broadcast Center i New York lægger de ikke skjul på, at debatten nærmer sig.Fold sammenLæs mereFoto: Chip Somodevilla/AFP/Ritzau Scanpix. HosAssociated Pressstemmer Mark P. Jones, professor i statskundskab ved Rice University i Houston, i. Han forklarer, at vælgerne almindeligvis ikke lader deres stemme afhænge af vicepræsidentkandidaterne, men i stedet ser på præsidentkandidaterne. Der er dog et vigtigt forbehold i forbindelse med netop dette valg, når man ser på, hvor tætte målingerne er ide afgørende svingstater, erklærer han: »Der er en mulighed for, at det kan få betydning for marginalerne.« Mark P. Jones fremhæver en anden ting, der taler for, at tirsdagens møde mellem Walz og Vance kan få afgørende betydning. Indtil videre har de to præsidentkandidater, Kamala Harris og Donald Trump, kun mødt hinanden én gang til en debat, og der er ikke planlagt flere dyster mellem de to, og derfor kan tv-duellen være vælgernes sidste chance før valget for at danne sig et indtryk. Ifølge Mark P. Jones handler det dog primært for de to kandidater om at undgå at lave fejl, der efterfølgende kan ende som overskrifter i medierne og dominere den offentlige samtale. »De er disciplinerede. Men der skal kun én fejl til,« siger han tilAssociated Press. En journalist er direkte igennem foran CBS Broadcast Center i New York, hvor debatten skal afholdes.Fold sammenLæs mereFoto: Angela Weiss/AFP/Ritzau Scanpix. Om det var en decideret fejl, der førte til den måske mest omtalteonelineri en debat mellem to vicepræsidentkandidater nogensinde, kan diskuteres. Men få ordvekslinger er fremhævet mere end den, der fandt sted under valgkampen i 1988, da republikaneren Dan Quayle mødte demokraten Lloyd Bentsen. Quayle var 41 år gammel, og i debatten blev han flere gange spurgt til sin – for amerikansk politik – relativt unge alder og manglende erfaring. Han svarede, at han altså havde lige så meget erfaring fra Kongressen som John F. Kennedy havde, da han stillede op til præsidentvalget. Svaret fra den mere erfarne Bentsen var en politisk mavepumper af rang, og den sidste sætning har endda fåetsin egen Wikipedia-sidei dag. »Senator, jeg arbejdede sammen med Jack Kennedy. Jeg kendte Jack Kennedy. Jack Kennedy var en af mine venner. Senator, du er ingen Jack Kennedy.« Quayle kom sig aldrig, og hans debatnederlag den aften er senere blevet beskrevet somdet største nederlagi nogen debat mellem vicepræsidentkandidater. Det forhindrede dog ikke George H. W. Bush i at vinde valget sidenhen med selvsamme Quayle som sin nummer to. De trykkede hænder og smilede, da de mødtes før debatten. Men her vidste Dan Quayle heller ikke, at han stod til lidt af et nederlag til den erfarne Lloyd Bentsen.Fold sammenLæs mereFoto: Ron Edmonds/AP/Ritzau Scanpix. Når J.D. Vance og Tim Walz tørner sammen, synes der altså at være mere på spil, end vi tidligere har set. Ifølge Joel Goldstein, en ekspert i vicepræsidentembedet, somNational Public Radiohar talt med, bliver betydningen af debatten ikke mindre af, at det netop er de to, som står over for hinanden. J.D. Vance er godt nok bestsellerforfatter, men har kun begrænset erfaring fra Senatet, og Tim Walz er trods sine mange år som medlem af Repræsentanternes Hus først for nylig blevet et kendt ansigt over store dele af USA. Derfor bliver det afgørende, om vælgerne rent faktisk kan se dem som ikke bare vicepræsidenter, men som præsidenter, hvis det skulle komme dertil. »Hvis en person ikke er parat til at være præsident fra første dag, er de sandsynligvis heller ikke parat til at gå ind i Det Ovale Kontor og sige nej til præsidenten eller fortælle ham eller hende, at præsidenten tager fejl.« Debatten mellem J.D. Vance og Tim Walz finder som bekendt sted tirsdag aften amerikansk tid. Her vil amerikanerne med egne øjne kunne vurdere, hvorvidt kandidaterne er parate til at gøre en flue – eller en politisk modstander – fortræd.",
        "metadata": {
            "source": "https://www.berlingske.dk/internationalt/det-er-formentlig-det-mest-bizarre-oejeblik-i-en-debat-mellem-to",
            "image_url": null,
            "publication_time": "Tirsdag d. 01. oktober 2024, kl. 21.58",
            "author": "Thomas Søgaard Rohde",
            "related_links": [],
            "attachments": []
        }
    }
}