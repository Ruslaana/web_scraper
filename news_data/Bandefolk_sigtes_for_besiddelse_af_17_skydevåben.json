{
    "version": "1.0",
    "document": {
        "id": "https://www_berlingske_dk/indland/bandefolk-sigtes-for-besiddelse-af-17-skydevaaben",
        "title": "Bandefolk sigtes for besiddelse af 17 skydevåben",
        "content": "Tre mænd i 30erne skal torsdag i grundlovsforhør i Dommervagten i København i en sag om besiddelse af 17 skydevåben. Det skriver Københavns Politi på det sociale medie X. Politiet mener, at mændene er en del af rocker- og bandemiljøet. Københavns Politi skriver i udmeldingen, at mændene menes at have været i besiddelse af våbnene i 2020. Alle tre mænd – som er henholdsvis 35, 36 og 38 år – blev anholdt onsdag. Den ene på en adresse på Amager, og de andre to blev anholdt i fængslet. Det fremgår ikke af politiets udmelding, hvor de sigtede forholder sig til sagen. Politiet skriver, at anklagemyndigheden vil begære lukkede døre ved grundlovsforhøret. /ritzau/",
        "metadata": {
            "source": "https://www.berlingske.dk/indland/bandefolk-sigtes-for-besiddelse-af-17-skydevaaben",
            "image_url": "https://berlingske.bmcdn.dk/media/cache/resolve/image_x_large/image/171/1718225/24531357-arkivfoto-alle-tre-mnd-blev-anholdt-onsdag-den.jpg",
            "publication_time": "Torsdag d. 21. september 2023, kl. 09.25",
            "author": null,
            "related_links": [],
            "attachments": []
        }
    }
}