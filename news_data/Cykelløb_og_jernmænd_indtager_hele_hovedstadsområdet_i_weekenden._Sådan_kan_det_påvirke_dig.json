{
    "version": "1.0",
    "document": {
        "id": "https://www_berlingske_dk/metropol/cykelloeb-og-jernmaend-indtager-hele-hovedstadsomraadet-i-weekenden",
        "title": "Cykelløb og jernmænd indtager hele hovedstadsområdet i weekenden. Sådan kan det påvirke dig",
        "content": "Hele 3000 triatleter skal svømme, cykle og løbe sig til den eftertragtede titel som såkaldt»ironman« søndag i København. Samtidig indtager professionelle cykelryttere landevejene, når cykelløbet PostNord Danmark Rundt kommer til Sjælland i weekenden. De store sportsbegivenheder kommer især til at påvirke trafikken flere steder i hovedstadsområdet og Nordsjælland søndag. Med start fra Amager Strandpark og målstreg ved Christiansborg kommer »ironman«-stævnet til at påvirke den københavnske trafik flere steder. Og med en cykelrute på 180 kilometer, efterfulgt af et maratonlangt løb til slut, får det også betydning for vejene i Nordsjælland. Atleterne lægger ud med at svømme 3,8 kilometer i lagunen ved Amager Strandpark. Derefter går cykelturen over Langebro til Amalienborg og videre op ad Strandvejen. Her når atleterne helt op til Humlebæk og over mod Hillerød, inden turen går tilbage mod København. Derfor vil flere veje på Amager, i Indre By, på Østerbro og nord for København blive helt eller delvist afspærret, oplyser Københavns Politi påX. »Begivenheden vil påvirke trafikken dagen igennem,« melder politikredsen, der opfordrer til, at man bruger nedenstående kort over ruten til at planlægge sin vej gennem byen.  Flere af vejene på den nordligste del af cykelruten fra Humlebæk mod Hillerød er lukkede for trafik i løbet af dagen. Men også andre steder nord for København er der lukket for trafik: I det centrale København er flere gader ligeledes afspærrede. Blandt dem er: Du finder ogsåkortet på linket her. Allerede lørdag kommer cykelløbet PostNord Danmark Rundt til det sjællandske. Lørdagens etape har start i Store Heddinge på Stevns og målstreg i Holbæk. Søndag fortsætter løbet med etapestart i Roskilde klokken 11.40, hvor ruten fortsætter til Høje Taastrup, over Jyllinge og afsluttes i Gladsaxe. Politiet opfordrer derfor til at man løbende tjekker trafiksituationen, hvis man skal ud og køre i de berørte områder i weekenden. »Ruten bliver kun afspærret, mens feltet kører forbi. Men hvis man skal på tværs af politikredsen den dag, så opfordrer vi til, at man holder med i trafikmeldingerne og kører hjemmefra i god tid,« siger vicepolitiinspektør Mads Haugaard fra færdselsafdelingen i Midt- og Vestsjællands Politi på X.  Lørdag og søndag køres der Post Nord Danmark Rundt forskellige steder i politikredsen. Tjek trafikken og kør hjemmefra i god tid. Læs mere:https://t.co/kRECLbZwUO#politidkpic.twitter.com/K6F5ZBvGOk Både påcykkelløbets egen hjemmesideog på flere af de berørte kommuners hjemmesider kan du læse mere om ruterne, og om hvordan det påvirker trafikken. Triatlonstævnet »IRONMAN Copenhagen« har været afholdt i København siden 2013. I år var det udsolgt allerede i maj, og blandt de 3000 deltagere er over 80 forskellige nationer repræsenteret fra start. »Med knap 70 procent internationale deltagere taler vi her om en international event, der er med til at sætte Danmarks hovedstad på verdenskortet,« lød det fra Jacob Nørgaard, der er landechef for IRONMAN Danmark, i en pressemeddelelse tidligere på året. I sidste måned satte den danske triatlet Magnus Ditlev ny verdensrekord på ironman-distancen og erobrede førstepladsen på verdensranglisten i langdistance-triatlon. Rekorden satte han, da han vandt det tyske løb Challenge Roth, der er det største event på ironman-distancen bortset fra VM i Hawaii. Det gjorde han med tiden 7 timer, 24 minutter og 40 sekunder.",
        "metadata": {
            "source": "https://www.berlingske.dk/metropol/cykelloeb-og-jernmaend-indtager-hele-hovedstadsomraadet-i-weekenden",
            "image_url": "https://berlingske.bmcdn.dk/media/cache/resolve/image_x_large/image/182/1826338/24772912-ironman-copenhagen-er-blevet-afholdt-i-hovedstaden.jpg",
            "publication_time": "Fredag d. 16. august 2024, kl. 17.25",
            "author": "Marie Bebe",
            "related_links": [],
            "attachments": []
        }
    }
}