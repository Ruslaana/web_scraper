{
    "version": "1.0",
    "document": {
        "id": "https://www_berlingske_dk/business/business-overblik-huawei-brugte-graad-og-pandatrusler-for-at-vinde-kaempe",
        "title": "Business-overblik: Huawei brugte gråd og pandatrusler for at vinde kæmpe TDC-kontrakt",
        "content": "Godmorgen og velkommen til Business-overblikket på en helt ny uge, hvor de fleste efterhånden nok er tilbage på arbejde og i skole. I dag runder vi blandt andet: Men vi begynder med, hvordan den kinesiske telegigant Huawei tog alle midler i brug i forsøget på at vinde kæmpekontrakten med TDC om 5G-mobilnet i Danmark. God læselyst! Huawei truede regeringen med stop for pandaer og svineeksport for at tvinge TDC-aftale om 5G igennem Det nåede ikke kun til aflytning og et mystisk indbrud hos TDCs topchef, da telekoncernen i 2019 besluttede at droppe kinesiske Huawei og lægge sit kommende 5G-mobilnet i hænderne på Huaweis svenske konkurrent Ericsson. Huawei og den kinesiske ambassade gikifølge Børsenind i forhandlingerne med en kaskade af ufine metoder, hvor den kinesiske ambassadør i Danmark, Deng Ying, på et hasteindkaldt møde hos daværende teleminister Lars Christian Lilleholt (V) var stærkt følelsesladet og råbte ad ministeren og embedsfolkene. Ambassadøren truede også med, at de kinesiske pandaer, som var på vej til det nye pandacenter i Københavns Zoo, alligevel ikke ville komme til Danmark. Og så blev der truet med, at det ville få store konsekvenser for samhandelen mellem Kina og Danmark i form af den danske svineeksport til Kina og kinesiske investeringer i Danmark, hvis ikke Huawei fortsatte som leverandør af TDCs mobilnet, sådan som Huawei havde været det gennem dengang fem år. Huaweis daværende landechef i Danmark, Yang Lan, fortalte ifølge avisen grædende, at TDCs beslutning ville få alvorlige følger for ham og andre Huawei-ansatte. »De opførte sig, som troede de, at de skulle dø,« fortæller en kilde med kendskab til mødet til avisen. André Ken Jakobsson, adjunkt og forsker i hybrid krigsførelse og Kina ved Center for War Studies på Syddansk Universitet, kalder det »vigtigt, at vi nu får frem, at den kinesiske ambassade har lagt pres på den danske regering«. Berlingske har tidligere beskrevet, hvordan den nye kinesiske ambassadør i Danmark i efteråret 2019 forsøgte at presse Færøerne til at fastholde 5G-aftalen med Huawei, og for nylig afslørede det amerikanske nyhedsbureau Bloomberg,hvordan Huawei reagerede med pres og overvågning, da en ansat i TDC gjorde det kinesiske selskab opmærksom på, at slaget stod til at være tabt. 1. Ny lovstridig finte kan koste Lauritz-kunder dyrt Da auktionshuset Lauritz.com gav deres kunder mulighed for at købe varer for deres tilgodehavende i virksomheden, var det imod loven. Derfor risikerer kunderne nu at skulle aflevere værdien tilbage igen. Detskriver Finans. 2. Russisk valutakurs er på sit laveste i 16 måneder Den russiske rubel har det seneste år mistet 25 procent af sin værdi. I forhold til dollarkursen er den nu på sit laveste i 16 måneder,skriver Financial Times. Faldet er intensiveret efter en stigning i Ruslands militære forbrug samt faldet i eksporten som et resultat af vestens sanktioner oven på den russiske invasion af Ukraine. 3. Det skal være slut med ulovlige sms-syn af biler Folketinget vil gøre det sværere for virksomheder at lave ulovlige sort-syn eller sms-syn, hvor en bil bliver synet, uden den har været forbi synshallen. Målet er at øge kontrollen af syn på eksempelvis biler og motorcykler med en række nye politiske initiativer. Detskriver DR.  1. Sommeren blev ekstrem – og så steg danskernes flytrafik med raketfart Negative klimarekorder er blevet slået på stribe, mens danskerne har valfartet mod udlandet og varmere himmelstrøg. Det kræver politisk handling, mener Danmarks grønne tænketank.Læs historien her. 2. Teletopchef: Hurtige fiberforbindelser er i fare for at blive for dyre i Danmark Danmarks største telekoncern, Nuuday med YouSee, kritiserer prisstigninger på at få adgang til fibernettene – og opfordrer de danske myndigheder til at benytte Norlys' opkøb af Telia til at få reguleret fibermarkedet for at undgå monopoler.Læs historien her. Minkfølelse blev den første dyre affære for Kopenhagen Fur I Berlingskes serie om pelsens storhed og fald i Danmark er vi nået til tiden, hvor dyrevelfærden for alvor bed det store forretningseventyr Kopenhagen Fur i haserne. Danskerne kom aldrig til at elske pels, som de har elsket Irma-pigen, Lego-klodsen og musselmalede tallerkener. Dansk pels og luksusmode var svær at sælge, og nu er det forbi.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 06.50: Tak, fordi du læste med!",
        "metadata": {
            "source": "https://www.berlingske.dk/business/business-overblik-huawei-brugte-graad-og-pandatrusler-for-at-vinde-kaempe",
            "image_url": "https://berlingske.bmcdn.dk/media/cache/resolve/image_x_large/image/170/1704274/24498483-pix-huawei.jpg",
            "publication_time": "Mandag d. 14. august 2023, kl. 07.17",
            "author": "Thomas Breinstrup",
            "related_links": [],
            "attachments": []
        }
    }
}