{
    "version": "1.0",
    "document": {
        "id": "https://www_berlingske_dk/sport/ronaldinho-loest-fra-kontrakt-med-brasilianske-klub",
        "title": "Ronaldinho løst fra kontrakt med brasilianske klub",
        "content": "Verdens bedste spiller anno 2004 og 2005, Ronaldinho, er blevet løst fra sin kontrakt med brasilianske klub Atletico Mineiro efter et møde mellem spillerens bror og agent, Roberto de Assis, og klubpræsidenten i Atletico Mineiro, Alexandre Kalil. Og det betyder, at Ronaldinho, der ikke planlægger at indstille karrieren, nu skal på klubjagt. Den brasilianske legende var med i slutspurten til en af pladserne i daværende landstræner Felipe Scolaris VM-trup, men den kreative veteran blev siet fra som en af de sidste. På rygtebasis har det engelske medie Metro sat brasseren i forbindelse med et sensationelt skifte til Premier League-klubben Stoke City. Ronaldinho skulle angiveligt være ærgerlig over aldrig at have spillet i den bedste engelske række. Ronaldinho har tidligere spillet i de europæiske klubber Paris Saint-Germain, FC Barcelona og AC Milan. Den brasilianske legende har spillet 97 landskampe, hvori det er blevet til 33 scoringer.",
        "metadata": {
            "source": "https://www.berlingske.dk/sport/ronaldinho-loest-fra-kontrakt-med-brasilianske-klub",
            "image_url": "https://berlingske.bmcdn.dk/media/cache/resolve/image_x_large_vertical/image/82/823971/7534220-argentina-soccer-south-america.jpeg",
            "publication_time": "Tirsdag d. 29. juli 2014, kl. 07.25",
            "author": null,
            "related_links": [],
            "attachments": []
        }
    }
}