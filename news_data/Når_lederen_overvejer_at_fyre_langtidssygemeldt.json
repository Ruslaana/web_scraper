{
    "version": "1.0",
    "document": {
        "id": "https://www_berlingske_dk/karriere/naar-lederen-overvejer-at-fyre-langtidssygemeldt",
        "title": "Når lederen overvejer at fyre langtidssygemeldt",
        "content": "Claus er butikschef i et møbelvarehus. En af Claus’ medarbejdere, Merete, har været sygemeldt i tre måneder med en kompliceret og smertefuld diskusprolaps. Desværre har Meretes første operation ikke haft den ønskede effekt, og hun har nu fået at vide, at hun skal opereres igen. Det betyder, at sygemeldingen kommer til at trække ud. Nu overvejer Claus, om det klogeste vil være at afskedige Merete, når hendes sygefravær overskrider 120 dage. Men butikschefen har moralske kvababbelser, for han har været glad for Merete og bryder sig ikke om tanken om at skille sig af med en medarbejder, fordi hun er blevet syg. På den anden side kan sygefraværet mærkes på driften, og Claus tvivler på, om Merete nogensinde bliver frisk nok til at stå i butik igen. Hvad skal Claus gøre? ",
        "metadata": {
            "source": "https://www.berlingske.dk/karriere/naar-lederen-overvejer-at-fyre-langtidssygemeldt",
            "image_url": "https://berlingske.bmcdn.dk/media/cache/resolve/image_x_large/image/17/177874/13262897-worried.jpg",
            "publication_time": "Onsdag d. 11. maj 2016, kl. 11.00",
            "author": null,
            "related_links": [],
            "attachments": []
        }
    }
}