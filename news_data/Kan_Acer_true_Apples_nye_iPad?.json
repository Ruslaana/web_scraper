{
    "version": "1.0",
    "document": {
        "id": "https://www_berlingske_dk/videnskab/kan-acer-true-apples-nye-ipad",
        "title": "Kan Acer true Apples nye iPad?",
        "content": "Den nye tavlecomputer har fået navnet »Acer Iconia Tab A700,« og den kommer med en 10,1\" skærm med en opløsning på 1920 x 1200 pixel, der altså dermed overstiger kravet for at kunne afspille film i 1080p fuld HD-kvalitet. Både skærmopløsningen og de øvrige specifikationer ligner meget den nye model fra Asus, der går under navnet »Transformer Pad Infinity.« Men det er dog fortsat Apples nye iPad, der er førende på markedet, når det gælder skærmopløsningen, med 2048 x 1536 pixel. Udover en identisk skærmopløsning bruger både Acer Iconia Tab A700 og Transformer Pad Infinity en Nvidia Tegra 3-proessor med fire CPU-kerner. Men hvor Acers tavlecomputer opererer med 1,3 GHz, er Transformer Pad Infinity'en klokket til hele 1,6 GHz. Iconia Tab A700 vil benytte sig af Android 4.0-styresystemet, Ice Cream Sandwich, når den bliver tilgængelig i Danmark til juni. Acer har lagt sin egen »Acer Ring«-brugergrænseflade på Android-systemet for at »gøre styringen af tavlecomputeren til en sjov og brugervenlig oplevelse,« som de selv siger i en pressemeddelelse. Både en A700-model kun med Wi-Fi samt en model med indbygget 3G vil være tilgængelige. Tavlecomputeren kan derudover erhverves med 16, 32 eller 64 GB opbevaringsplads. Prisen er endnu ukendt. Læs også:En forbløffende transformer Læs artiklen på teknofil.no Tilmeld dig Tech og Videns ugentlige nyhedsbrev- og få det hver torsdag. Oversat af Janus Bødker.",
        "metadata": {
            "source": "https://www.berlingske.dk/videnskab/kan-acer-true-apples-nye-ipad",
            "image_url": "https://berlingske.bmcdn.dk/media/cache/resolve/image_x_large/image/47/474218/4988822-kan-acer-true-apples-nye-ipad.jpg",
            "publication_time": "Mandag d. 19. marts 2012, kl. 16.42",
            "author": null,
            "related_links": [],
            "attachments": []
        }
    }
}