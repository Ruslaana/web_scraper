{
    "version": "1.0",
    "document": {
        "id": "https://www_berlingske_dk/skaerm/simon-staho-udsaetter-sig-dagligt-for-den-ondskab-andre-ikke-vil-se-paa-vi",
        "title": "Simon Staho udsætter sig dagligt for den ondskab, andre ikke vil se på: »Vi er en helt mislykket art«",
        "content": "Få instruktører har skabt så meget debat som danskeSimon Staho. Det virker, som om han altid deler folk. Der er dem, der elsker hans film. Som Weekendavisens anmelder, der for nylig kaldte hans nyeste, »The Stranger«, for»vigtig« og »enormt gennemarbejdet«. På den anden side fandt man magasinet Soundvenue, dergav filmen to stjernerog kaldte den for »et frådende frontalangreb på publikums velbefindende«. Berlingskes anmelder Kristian Lindberg skrev, at han varbekymret for, om instruktøren led af en depression. »Dem har jeg hele tiden,« konstaterer Staho, da vi mødes i hans pertentlige Vesterbro-lejlighed. Depressioner, altså. Det er her blandt de nøgne, hvide vægge, han har skrevet tre bind om holocaust og siden lavede filmen »The Stranger«. Begge dele har krævet, at han har set lange optagelser af menneskelig ondskab. Tortur. Mord. Drab. Børn, der er brændt i ovne, og mennesker, der er blevet halshugget. Fundet på The Dark Web og set for at forstå den menneskelige natur. »Sammenbruddet betragter jeg som en helt naturlig konsekvens af at beskæftige sig med det her. Og jeg føler en pligt til at beskæftige mig med den menneskelige kompleksitet. Hvis jeg selv var det lille barn, der var blevet kastet ind i en brændende ovn under holocaust, ville jeg så ikke ønske, at nogen beskæftigede sig med det 80 år senere?« 52-årige Simon Staho stammer fra Sorø og bor nu på Vesterbro i København. Men området og hans opfattelse af det ændrede sig radikalt efter angrebet på World Trade Center i 2001.Fold sammenLæs mereFoto: Asger Ladefoged. Sandt er det, at »The Stranger« ikke ligner de andre. Meget af den består af sætninger om religion, ideologier og sammenstød. Sat op på en sort baggrund. Men ifølge Simon Staho er »The Stranger« en nødvendig film, fordi den beskæftiger sig med noget, han føler bliver totalt overset af andre danske instruktører. »Filmen er et forsøg på at tackle nogle af de største, mest betændte udfordringer, vi står over for i vores samfund. Jeg savner, at vi tør tale om de store problemer, vi har med at leve fredeligt sammen. Når der endelig bliver lavet film om det, bliver de lavet med en lidt for nem humanisme.« FAKTAKort om Simon StahoFødt 1972, opvokset ved Sorø.Selvlært filminstruktør, manuskriptforfatter og forfatter til flere bøger.Debuterede i 1998 med spillefilmen »Vildspor«. Har siden lavet flere eksperimenterende film, »Nu« (2002), »Bang Bang Orangutang« (2005), »Daisy Diamond« (2007) og »Miraklet« og »Jørgen Leth – fem undersøgelser« (2014).Aktuel med »The Stranger«.FOLD UD Født 1972, opvokset ved Sorø. Selvlært filminstruktør, manuskriptforfatter og forfatter til flere bøger. Debuterede i 1998 med spillefilmen »Vildspor«. Har siden lavet flere eksperimenterende film, »Nu« (2002), »Bang Bang Orangutang« (2005), »Daisy Diamond« (2007) og »Miraklet« og »Jørgen Leth – fem undersøgelser« (2014). Aktuel med »The Stranger«. Hvad betyder »nem humanisme«? »Det er, når man ikke tør erkende, at visse måder at indrette samfundet på ikke nødvendigvis er kompatible med den måde,viindretter samfundet på. Ikke alle ønsker jo demokrati, ytringsfrihed og individets frihed.« Hvorfor optager det dig så meget? »Jeg har brug for at forstå, hvorfor mennesker gennem historien har handlet voldeligt på deres frygt for »den anden«. Ikke engang drabet på seks millioner jøder har fået os til at stoppe op. Parolerne om »aldrig igen« er åbenbart rungende hule. Vi er en helt mislykket art.« »Inden jeg går i graven, har jeg brug for at undersøge, hvad mennesket har gang i, « siger filminstruktør og forfatter Simon Staho, der gennem de sidste mange år har beskæftiget sig med holocaust og andre menneskelige tragedier.Fold sammenLæs mereFoto: Asger Ladefoged. Det er meget svært at komme efter den sætning. Heldigvis fortsætter Simon Staho selv. »Måske vil man en dag se tilbage på os og tænke: Selvfølgelig uddøde de.« Simon Staho fik et chok, da flyene bragede ind i World Trade Center i 2001. Ikke fordi han troede, at alle folkeslag var venner. Den illusion blev allerede brudt, da han som tiårig flyttede til London med sine forældre og blev opmærksom på landets racekonflikter. Men med angrebet den 11. september stod det endelig klart, at Simon selv var den fremmede. »Det var her, jeg indså, at det ikke nødvendigvis er os, der vinder. At de værdier, vi tager for givet, ikke nødvendigvis er nogen, vi kan give videre til vores børn.« Kan du huske, hvor du var den 11. september? »Ja, jeg sad i min lejlighed. Og jeg vidste med det samme, at verden var forandret, og at det ikke længere ville være det samme Istedgade, jeg gik ned ad. Nu ville der måske være folk på gaden, der tænkte, at vi ikke var på samme hold. Det blev os mod dem.« Alligevel, siger Simon Staho, tog vi slet ikke de nødvendige debatter i de efterfølgende år. Tværtimod. 52-årige Simon Staho bor på Vesterbro i København.Fold sammenLæs mereFoto: Asger Ladefoged. »Jeg har på fornemmelsen, at vi er kommet helt skævt ind på hele indvandringsdebatten. Det startede med grønjakkerne i 1980erne og blev til tavshed og censurering. Men når man undertrykker noget, kommer det ud på mærkelige måder. Når vi undertrykker frygten og ikke adresserer dens dybe rødder, så får det katastrofale konsekvenser.« Hvordan? »Hvis folk ikke kan komme til orde, bliver debatten meget skinger. Vi har aldrig stemt om, hvorvidt vi har lyst til, at Danmark forandrer sig i det tempo og på den måde, det sker, og hvis vi råber op, får vi at vide, at vi er gammeldags. Dem, der har været skeptiske over for udviklingen, er ofte blevet fortiet eller udskammet. Det må være helt legitimt at snakke om, hvad der sker, når folk kommer hertil med et andet værdisæt. Mennesker bliver ikke mindre tolerante, fordi de er bange for at miste deres frihed.« Hvis ikke vi kan tale om vores angst, vokser frygten, siger Simon Staho, og så kan der ske to ting: Enten kan vi hade. Eller også kan vi søge støtte hos en leder, der virker stærk. Det er også det, der sker i USA lige nu. Simon Stahos nyeste film, »The Stranger«, er mestendels en collage af billed- og tekstklip omhandlende krig, terror, racisme, død og ødelæggelse. Filmen går i udvalgte biografer netop nu.Fold sammenLæs mereFoto: Asger Ladefoged. »Når folk er bange, viser historien os, at de søger der hen, hvor nogen kan give en forklaring. Det stærke overhoved kan føre dem gennem mørket og uvisheden.« Staho understreger, at han selvfølgelig ikke er imod indvandring, islam eller muslimer. »Jeg omfavner og værdsætter fordelene ved et multikulturelt samfund. Men jeg mener stadig, at det samfund skal bygge på nogle vedtagne, fælles værdier. Der må vi stå fast og insistere på, at vi vil leve i et frit og demokratisk samfund.  Og når folk rækker hånden op og ytrer deres bekymring, skal vi tage dem alvorligt og lytte.« Han retter sig selv. Der er ikke mange, der rækker hånden op, siger han. De hvisker. »Man tør jo næsten ikke gøre andet.« Du er jo ikke normalt en politisk kunstner. Hvorfor ville du pludselig lave en politisk film? »Det er ikke en politisk film. Det er en eksistentialistisk film. Ens fornemmeste forpligtelse er at fortælle sandheden, som man selv ser den,« siger han. Det er ikke første gang, at Simon Staho beskæftiger sig med verdens ondskab. Sidste år udgav han en trilogi om holocaust, »den mest skelsættende begivenhed i nyere tid«, som han kalder det. Og når »The Stranger« er promoveret, skal han i gang med fjerde bind om samme sag. Det er en verden, hvor spædbørn bliver brændt i ovne. Hvor seks millioner jøder blev dræbt på få år. Simon Staho har levet i den verden i årevis. »Jeg har brug for at forstå, hvorfor mennesker gennem historien har handlet voldeligt på deres frygt for »den anden«. Ikke engang drabet på seks millioner jøder har fået os til at stoppe op. Parolerne om »aldrig igen« er rungende hule. Vi er en helt mislykket art,« siger filminstruktør og forfatter Simon Staho.Fold sammenLæs mereFoto: Asger Ladefoged. »Det er et fængsel, jeg ikke kan komme ud af. Når man først ser verden med det filter på, som os og dem, så kan man bare vende tilbage til at være uskyldig. Jeg vil bruge resten af mit liv på det her, for jeg synes faktisk, at det er det eneste, der er vigtigt. At forstå mennesket.« Jeg får lyst til at spørge, om der ikke er noget, du finder glæde i? Mange finder glæde i at have en have og nogle staudebede … Han griner. »Det bør jeg nok finde. Jeg har snart alderen ...,« siger han så. »Men for mig er opgaven netopikkeat undslippe. At blive ved med at kigge dæmonen i øjnene, indtil enten den eller jeg eksploderer.« Hvad så hvis det bliver dig, der eksploderer? »Så må det være sådan. Historien beviser, at vores kapacitet for ondskab er uendelig. Vi har evnerne til godhed, men vores evne til at tilintetgøre andre er ufattelig sofistikeret. Hvis alle folk havde set det, jeg har set, ville de stille spørgsmålstegn ved, om menneskeheden havde ret til at leve videre, hvis den er så destruktiv. Min virkelighed her på Vesterbro er en sukret virkelighed.« Simon Staho fortæller, at han er på vagt over for sine egne impulser. Ville han selv være blevet nazist, hvis han havde levet i Tyskerne i 1940erne? Havde han anmeldt sin nabo for at beskytte sig selv under krigen på Balkan? Simon Staho har altid været en særlig stemme i dansk film. Visse af hans film er blevet rost til skyerne. Hans nyeste film, »The Stranger«, mødes ikke med samme kærlighed. Weekendavisens anmelder kalder dog filmen for tung og vigtig.Fold sammenLæs mereFoto: Asger Ladefoged. »Jeg ville klart ønske, at nogle andre havde lavet film om emnet. Jeg savner mere sande, mere ubehagelige film, skandaløst ærlige film, der går ned i de diskussioner, man har over kaffebordene rundt om i Danmark. Film, der har modet til at diskutere de ubehagelige sandheder, vi helst ikke vil tale om. Nu er det mig, der bliverthe bad guy.« Men ifølge Simon Staho handler han i en god sags tjeneste. »Jeg er begyndt at tænke over, hvilket samfund jeg gerne vil have, at mine bonusbørn vokser op i. Og hvis jeg ikke selv definerer det, så overlader jeg det til nogen andre. Derfor ønsker jeg en fri og ærlig diskussion om, hvilke værdier vi vil bygge vores samfund på. Hvis vi i tolerance accepterer det uacceptable, begår vi selvmord.« Er der ikke et håb? »Filmen må være et håb om, at vi kan ændre kurs ved at turde at se virkeligheden i øjnene,« siger Staho. »The Stranger« vises i udvalgte biografer netop nu.",
        "metadata": {
            "source": "https://www.berlingske.dk/skaerm/simon-staho-udsaetter-sig-dagligt-for-den-ondskab-andre-ikke-vil-se-paa-vi",
            "image_url": null,
            "publication_time": "Mandag d. 14. april 2025, kl. 20.09",
            "author": "Sarah Iben Almbjerg",
            "related_links": [],
            "attachments": []
        }
    }
}