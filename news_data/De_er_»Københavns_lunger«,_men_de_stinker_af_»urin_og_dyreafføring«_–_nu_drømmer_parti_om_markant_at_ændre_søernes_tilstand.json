{
    "version": "1.0",
    "document": {
        "id": "https://www_berlingske_dk/metropol/de-er-koebenhavns-lunger-men-de-stinker-af-urin-og-dyreaffoering-nu",
        "title": "De er »Københavns lunger«, men de stinker af »urin og dyreafføring« – nu drømmer parti om markant at ændre søernes tilstand",
        "content": "Københavns søer er ikke, hvad de har været. I dag er vandstanden lav, og vandet er fyldt med skrald, som fugle bygger rede oven på. Overfladen er fyldt med alger, og på bunden ligger der dumpede cykler. For ikke at tale om lugten. I sommerhalvåret spreder en fæl lugt sig ved søerne. For vandet står stort set stille. Der er ingen gennemstrømning. Det er tæt på dødt. Søernes tilstand frustrerer Emil Moselund, der er medlem af Borgerrepræsentationen for Radikale Venstre på Københavns Rådhus. »Der stinker af urin og dyreafføring om sommeren. Søerne er Københavns lunger, folk tager derned for at trække vejret, men det kan man ikke,« siger han til Berlingske. Derfor fik Radikale Venstre i Borgerrepræsentationen tidligere på året bestilt en foranalyse, der skulle undersøge, om Københavns søer kunne komme tilbage til fordums styrke. Sagen er et såkaldt »hjertebarn« for Emil Moselund. I 2018, da Danmark var ramt af ekstrem tørke, var søerne tæt på at tørre helt ud.Fold sammenLæs mereFoto: Sofie Mathiassen. Tilbage ved kommunalvalget i 2021 vandrede han 400 gange rundt om søerne på tre måneder for at gøre folk klogere på sit politiske budskab: Københavns søer har et uudnyttet potentiale, fortalte han til de forbipasserende københavnere. På flere punkter – og nu er man endnu tættere på at sørge for en markant ændring for søernes tilstand, fortæller han til Berlingske. For nu er der kommet svar på foranalysen, som Radikale Venstre i Borgerrepræsentationen i København tidligere har bestilt. En analyse, der undersøger, om Københavns søer kan komme tilbage til fordums styrke. Om vandet igen kan være rent og klart. Om det sågar kan klima- og skybrudssikre fremtidens København. Og om københavnerne i fremtiden måske endda kan komme til at bade i søerne, som man gjorde for 100 år siden, fortæller Emil Moselund: »København skal have noget at være stolte af. Vi vil gerne være udstillingsvindue for resten af verden i forhold til, hvordan vi gerne vil repræsentere en storby. Mange lande kigger mod os, og her har søerne et stort potentiale.« Det vil dog ikke være gratis. Der er to mulige løsninger i spil for Københavns søer. Og når budgetforhandlingerne på Københavns Rådhus begynder i næste uge, vil disse blive drøftet, lyder det fra Emil Moselund. Samlet set handler det om at skabe mere »blå infrastruktur« i København, fortæller Emil Moselund. Emil Moselund, Radikale Venstre.Fold sammenLæs mereFoto: Kristian Djurhuus/Ritzau Scanpix. »I fremtiden bliver København vådere. Vi skal derfor fremtidssikre København, ellers bliver vi oversvømmet. Med et rensningsanlæg kan vi ved skybrud kanalisere meget vand ned til anlægget og skyde det ud i søerne, da de har potentiale til at holde mere vand,« siger han og fortsætter: »Det har også den effekt, at der i tørkeperioder ikke er nogen stank.« 130 millioner er også en sjat penge. Er det realistisk? »Ja, det vil jeg sige, at det er. Et rensningsanlæg er ikke bare et radikalt signaturprojekt, det er også et spørgsmål om, hvilken by vi gerne vil skabe. Vi håber på det bedste, når vi ved næste uges budgetforhandlinger kommer til at diskutere fundamentet for rensningsanlægget og de 130 millioner kroner. Den endelige beslutning kommer dog først til næste års forhandlinger.« Hvilken af de to løsninger håber du mest på bliver en realitet? »Jeg er ikke i tvivl om, at den mest fremtidssikrende og den med mere potentiale for at hjælpe byen fremadrettet er løsning nummer et med rensningsanlægget. Men jeg tør næsten garantere dig, at ét af de to projekter bliver til noget,« siger Emil Moselund.",
        "metadata": {
            "source": "https://www.berlingske.dk/metropol/de-er-koebenhavns-lunger-men-de-stinker-af-urin-og-dyreaffoering-nu",
            "image_url": "https://berlingske.bmcdn.dk/media/cache/resolve/image_x_large/image/182/1829894/24780236-trke-i-danmark-serne-i-kbenhavn-er-trret-helt.jpg",
            "publication_time": "Tirsdag d. 27. august 2024, kl. 13.40",
            "author": "Malthe Håkonssen",
            "related_links": [],
            "attachments": []
        }
    }
}