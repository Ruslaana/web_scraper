{
    "version": "1.0",
    "document": {
        "id": "https://www_berlingske_dk/sport/nikolaj-ehlers-scorer-forgaeves-i-klart-nhl-nederlag",
        "title": "Nikolaj Ehlers scorer forgæves i klart NHL-nederlag",
        "content": "Den danske ishockeyforward Nikolaj Ehlers kom natten til søndag dansk tid på måltavlen for sin klub, Winnipeg Jets, men det var slet ikke i nærheden af at sikre holdet point til NHL-tabellen. Jets tabte udekampen til Calgary Flames med 2-6. Ehlers' scoring fik ingen betydning for spændingen, da den var en reducering til 1-5 i sidste halvdel af tredje periode. Også Oliver Bjorkstrand kom på pointtavlen, og han kunne tilmed fejre en sejr sammen med holdkammeraterne i Columbus Blue Jackets. På hjemmebane sejrede holdet med 6-2 over New York Islanders. Stillingen var 2-2 efter de første to periode, hvorefter Columbus leverede en stærk sidste periode. Bjorkstrand lagde op til 4-2-scoringen midtvejs i den sidste periode. Også Mikkel Bødker leverede en assist med sejr til følge. Han lagde op til målet til 2-1, da San Jose Sharks hjemme slog Carolina Hurricanes med 4-3. /ritzau/",
        "metadata": {
            "source": "https://www.berlingske.dk/sport/nikolaj-ehlers-scorer-forgaeves-i-klart-nhl-nederlag",
            "image_url": "https://berlingske.bmcdn.dk/media/cache/resolve/image_x_large/image/56/569598/15732447-nhl-winnipeg-jets-at-calgary.jpeg",
            "publication_time": "Søndag d. 11. december 2016, kl. 08.29",
            "author": null,
            "related_links": [],
            "attachments": []
        }
    }
}