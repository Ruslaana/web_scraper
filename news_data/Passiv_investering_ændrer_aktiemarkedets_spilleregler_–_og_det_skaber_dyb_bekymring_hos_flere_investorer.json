{
    "version": "1.0",
    "document": {
        "id": "https://www_berlingske_dk/oekonomi/passiv-investering-aendrer-aktiemarkedets-spilleregler-og-det-skaber-dyb",
        "title": "Passiv investering ændrer aktiemarkedets spilleregler – og det skaber dyb bekymring hos flere investorer",
        "content": "De seneste år har investorer over hele verdenkastet sig over investeringsfonde, der passivt følger udviklingen i et udvalgt indeks. Den voksende interesse for de passive fonde er blevet bifaldet af uafhængige formuerådgivere, der længe har skoset de aktivt forvaltede fonde for at være for dyre og for dårlige til at slå markedet. Men nu er passive investeringsfonde blevet så udbredte, at de kan ende med at skævvride hele aktiemarkedet og sejre sig selv ihjel. Det er i hvert fald frygten hos nogle investorer. En af de mest bekymrede er kapitalforvalteren Michael Burry, som var blandt de første til at opdage de problemer på det amerikanske marked for boliglån, der førte til finanskrisen i slutningen af 00erne – en fortælling, som siden er blevet udødeliggjort i Michael Lewis’ bog »The Big Short« og den Oscar-vindende film af samme navn. Allerede i september 2019 udtrykte Michael Burry bekymring for, at den voldsomme interesse for passiv investering var ved at skabe en ny »boble«. FAKTAAktive og passive investeringsfondeAktive fondeforsøger »at slå markedet« ved at håndplukke aktier, der kan give et højere afkast end markedet som helhed. Det er en tids- og ressourcekrævende strategi, og derfor har aktive fonde højere omkostninger end passive fonde.Flere akademiske studier har dog vist, at aktive fonde historisk har haft svært ved at slå markedet.Passive fondeforsøger ikke at skabe et afkast, der er højere end markedet som helhed. I stedet investerer de passivt i et indeks, for eksempel det danske C25-indeks eller det amerikanske S&P-indeks.Denne investeringsstrategi kræver ikke lige så mange ressourcer som den aktive investeringsstrategi, og derfor er omkostningerne i disse fonde også lavere end i aktive fonde.FOLD UD Aktive fondeforsøger »at slå markedet« ved at håndplukke aktier, der kan give et højere afkast end markedet som helhed. Det er en tids- og ressourcekrævende strategi, og derfor har aktive fonde højere omkostninger end passive fonde. Flere akademiske studier har dog vist, at aktive fonde historisk har haft svært ved at slå markedet. Passive fondeforsøger ikke at skabe et afkast, der er højere end markedet som helhed. I stedet investerer de passivt i et indeks, for eksempel det danske C25-indeks eller det amerikanske S&P-indeks. Denne investeringsstrategi kræver ikke lige så mange ressourcer som den aktive investeringsstrategi, og derfor er omkostningerne i disse fonde også lavere end i aktive fonde. I et interviewmed finansmediet Bloombergsammenlignede Michael Burry interessen for passiv investering i aktier med investorernes interesse for de såkaldte subprime-lån op til finanskrisen og advarede om, at det kan blive »grimt«, den dag investorerne begynder at trække penge ud fra de passive fonde. Siden Michael Burry kom med den advarsel, er interessen for passive investeringsfonde dog kun vokset. Alene sidste år blev der på verdensplan investeret2.250 milliarder kroner alene i aktiebaserede ETFer(Exchange Traded Funds), og særligt i USA er en stor del af aktiemarkedet nu ejet af passive investorer. Det er nemt at forstå den stigende interesse for ETFer og andre passive investeringsfonde. For gennem flere årtier har utallige studier vist, at aktive investeringsfonde har overordentligt svært ved at levere et afkast, der kan slå det, man får ved at investere i en passiv investeringsfond. »Fordelen ved passiv investering er, at det er en god måde at minimere dine omkostninger på, og lave omkostninger er altid en god start, når man investerer. Passiv investering er også en god måde at sprede din risiko på tværs af mange værdipapirer,« siger Lasse Heje Pedersen. Han er professor i finansiering ved Copenhagen Business School, CBS, og har blandt andet forsket i, hvordan sammenspillet mellem aktive og passive investorer påvirker aktiemarkedet. Lasse Heje Pedersen er professor i finansiering ved CBS.Fold sammenLæs mereFoto: Erik Refner/Ritzau Scanpix. Lasse Heje Pedersen forklarer, at aktive investorer spiller en afgørende rolle på aktiemarkedet, fordi deres køb og salg af aktier er med til at sikre, at aktiekurserne – i hvert fald i nogen grad – afspejler selskabernes underliggende værdi. Med et lidt mere akademisk ord kan man sige, at aktive investorer er med til at gøre aktiemarkederne »efficiente«. Hvor aktive investorer konstant forsøger at vurdere, hvilke aktier der er over- eller undervurderede, bruger passive investorer ikke tid og ressourcer på at lave aktieanalyser. De køber i stedet alle aktier i et indeks, for eksempel det amerikanske S&P 500 eller det danske C25-indeks, uden skelen til deres værdiansættelse. På denne måde drager passive investorer nytte af, at aktive investorer sikrer, at aktierne aldrig er helt skævt prisfastsat. Men i takt at med at flere investorer bliver passive, er der færre aktive investorer til at sikre, at aktierne er prisfastsat fornuftigt. De passive fondes »blinde« køb af aktier er på den måde med til at skævvride aktiemarkedet, idet nye penge i markedet bevidstløs bliver kanaliseret over i de aktier, der allerede er steget mest. Det er i hvert fald den bekymring, som Michael Burry og flere andre investorer har luftet de seneste par år. Lasse Heje Pedersen bekræfter, at flere passive investorer kan være med til at gøre aktiemarkederne mindre efficiente. »Hvis der er færre aktive investorer, så er der færre til at holde øje med, hvilke værdipapirer der har for høj kontra for lav pris i forhold til den fundamentale værdi,« siger han.  Lasse Heje Pedersen understreger dog, at der endnu ikke er forskning, som giver et entydigt svar på, om den stigende interesse for passiv investering, som vi har set de seneste år, har gjort markederne mindre efficiente. Han fremhæver samtidig, at der den »krølle på diskussionen«, at det har betydning, hvilke investorer der vælger at blive passive. »Hvis det er nogle, som tidligere har investeret aktivt på en smart måde og dermed har bidraget til, at markedet blev mere efficient, som bliver passive, så bliver markedet mindre efficient,« siger Lasse Heje Pedersen. »Men,« fortsætter han, »hvis det er nogle, som tidligere gjort helt skøre ting, der egentlig skubbede priserne den forkerte vej, der pludselig vælger at blive passive investorer, så kan det godt gøre markedet mere efficient, fordi der er færre forstyrrelser.« Hvis den stigende andel af passive investorer betyder, at aktiemarkedet bliver mindre efficient, betyder det – lidt paradoksalt – at aktive investorer får lettere ved at slå markedet. Men bør man som privatinvestor så se helt bort fra de passive fonde og udelukkende satse på aktive fonde, selvom de har højere omkostninger? Nej, siger Lasse Heje Pedersen, der mener, at både aktive og passive fonde har en berettigelse. »Det, man som privatinvestor skal tænke på, er ens afkast efter omkostninger. Og man skal huske på, at omkostningerne hurtigt kan komme til at fylde en stor del af regnskabet. Hvis vi for eksempel siger, at aktiemarkedet giver et afkast på seks procent om året, så er det slet ikke ligegyldigt, om ens omkostninger er to procent eller under 0,5 procent, som de er i mange passive indeksfonde. Det gør en stor forskel på lang sigt,« siger Lasse Heje Pedersen og fortsætter: »Hvis du kan finde en rigtig god forvalter, som kan tilføre mere værdi end omkostningerne, så giver det god mening at placere dine midler i en aktiv fond. Men det er rigtig svært at slå markedet kontinuerligt, og det er rigtig svært at finde de forvaltere, der kan gøre det. Derfor er de fleste individuelle investorer nok bedst tjent med at fokusere på at minimere deres omkostninger ved at investere i en passiv investeringsfond.«",
        "metadata": {
            "source": "https://www.berlingske.dk/oekonomi/passiv-investering-aendrer-aktiemarkedets-spilleregler-og-det-skaber-dyb",
            "image_url": "https://berlingske.bmcdn.dk/media/cache/resolve/image_x_large/image/138/1383819/23650235-tag-affre-pensionen-giver-lavere-afkast.jpg",
            "publication_time": "Lørdag d. 13. februar 2021, kl. 11.47",
            "author": "Morten Laugesen",
            "related_links": [],
            "attachments": []
        }
    }
}