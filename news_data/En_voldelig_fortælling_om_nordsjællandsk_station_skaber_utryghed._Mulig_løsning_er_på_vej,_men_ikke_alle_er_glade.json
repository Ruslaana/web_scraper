{
    "version": "1.0",
    "document": {
        "id": "https://www_berlingske_dk/metropol/en-voldelig-fortaelling-om-nordsjaellandsk-station-skaber-utryghed-mulig",
        "title": "En voldelig fortælling om nordsjællandsk station skaber utryghed. Mulig løsning er på vej, men ikke alle er glade",
        "content": "Om dagen er der mange rejsende på perronerne, men når mørket falder på, vælger nogen at undgå Kokkedal Station. Længe har der hersket udbredt utryghed ved og på stationen, der for en håndfuld år siden blev beskrevet som en »voldsplaget«station af TV 2 Lorry. Mediet berettede blandt andet, at stationens 7-eleven, som den eneste i landet kun havde lågesalg efter klokken 19.00. Personalet var blevet truet med vold, lød det i artiklen. Siden har detværet på taleat opsætte videoovervågning og indsætte vagter på perronerne. Stationen fungerer som knudepunkt for flere tusinde pendlere, der dagligt rejser med Kystbanen ind mod København eller op mod Helsingør, og i mange år har stationens fremtid skabt debat. Hørsholm Kommune mener at have fundet en løsning på den manglende tryghed, og løsningen består i et stort byggeri ved stationen, der skal garantere en naturlig gennemgang af mennesker, og dermed skabe mere tryghed ved stationen. Ikke alle køber snakken, og i flere uger har debatindlæg fyldt i lokalavisen. En række borgere og politikere mener, at det kommende byggeri er for»bombastisk«. Byggeriet skalindeholdeet plejehjem, boliger til unge, ældre og familie, et sundhedshus, små butikker og restauranter samt et parkeringshus til pendlere. Kommunen vil desuden inddrage dele af det grønne område, som støder op til stationen, hvilket vil betyde, at hundredvis af træer formentlig vil blive fældet. Det er for mange borgere en sørgelig nyhed. Det er dog ikke kun løsningen, som er til debat, for mange sår også tvivl om årsagen. Er Kokkedal Station nu også et »farligt« sted at opholde sig? Sidste år viste en undersøgelse af alliancen Bo Trygt,at 45 procent af indbyggerei Hørsholm Kommune er utrygge ved at opholde sig på Kokkedal Station. Det på trods af, at kriminaliteten på og omkring stationen ifølge politiet er forholdsvis lav, ogat der reelt er mere kriminalitet på kommunens andentogstation, Rungsted Kyst. Undersøgelsen blev omtalt i flere artikler, men siden da har Det Kriminalpræventive Råd, som er en del af samarbejdet Bo Trygt, konkluderet, at tallet ikke er repræsentativt. De adspurgte i undersøgelsen var alle husejere i kommunen, hvilket vil sige, at lejere ikke er blevet spurgt. Desuden har der blandt de adspurgte været en overvægt af ældre borgere og en undervægt af yngre borgere. »Tallene er altså ikke egnede til at udtale sig generelt om borgere i Hørsholm Kommune, men kan fortælle os noget om en særlig gruppe af husejere,«udtalte en medarbejder i juni til Sjællandske Medier. Alligevel fortsætter historien om den berygtede station.  Det skyldes i høj grad stationens dårlige ry og ikke faktiske oplevelser ved stationen, mente kommunalbestyrelsesmedlem og tidligere formand for kommunens tryghedsudvalg Jan H. Klit (K), da han sidste sommertalte med Sn.dk. »Hvis først en station får et særligt omdømme, er det svært at komme af med, fordi renommeet bliver selvforstærkende,« sagde han. Selvom medier i årevis har berettet om utryghed blandt borgere – især blandt ældre mennesker og forældre til småbørn – har mange manet til ro. På Facebook har gruppen »Nej Tak til byggeriet ved Kokkedal Station« knap 250 medlemmer, og her er utrygheden ikke udbredt, men det er utilfredsheden med det kommende byggeri til gengæld. Som en bruger, der har boet i kommunen i 50 år,skriver i gruppen: »Gruer for at se skoven blive ryddet og hele området plastret til med bygninger,« skrev vedkommende i sidste måned og kaldte stationen »fredelig«. Især de træer, som grænser op til stationen, er blevet omtalt i flæng. Det skyldes tilsyneladendeen rapportudgivet af Det Kriminalpræventive Råd sidste år, hvor Kokkedal Station optræder som case. Her skrev arkitekten bag rapporten, at stationen »er omgivet af grønne og infrastrukturelle barrierer, der kan medvirke til utryghed på grund af manglende overblik« og henviste til Jellerød Skov. Sætningen har været med til at skabeen fortælling om, at borgere blandt andet føler sig utrygge på grund af de høje træer, og det har fået kritikere af byggeprojektet til tasterne. »Så har man hørt dét med. At træerne gør os utrygge. Magen til politisk bestilt vås skal man lede længe efter,« skrev enHørsholm-borger i lokalavisen. Modeltegning for det kommende projekt Kronholm ved Kokkedal Station. Projektet skal ifølge politikere blandt andet skabe tryghed ved stationen.Fold sammenLæs mereFoto: Illustration/Sophiendahl Gruppen. I forbindelse med, at opgaven blev sendt i udbud, offentliggjorde kommunenprogrammaterialet, hvor den beskriver egne visioner for stationen. Her nævnes ordet »tryg« 30 gange. Hørsholm Kommune valgte i sidste ende Sophienberg Gruppen, som også står for en række andre kommunale projekter i landet. Projektet er døbt Kronholm, men et endelig forslag er endnu ikke blevet godkendt, og dermed er projektets detaljer ikke på plads. Imens raser debatten derudad, og den føres ikke kun af borgerne. Medlemmer af kommunalbestyrelsen kan heller ikke enes. Især Venstre har forholdt sig kritisk til det nuværende oplæg. I sidste måned talte Ugeavisen Hørsholm med kommunalbestyrelsesmedlem Jesper Sperling (V), der mente, at der stadig er problemer i forhold til håndtering af trafik og parkering: »Vi hilser tiltag, der kan bidrage til at øge den oplevede tryghed velkomne. Men det ændrer ikke på Venstres holdning om, at byggeriet er alt for bombastisk og at det indeholder en række uløste problemer,« lød det.",
        "metadata": {
            "source": "https://www.berlingske.dk/metropol/en-voldelig-fortaelling-om-nordsjaellandsk-station-skaber-utryghed-mulig",
            "image_url": "https://berlingske.bmcdn.dk/media/cache/resolve/image_x_large_vertical/image/157/1571047/24149716-tryghed-p-kokkedal-station.jpg",
            "publication_time": "Onsdag d. 13. juli 2022, kl. 17.40",
            "author": "Amalie Thieden",
            "related_links": [],
            "attachments": []
        }
    }
}