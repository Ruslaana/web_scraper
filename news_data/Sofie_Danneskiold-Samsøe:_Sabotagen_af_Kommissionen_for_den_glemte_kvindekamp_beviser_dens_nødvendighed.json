{
    "version": "1.0",
    "document": {
        "id": "https://www_berlingske_dk/synspunkter/sofie-danneskiold-samsoee-sabotagen-af-kommissionen-for-den-glemte",
        "title": "Sofie Danneskiold-Samsøe: Sabotagen af Kommissionen for den glemte kvindekamp beviser dens nødvendighed",
        "content": "På kvindernes kampdag for nøjagtig tre år sidenbegyndtekommissionen for den glemte kvindekamp sit arbejde.Opdragetfra daværende integrationsminister Mattias Tesfaye var at komme med anbefalinger til, hvordan kvinder med minoritetsbaggrund kan nyde samme rettigheder og frihed som andre danske kvinder. For som ministerengjorde klart: »Mange er blevet voldsomt begrænset i deres sociale liv, valg af partner eller beklædning. Det er ikke omkostningsfrit at stå frem og bryde med den kultur, de er opdraget med.« Det skulle vise sig, at det heller ikke blev omkostningsfrit for os, der fik opgaven. Vi delte arbejdet op under temaer om børneliv, ungdomsliv og voksenliv og arbejdede mod at præsentere delanbefalinger om børneliv. De blev imidlertid lækket, og den muslimske debattørTarek Husseinafslørede dem på Facebook en aften i august 2022. Herefter måtte vi i hast offentliggøre anbefalingerne. Reaktionerne kom prompte. To dage efter lækagen blev kommissionen genstand for fredagsbønnen i landets moskeer. En af dem perspektiverede til terrorangrebet på USA 11. september. Særligt anbefalingen om forbud mod hovedtørklæde på børn i grundskolen vakte anstød. »Fire af medlemmerne var nye. Blandt dem var Özlem Cekic.«Fold sammenLæs mereFoto: Søren Bidstrup. Samme dag gik flere tusinde kvinder gennem Nørrebro til Christiansborg underslagordene»Nallerne væk fra vores tørklæder« og »Mit tørklæde, mit valg«. På sociale medier florerede videoer af piger i indskolingsalderen, der enten erklærede, at det slør, de bar, var selvvalgt eller på Allahs bud. Jeg er Allahs slave, som en tilsløret pige sagde med et smil, der viste, at de første mælketænder lige var tabt. I sympati dækkede ikkemuslimske danske kvinder og mænd deres hår med duge, viskestykker og striktrøjer og lagde selfies på sociale medier. Islamister tog kommissions erklæring om kvindekamp et skridt videre og kaldte anbefalingen for »en krigserklæring«og »et angreb«, og kritikken af den for »et forsvar«for tørklædet. Den slags krigsretorik skal tages alvorligt, og kommissionen fik rådgivning og blev overvåget af PET. Udskrivning af folketingsvalg satte kommissionens arbejde på pause, men i foråret 2024 – igen på kvindernes kampdag – genoptog vi arbejdet. Vores opgave var den samme, og vi tog fat, hvor vi sluttede: Ved ungdoms- og kvindeliv. Fire af medlemmerne var nye. Blandt dem var Özlem Cekic. Før kommissionen blev samlet til indledende møde, lagde Cekic ud med at gå i pressen og kritisere kommissionens hidtidigeanbefalinger, navn og kommissorium. Den følgende sommer gik hun i pressen og afsporede og relativiserede denne særlige kvindekamp med opfordringen om at udvide kommissoriet til også at omfattesexisme i musikbranchen. »I sympati dækkede ikkemuslimske danske kvinder og mænd deres hår med duge, viskestykker og striktrøjer og lagde selfies på sociale medier.«Fold sammenLæs mereFoto: Asger Ladefoged. Belært af bitter erfaring tog vi alle forholdsregler inden offentliggørelse af anbefalinger om ungdoms- og kvindeliv i januar 2025. Alligevel kunne Politiken afsløre dem fem dage før offentliggørelsen, og isamme artikeludtalte Özlem Cekic sig om anbefalingerne og brød dermed en klokkeklar aftale i kommissionen. Nu er hun i pressen med påstand om, at hun harfået mundkurv på. Kommissionen kan nu se tilbage på tre år i strid modvind: Først kaldte islamister og deres uhellige alliancer til krig mod kommissionen. Så forsøgte den såkaldte »brobygger«, udpeget af den pragmatiske idealist, Lars Løkke, at splitte kommissionen indefra og gennem pressen. Hvad er det, kommissionen rører ved, som er så farligt, at det skal forpurres både udefra og indefra? Et nærliggende svar er selve kommissions formål om at understøtte piger og kvinder fra indvandrermiljøer i muligheden for at bestemme over eget liv ved at stå fast på samfundets værdier. Den udvikling vil stærke islamistiske kræfter modarbejde. Med sin sabotage af kommissionen går Özlem Cekic deres ærinde. Sofie Danneskiold-Samsøe er lektor og ph.d. ved Københavns Professionshøjskole Den omtalte fredagsbøn, hvor Kommissionen for den glemte kvindekamps arbejde blev nævnt, og der blev perspektiveret til terrorangrebet på USA 11. september 2001, blev holdt i Islamisk Trossamfund 26. august 2022. Konkret blev det i prædikenen nævnt, at muslimers levevis har været udfordret før forslaget om et tørklædeforbud i grundskolen, herunder efter terrorangrebet på New York City og Washington D.C. i 2001, men at man efter angrebet dengang oplevede mange konverteringer til islam i Islamisk Trossamfund. ",
        "metadata": {
            "source": "https://www.berlingske.dk/synspunkter/sofie-danneskiold-samsoee-sabotagen-af-kommissionen-for-den-glemte",
            "image_url": "https://berlingske.bmcdn.dk/media/cache/resolve/image_x_large_vertical/image/189/1897664/24905715-zlem-cekic-og-sofie-danneskiold-samse.jpg",
            "publication_time": "Søndag d. 09. marts 2025, kl. 12.24",
            "author": null,
            "related_links": [],
            "attachments": []
        }
    }
}