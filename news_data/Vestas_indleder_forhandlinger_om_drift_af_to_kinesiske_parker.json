{
    "version": "1.0",
    "document": {
        "id": "https://www_berlingske_dk/virksomheder/vestas-indleder-forhandlinger-om-drift-af-to-kinesiske-parker",
        "title": "Vestas indleder forhandlinger om drift af to kinesiske parker",
        "content": "Aftalen er kommet i land via Energistyrelsens projekt Quality Wind, der har kørt i over et år med det formål at åbne dørene for danske virksomheder til store kinesiske energiselskaber. Arbejdet er en del af et pilotforsøg med en eksportordning under Energistyrelsen og Eksportrådet og sker i tæt samarbejde med Vestas og seks danske underleverandører til vindmølleindustrien, oplyser Energistyrelsen i en meddelelse tirsdag. Vestas bekræfter over for Ritzau Finans, at hensigtserklæringen er indgået.  Ud over at forpligte sig til kommercielle forhandlinger om de to eksisterende vindmølleparker forpligter Datang Renewable sig gennem aftalen til at prioritere Vestas som leverandør af produkter og services.  - Kort sagt skal det kinesiske selskab investere store summer i kvalitet frem for den hidtidige strategi, lavpris. Perspektivet med aftalen er at løfte Datang Renewable til at være Kinas førende energiselskab indenfor vindenergi, skriver Energistyrelsen i tirsdagens meddelelse.",
        "metadata": {
            "source": "https://www.berlingske.dk/virksomheder/vestas-indleder-forhandlinger-om-drift-af-to-kinesiske-parker",
            "image_url": "https://berlingske.bmcdn.dk/media/cache/resolve/image_x_large/image/27/273706/11093036-vestas.jpg",
            "publication_time": "Tirsdag d. 20. oktober 2015, kl. 17.56",
            "author": null,
            "related_links": [],
            "attachments": []
        }
    }
}