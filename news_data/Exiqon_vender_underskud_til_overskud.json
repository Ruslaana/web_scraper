{
    "version": "1.0",
    "document": {
        "id": "https://www_berlingske_dk/virksomheder/exiqon-vender-underskud-til-overskud",
        "title": "Exiqon vender underskud til overskud",
        "content": "Selskabet havde således et overskud på 1,3 mio. kr. For et år siden måtte selskabet notere et underskud på 1,7 mio. kr. Exiqon havde også en vækst i omstætningen på 17 pct. Omsætningen endte på 34,8 mio. kr. mod 29,8 mio. kr. i tredje kvartal 2013. Kvartalet bød på et bruttoresultat på 20,8 mio. kr. samt et driftsresultat (EBITDA) på 2,5 mio. kr. De tal lå til sammenligning på 19,6 mio. kr. og 0,1 mio. kr. i tredje kvartal 2013.  - Vi har oplevet et stærkt tredje kvartal drevet af services. Vores seneste vækstinitiativer begynder nu at virke, og jeg tror på, at de nye markeder, som vi henvender os til, vil gøre os i stand til at sikre dobbeltcifret vækst i vores produkt- og servicesalg, siger Exiqons administrerende direktør, Lars Kongsbak, i en kommentar til regnskabet. Exiqon fastholder forventningerne til hele 2014 og venter dermed fortsat en omsætning på cirka 135 mio. kr. samt et driftsresultat (EBITDA) på cirka 5 mio. kr. Exiqon-aktien stiger efter regnskabet med 3,9 pct. til 5,35 kr.      ",
        "metadata": {
            "source": "https://www.berlingske.dk/virksomheder/exiqon-vender-underskud-til-overskud",
            "image_url": "https://berlingske.bmcdn.dk/media/cache/resolve/image_x_large/image/58/584992/7834848-lars.jpg",
            "publication_time": "Mandag d. 27. oktober 2014, kl. 16.29",
            "author": null,
            "related_links": [],
            "attachments": []
        }
    }
}