{
    "version": "1.0",
    "document": {
        "id": "https://www_berlingske_dk/rejser/for-hoej-til-at-flyve",
        "title": "For høj til at flyve",
        "content": "Der er ikke meget fornuft i udviklingen i flyindretning. Læs også:Nye bagageregler kan ende i kaos Mens vi allesammen er blevet højere og højere og tykkere og tykkere, er sædepladsen blevet mindre og mindre.Den udvikling ramlede en høj amerikansk flypassager forleden ind i. Passageren, som er 205 cm høj, havde ved indtjekning iOregonspurgt, om han kunne få plads ved nødudgangen. Men uden held. Da han kom om bord på Horizon Airs fly tilCalifornien,kunne han ikke bakse sine lange ben ind på den begrænsede plads mellem sæderne og måtte strække dem ud i midtergangen. Det kom personalet så meget på tværs, at de forlangte, at han straks flyttede benene. Og da det var fysisk umuligt, blev han sat af flyet. Fik ny billet i erstatningEpisoden blev efterfølende omtalt i den lokale avis The Consumist, hvorefter selskabets ledelse kom på banen med en personlig undskyldning og en forklaring. \"Kabinepersonalet skulle naturligvis have flyttet passageren til et sæde ved nødudgangen, og hvis de var optaget, spørge de pågældende passagerer, om de i situationen frivilligt ville bytte,\" lyder det nu fra Horison Air skriver avisen. Den høje passager har accepteret undskyldningen og kompensationen: En ny flybillet.",
        "metadata": {
            "source": "https://www.berlingske.dk/rejser/for-hoej-til-at-flyve",
            "image_url": "https://berlingske.bmcdn.dk/media/cache/resolve/image_x_large/image/37/374117/6870832-rejseliv-imported-photo.jpeg",
            "publication_time": "Tirsdag d. 05. april 2011, kl. 15.16",
            "author": "Judith Betak",
            "related_links": [],
            "attachments": []
        }
    }
}