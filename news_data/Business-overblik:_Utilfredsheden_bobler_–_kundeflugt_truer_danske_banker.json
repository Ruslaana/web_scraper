{
    "version": "1.0",
    "document": {
        "id": "https://www_berlingske_dk/business/business-overblik-utilfredsheden-bobler-kundeflugt-truer-danske-banker",
        "title": "Business-overblik: Utilfredsheden bobler – kundeflugt truer danske banker",
        "content": "Godmorgen og velkommen til tirsdag morgens hurtige Business-overblik. I dag runder vi blandt andet: Men vi begynder med danskernes øgede utilfredshed med deres banker. God læselyst, og følg med dagen igennem påBerlingske Business! Kundeflugt truer de danske banker Nogle banker risikerer kundeflugt inden for de næste par år, hvis de ikke sørger for at få rettet op på kundernes stigende utilfredshed. For dårligere service, mindre tid til hver kunde og kritikken af bankernes indtjening og renteniveau har fået danskernes tilfredshed med deres bank til at styrtdykke,skriver Finans. 35,8 procent af alle bankkunder over 18 år overvejer nu at skifte bank mod 30,5 procent for et år siden. Det er 17,4 procent flere, viser en Voxmeter-undersøgelse baseret på 224.000 interviews. Blandt unge under 30 år overvejer 53 procent at skifte bank, og tanken om en ny bank er i alle aldersgrupper mest udbredt i hovedstaden. »Bankerne har samlet set en meget lille troværdighed, og der skal kun lidt til, før det går ud over tilliden til dem. Vi står derfor i en situation, hvor flere af de store banker risikerer massiv kundeflugt,« siger Christian Stjer, administrerende direktør i Voxmeter, til Finans. Bankekspert og seniorrådgiver ved Aalborg Universitet, Lars Krull, mener, at bankerne er ramt af, at en del politikere kritiserer dem for at tjene for mange penge. 1.Novo er blevet 653 milliarder mindre værd på en måned Den danske medicinalgigant Novo Nordisk er på en måned blevet 653 milliarder kroner mindre værd, efter at 14 procent af børsværdien er forsvundet. Detskriver Børsen. Novos konkurrenter er begyndt at tage kampen mere direkte op, og det har haft betydning. »Det er helt vildt. Det har været en dyr sommerferie,« siger Henrik Hallengreen Laustsen, analytiker i Jyske Bank, til avisen. Flere investorer føler dog fortsat, at Novo Nordisk vil stå stærkt i mange år, før konkurrenterne haler ind på selskabet. 2. Olieprisen dykker Olieprisen lå tirsdag morgen på det laveste niveau i næsten syv uger som følge af udsigten til faldende efterspørgsel. Prisen på en tønde råolie var 79,36 dollar, og det er øget bekymring over den kinesiske efterspørgsel snarere end spændingerne i Mellemøsten og Venezuela, som har gjort oliehandlerne bekymrede,skriver nyhedsbureauet Reuters. Også på aktiemarkederne handles der forsigtigt forud for centralbankmøder i USA og Japan. Det japanske Nikkei-børsindeks, som i sidste uge faldt med næsten seks procent, lå 0,7 procent lavere tirsdag morgen. Også MSCI, det bredeste indeks i Asien uden for Japan, lå 0,7 procent lavere. 3. McDonald's vil »gentænke« priserne efter tilbagegang Burgerkæden McDonald's vil »gentænke« sine priser, efter at kunderne for første gang siden 2020 har skåret ned på, hvad de bruger af penge i kæden. Salget faldt med en procent i april-juni sammenlignet med for et år siden, den første tilbagegang siden coronanedlukningerne,skriver BBC, og sker, selv om kæden har forsøgt at vinde de mest prisbevidste kunder tilbage med tilbud. Topchef Chris Kempczinski vil nu foretage en »omfattende gentænkning« af priserne, som er blevet hævet betydeligt siden pandemien. Derfor vil kæden nu tilbyde flere måltider på tilbud samt nye typer af mad.   1. Halvdelen af danskerne overvejer at skifte job, når en god kollega stopper: Ekspert advarer om dominoeffekt Når en værdsat leder eller kollega skifter job, overvejer mange andre medarbejdere at følge efter, viser en ny undersøgelse. Virksomheder bør være opmærksomme på denne dominoeffekt, advarer en ekspert i ledelse og arbejdsmiljø.Læs historien her. 2.Langt flere boligkøbere forventer nu stigende priser På usædvanlig kort tid har danskernes forventninger til boligpriserne ændret sig voldsomt. Det er der tre årsager til.Læs historien her. Den samlede støv i årevis, men nu strømmer danskerne til denne konto: Her er, hvad du skal vide om den Danske pensionsopsparere er for alvor begyndt at få øjnene op for livrenteordninger, men alligevel støder ekspert på en myte om livrenter. To eksperter udlægger her, hvad man skal holde øje med, når man kaster sig over en livrente.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.15: Tak, fordi du læste med, og rigtigt god tirsdag!",
        "metadata": {
            "source": "https://www.berlingske.dk/business/business-overblik-utilfredsheden-bobler-kundeflugt-truer-danske-banker",
            "image_url": "https://berlingske.bmcdn.dk/media/cache/resolve/image_x_large_vertical/image/182/1820827/24760613-der-er-stor-risiko-for-k-ved-udgangen-i-mange-ban.jpg",
            "publication_time": "Tirsdag d. 30. juli 2024, kl. 07.16",
            "author": "Thomas Breinstrup",
            "related_links": [],
            "attachments": []
        }
    }
}