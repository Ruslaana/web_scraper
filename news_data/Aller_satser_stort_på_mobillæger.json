{
    "version": "1.0",
    "document": {
        "id": "https://www_berlingske_dk/virksomheder/aller-satser-stort-paa-mobillaeger",
        "title": "Aller satser stort på mobillæger",
        "content": "Mediebranchen trænger til at få flere ben at stå på, og lægetjenester på mobiltelefonen er et af Aller Medias største satsninger de næste fem til ti år. I første omgang bliver det på den norske hjemmeside Lommelegen.no, hvor brugerne kan stille sundhedsspørgsmål til læger og specialister. »Vi har en stærk position på sundhedsmarkedet takket være Lommelegen. Vi har set markedet vokse med mange nye aktører, og vi har en netside, hvor tusindvis af læsere stiller sundhedsspørgsmål hver eneste dag,« siger forretningsudvikler med ansvar for projektet i Aller Media, Antoine Thebault, til E24. Mange mennesker i Norge har et forhold til netsiden Lommelegen.no, hvor ikke mindst unge mennesker nu har kunnet stille spørgsmål til læger gennem to årtier. »Det er vores første innovation i tyve år,« siger Thebault spøgende og tilføjer, at der er sket meget de seneste år, men at dette bliver en helt ny type satsning. Selskabet taget skridtet ud på sundhedsmarkedet ved hjælp af norsk teknologi og selskabet Confrere, som lager videoopløsninger, der skal fungere som virtuelle klinikker for læger og psykologer. »Når folk får vænnet sig til at henvende sig til lægen over mobiltelefonen, så kommer der skred i det her,« siger grundlægger og daglig leder i Confrere, Svein Yngvar Willassen.  Der er allerede flere store aktører, som opereer på dette marked, som Lommelegen.no og Aller Media går ind i. I Norge er nogle at de kendteste Legetelefonen, Kry og Eyr, som omsætter for millioner af kroner. Kry hentede i fjor godt 190 millioner danske kroner fra investorer og er nu værdisat til over en milliard svenske kroner, skriver Dagens Industri. Lommelegen.no mener selv, at den har en stor fordel i at konkurrenterne må skaffe sig mange penge på at skaffe sig... læsere. »Vi har 400.000 ugentlige læsere. Andre må bruge millioner på at markedsføre sig, men vi har allerede i tusindvis af brugere, som ønsker svar for sundhedspersonale. Målet er at blive den største aktør på dette marked i løbet af et års tid, siger Thebault. Selskaber som Kry og Legetelefonen henter store beløb fra forsikringsselskaber, og Lommelegen er det første skridt ud i denne satsning - specielt på erhvervsmarkedet. »Koncernledelsen har bestemt, at digital sundhed skal være en satsning i de næste 5-10 år, og Lommelegen er det første skridt i denne satsning,« siger Antoine Thebault.",
        "metadata": {
            "source": "https://www.berlingske.dk/virksomheder/aller-satser-stort-paa-mobillaeger",
            "image_url": "https://berlingske.bmcdn.dk/media/cache/resolve/image_x_large/image/17/176774/20945279-overblik-her-er-se-og-hr-skandalen-dag-for-dag.jpg",
            "publication_time": "Mandag d. 14. maj 2018, kl. 13.07",
            "author": null,
            "related_links": [],
            "attachments": []
        }
    }
}