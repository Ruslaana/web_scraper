{
    "version": "1.0",
    "document": {
        "id": "https://www_berlingske_dk/kultur/her-er-din-vej-ud-af-den-gastronomiske-boble-du-hoejst-sandsynligt-er",
        "title": "Her er din vej ud af den gastronomiske boble, du højst sandsynligt er havnet i",
        "content": "Er du fanget i en gastronomisk algoritme? Når jeg taler om algoritme, taler jeg for eksempel om den komplekse matematik, der ligger bag en streamingtjeneste som Netflix eller musiktjenesten Spotify. Algoritmen kigger på dit medieforbrug og kommer med forslag ud fra det. Det er forførende, og indimellem opdager man også fede nye film og musik på den måde. Men vejen til smagsmæssig stagnering er samtidig brolagt med spidsfindige algoritmer, der i virkeligheden risikerer at indskrænke din smag og holde dig fast i en usynlig boble, der fastholder dig i dine gamle vaner.  Det samme problem har mange med mad. Her behøves det ikke engang at være en snu algoritme, der holder dig fast i din boble, men derimod vaner og ugidelighed, der gør, at mange spiser de samme 15 retter år ud og 15 år ind. De kommer aldrig ud af boblen. Man kan forsøge at komme ud af boblen ved at se inspirerende madprogrammer på streamingtjenester eller YouTube, men her er du også underlagt en algoritme. For virkelig at bryde boblen skal du gå analogt! Du skal tilbage i tiden – præ-internet! Klassiske kogebøger er en guldgrube af gastronomisk inspiration. Kig i dem! Kogebøgerne på billedet var ejet af forfatteren Jane Aamund.Fold sammenLæs mereFoto: Søren Bidstrup. Næste gang du har tid, så find dine gamle kogebøger frem – ja, dem med papirsider – og sæt dig med en varm kop og kig dem så igennem. Sæt en lille memoseddel, når du ser noget, du bør prøve. Skulle du mangle kogebøger, kan du ofte få dem for en slik i et velassorteret antikvariat. Vælg nogle af de kogebøger, der enten har nogle år på bagen eller repræsenterer køkkener, som du ingen erfaring har med. Hvad med at prøve libanesisk, peruansk eller slovensk mad? Kom ud af boblen og find din næste yndlingsret i en gammel støvet bog. Sæt i gang! Mange vrænger lidt på næsen ad det traditionelle danske køkken. Det er groft, ensartet, ufortjent og mangler raffinement. Det er jeg ikke helt uenig i, men noget, det ikke mangler, hvis man gør sig umage, er smag. Særligt den danske klassiker »æbleflæsk« står mit madanmelderhjerte nær. Det sur-søde og let vinøse/frugtede i æblet kombineret med umamien fra søde, stegte løg, parfumen fra frisk timian og så den fede, nærmest primale grundsmag i det knasende flæsk er skisme svært at sige nej til. Og flæsk og æbler passer godt sammen, særligt i november. Æbleflæsk: Stegt flæsk på rugbrød, med kompot af løg og æbler, med en dusk grønkål på toppen.Fold sammenLæs mereFoto: Søren Jacobsen Damm. Opskrift (4 personer) Ingredienser: Forberedelse: Tag flæsket ud af køleskabet 30 minutter før tilberedning og krydr det godt med salt. Hvis flæsket er for tykt, så bank det fladere mellem to lag bagepapir for at sikre en ensartet tilberedning. Flæsk: Forvarm ovnen til 190 grader (varmluft). Læg flæsket på bagepapir i en bradepande. Steg flæsket i ovnen i cirka 25 minutter på hver side, til det er sprødt. Garniture: Mens flæsket steger, sauteres løgene. Varm en sautérpande op til medium varme, tilsæt lidt smør, salt og laurbærblade og lad løgene sautere, indtil de har taget lidt farve (cirka 10 minutter). Hæld ¼ kop vand i panden, skru ned til lav varme, læg låg på og lad løgene sautere i cirka 20 minutter, indtil de er helt bløde. Æbler: Skræl æblerne, fjern kernehuset, og skær dem i tern. Efter 20 minutter: Fjern låget fra panden med løg, og tilsæt æblerne sammen med en spiseskefuld sukker. Fjern laurbærbladene. Vend forsigtigt rundt i cirka 10 minutter, indtil æblerne begynder at falde fra hinanden. Smag til med salt og peber. Afslutning: Tag 1-2 spiseskefulde fedt fra bradepanden med flæsket, og rør det i løg- og æbleblandingen. Vend forsigtigt rundt i et par minutter ekstra. Efter i alt 50-60 minutter bør flæsket være sprødt. Servering: Server flæsket på en skive smurt rugbrød med æble-løg-blandingen nedenunder. Pynt eventuelt med frisk grønkål eller kruspersille. Drik en kold øl og en snaps til. Skål! Download opskriften til udprint her. Samlesæt til thanksgiving Den 28. november falder årets amerikanske mærkedag, thanksgiving. Der er ikke mange steder, der tilbyder en fuld amerikansk thanksgiving-middag med hele udtrækket. Et sted, der gør, er The American Pie Company i Indre By, men deres fire arrangementer er desværre alle udsolgt. Du kan dog stadig købe en masse af den traditionelle middags essentielle komponenter ud af huset, som Sweet Pie og Cranberry Relish.Se mere her. Det kan være svært at opdrive en ægte amerikansk Thanksgiving Dinner i København 28. november. Men der er lidt hjælp at hente hos The American Pie Company. På billedet ses en tallerken med alle de traditionelle elementer til thanksgiving-middagen.Fold sammenLæs mereFoto: Matthew Mead/AP/Ritzau Scanpix. Fra latterlig til trendy Tredje torsdag i november er en af vinverdenens store festdage, for det er dagen, hvor Beaujolais Nouveau frigives. Der har været en latterlig hype omkring vinen i mange år, men efter at prisen er taget på himmelflugt i Bourgogne, er de mindre fine vine syd for pludselig blevet mere interessante. I dag laves der flere spændende og saftige vine i Beaujolais. Har du ikke smagt dem siden 90erne, så prøv at give dem en chance mere. Vil du vide mere,så lyt her. Mere fisk hos Lola Det gode spisested Lola på Christianshavn fylder fem år, og i den anledning begynder det at holde søndagsåbent. Lola introducerer for første gang en decideret fiskemenu, og desuden har spisestedet en indbydende julemenu, som det server frem til juledagene.Se mere her.  Foto: Mathias Svold. Gitte Kik er en af landets ældste smørrebrødsrestauranter og stemningen er fra øverste hylde, men alt gik ikke som smurt,da Søren Frank forledenvar forbi.  Foto: Asger Ladefoged. Vi har diskuteret drikkepenge det meste af året, men debatten er ikke blevet mindre i takt med, at flere restauranter er blevet mere aggressive med atryste drikkepenge ud af kunderne. Ken Tellefsen mener, at »det er lidt for fattigt« ikke at give drikkepenge. Han bruger 300.000 kroner om året på at spise ude.  Foto: Simon Læssøe. Jakob Mielcke er en af landets førende kokke og kendt af mange på tv, men hvor spiser han selv, når han går ud.Vi tog en lynsnak med Masterchefen.  Foto: Mathias Svold. Danske kokke er i (igen) blandt den absolutte verdenselite, og både på 1. og 3.-pladsen optræder der danske kokke på verdensranglisten over de bedste af de bedste. Ugens citat:»Mad er poesi for sanserne«– Friedrich Nietzsche Må du have en abeskøn og velsmagende weekend! P.S. Har du hørt eller set noget nyt og spændende i gastronomiens verden, så send gerne dit tip til min e-mail:sjda@berlingske.dk ",
        "metadata": {
            "source": "https://www.berlingske.dk/kultur/her-er-din-vej-ud-af-den-gastronomiske-boble-du-hoejst-sandsynligt-er",
            "image_url": "https://berlingske.bmcdn.dk/media/cache/resolve/image_x_large_vertical/image/185/1857749/24832566-det-er-fredag-der-er-god-vin-p-bordet-og-senere.jpg",
            "publication_time": "Fredag d. 15. november 2024, kl. 10.13",
            "author": "Søren Jacobsen Damm",
            "related_links": [],
            "attachments": []
        }
    }
}