{
    "version": "1.0",
    "document": {
        "id": "https://www_berlingske_dk/politik/et-knivdrab-i-en-tysk-provinsby-rummer-vigtig-pointe-om-ny-dansk-aftale",
        "title": "Et knivdrab i en tysk provinsby rummer vigtig pointe om ny dansk aftale med USA: »Det kan blive et reelt problem«",
        "content": "Et skænderi til en grisefest i Wittlich, en provinsby i det vestlige Tyskland, endte fatalti sommer. På vej hjem fra den traditionsrige byfest blev en 28-årig tysk mand stukket ned tæt på sin hoveddør. Efterfølgende blev en amerikansk soldat udstationeret på flyvebasen Spangdahlem i Tyskland, tiltalt for forbrydelsen.Til maj skal han stilles for en dommer, men det bliver ikke en tysk domstol, der skal tage stilling til mandens skæbne – det skal derimod en amerikansk militærdomstol. Og sådan en situation kan Danmark – i teorien – også komme ud for, når amerikanske tropper med al sandsynlighed over de kommende år vil blive udstationeret på dansk jord. Sådan lyder budskabet fra to juraprofessorer, der nu lufter en bekymring for, at der kan opstå problemer, når amerikanske soldater kommer til Danmark. »Det kan blive et reelt problem, hvis amerikanske soldater på visse punkter har en anden opfattelse af grænserne for, hvordan man omgås andre, for eksempel i nattelivet, og hvor der kan være forskelle i lovgivningen,« siger Jørn Vestergaard, professor emeritus i strafferet på Københavns Universitet Den danske regering har inden for de seneste dage lagt sidste hånd på et nyt forsvarssamarbejde med USA. Det blev præsenteret tirsdag i denne uge. Aftalen betyder, at amerikanske soldater skal opholde sig permanent på baser i Danmark. Flybasen Ramstein er den største amerikanske base i Tyskland. I årevis har tusinder af soldater fra USA præget lokalområdet omkring byen Kaiserslautern med omkring 100.000 indbyggere. I 2018 besøgte daværende præsident Donald Trump flybasen.Fold sammenLæs mereFoto: Andrew Harnik/AP/Ritzau Scanpix. Men aftalen indebærer også, at de amerikanske soldater »som udgangspunkt« skal retsforfølges efter amerikansk lovgivning, hvis de begår en kriminel handling under udstationeringen, fortalte statsminister Mette Frederiksen tirsdag på et pressemøde. Her lød meldingen fra Mette Frederiksen, at hun ikke var bekymret over, om de amerikanske soldater skulle forbryde sig mod lovgivningen. »Nu har vi ingen forventning om, at der kommer til at ske forbrydelser. Det er amerikanske soldater, vi taler om,« sagde hun. Men det er ikke nødvendigvis så utænkeligt, at amerikanske soldater kommer på den forkerte side af loven. For hvis den amerikanske soldat dømmes for drabet på den 28-årige mand fra den tyske by Wittlich, så træder det ind i en række sager. I lande som Tyskland og Sydkorea har udstationerede soldater fra USA således begået alvorlig kriminalitet uden for tjeneste. Forseelserne tæller alt fraspirituskørseltildrab. Juraprofessor på Aalborg Universitet Birgit Feldtmann kommer oprindeligt fra Tyskland, der er det land i Europa med flest udstationerede amerikanske soldater – omtrent 35.000. Hun fortæller, at der »kan være nogle problemer« ved, at de amerikanske soldater står udenfor det retssystem, som er gældende i det land, de befinder sig i. Hun peger også på, at der er historik i andre lande for, at lignende aftaler »kan give nogle gnidninger«. »Der har været sager i for eksempel Tyskland, hvor befolkningen synes, at nogle er sluppet for billigt, fordi de slipper for en retssag i landet og tager tilbage til USA,« siger Birgit Feldtmann. »Det kan for den forurettede opleves, som om det er alt for langt væk og blive svært at være en del af retssagen,« tilføjer hun. Birgit Feldtmann mener også, at der kan opstå problematiske situationer med den nye aftale med USA. Hun forklarer dog også, at det er standardprocedure, at amerikanske tropper i udlandet er underlagt amerikanske domstole.Fold sammenLæs mereFoto: Aalborg Universitet. Hun bakkes op af Jørn Vestergaard, der også mener, at det kan blive en udfordring, når der er forskelle på både kultur og lovgivning i henholdsvis Danmark og USA. »Det er selvsagt af væsentlig betydning, at ofrene ikke stilles ringere, fordi den mistænkte gerningsmand er en amerikansk soldat,« siger han. Konkret peger Jørn Vestergaard på, at der kan være forskelle på definitionen af alvorlige forbrydelser som voldtægt. »Det vil være særdeles utilfredsstillende, hvis en soldat frifindes for voldtægt, selv om den danske samtykkelovgivning er overtrådt i et konkret tilfælde,« siger han. Derudover forklarer Birgit Feldtmann, at der på nogle områder kan være forskel på, hvordan en kriminel handling defineres og straffes. »Det kan både være strengere eller mildere, end vi selv synes er rimeligt. Men der er absolut nogle forskelle mellem Danmark og USA,« siger hun. Selve processen og rettighederne i en retssag kan også være forskellige, siger Jørn Vestergaard. Derfor vil det ifølge professoren være vigtigt at få afklaret, hvordan aftalen vil stille et offer for en forbrydelse begået af en amerikansk soldat her i landet. »Det må blandt andet sikres, at ofre har ret til at få en bistandsadvokat og til erstatning. Men det kan være et problem, at danske advokater nu skal sætte sig ind i amerikansk ret for at kunne yde tilfredsstillende støtte til forurettede i sådanne sager,« siger Jørn Vestergaard. Flere partier i Folketinget har også udtrykt en vis bekymring for, at de amerikanske soldater ikke vil være underlagt det danske retssystem. De Konservatives forsvarsordfører, Rasmus Jarlov, har skrevet på X, at »det er helt forståeligt, hvis det giver en smule ubehag, at amerikanske soldater ikke vil blive retsforfulgt i Danmark«. Ligeledes har Enhedslisten, Alternativet, SF og Radikale Venstre også anerkendt, at det kan blive et problem. Langt størstedelen af partierne i Folketinget bakker dog alligevel op om aftalen.  Det er helt forståeligt, hvis det giver en smule ubehag, at amerikanske soldater ikke vil blive retsforfulgt i Danmark for lovovertrædelser, og at amerikanerne i ret høj grad kan operere som de vil fra dansk jord. Men jo mere vi kan forpligte amerikanerne og give dem mulighed for… Statsminister Mette Frederiksen ville ikke sætte tal på, hvor mange soldater det helt præcist drejer sig om. Men allerede nu står det klart, at amerikanske soldater får adgang til tre militære områder i Danmark. Det gælder flyvestationerne Karup, Skrydstrup og Aalborg. Mette Frederiksen tilføjede imidlertid, at det i særlige tilfælde vil være muligt at retsforfølge de amerikanske soldater i Danmark. Men det vil afhænge af de konkrete omstændigheder, lød det. Heller ikke hos Venstre er forsvarsordfører Mads Fuglede bekymret for det juridiske aspekt af aftalen. Han henviser til, at det er standardprocedure, når NATO-tropper udstationeres i andre lande, og at det i øvrigt har været det siden 1950erne. Mads Fuglede konstaterer derudover, at den aftale, vi har lavet med USA, ville fungere på præcis samme måde, hvis det var os, der sendte tropper over Atlanten. »Hvis man skal forstå det fra dansk side, så kunne vi jo aldrig finde på at sende tropper til Irak, og så skulle de have hugget hånden af, hvis de havde stjålet fra en irakisk købmand. Hvis de blev taget for butikstyveri i Irak, så ville de blive overleveret til en dansk myndighed, og så ville vi så tage os af resten,« siger han. Flyvestation Skrydstrup kan snart også blive base for amerikanske soldater. Derudover vil flyvestationerne i Karup og Aalborg også kunne tage imod udstationerede amerikanere.Fold sammenLæs mereFoto: Bo Amstrup/Ritzau Scanpix. Når lovgivningen i Danmark er anderledes for blandt andet voldtægt, kan det så ikke skabe nogle udfordringer for danske borgere og deres retssikkerhed? »Nej, for de skal jo overholde de regler, der gælder i Danmark. De vil så bare blive dømt i et amerikansk system.« »I en sag, hvor det er noget, der ikke er regler for i USA, men der er regler for i Danmark, så vil man nok fra amerikansk side sige, at den sag skal placeres i en dansk kontekst.« Så du tænker ikke, som Jørn Vestergaard gør, at det her kan blive et reelt problem? »Nej, nej. Man har trods alt været i stand til at køre NATO siden 50erne uden store udfordringer på dette område. Det er med det in mente, at soldater er unge mennesker, der også begår kriminalitet, så det har altid været en udfordring, at soldater ikke altid bare har opført sig, som man skal. Men det synes jeg egentlig man er ret gode til at løse.« I et skriftligt svar henviser forsvarsminister Troels Lund Poulsen (V) til, at »alle amerikanske aktiviteter på dansk jord skal ske med fuld respekt for Danmarks suverænitet og dansk lovgivning«. »I tilfælde af særlig vigtighed kan Danmark dog vælge at overtage retsforfølgelsen. Det vil bero på en konkret vurdering,« skriver han. Den fulde aftale med USA vil først blive offentliggjort, når udenrigsminister Lars Løkke Rasmussen (M) forventeligt underskriver den i løbet af de kommende dage.",
        "metadata": {
            "source": "https://www.berlingske.dk/politik/et-knivdrab-i-en-tysk-provinsby-rummer-vigtig-pointe-om-ny-dansk-aftale",
            "image_url": null,
            "publication_time": "Onsdag d. 20. december 2023, kl. 20.11",
            "author": "Kasper Fast",
            "related_links": [],
            "attachments": []
        }
    }
}