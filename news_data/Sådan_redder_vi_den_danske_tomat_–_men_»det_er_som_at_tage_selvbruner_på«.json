{
    "version": "1.0",
    "document": {
        "id": "https://www_berlingske_dk/berlingske-redder-tomaten/saadan-redder-vi-den-danske-tomat-men-det-er-som-at-tage",
        "title": "Sådan redder vi den danske tomat – men »det er som at tage selvbruner på«",
        "content": "Selvom supermarkedernes hylder har bugnet med danske tomater hen over sommer, er de danske tomatgartnereunder pres for at få forretningen til at hænge sammen. De danske klimaambitioner gør det hverken lettere eller billigere for Mads Pedersen, indehaver af Danmarks største tomatproducent, Alfred Pedersen & Søn, at få en forretning ud af tomaterne på sigt. Fremtiden byder på voldsomt stigende afgifter og kvotepriser, indført af de danske politikere og EU i et forsøg på at presse erhvervslivet til en grøn omstilling af energiforbruget. Samtidig kompliceres situationen af, at effektiv, moderne tomatavl i drivhusekræver, at tomatplanterne fodres med netop CO2. Tomater er verdens mest producerede grøntsag. Herhjemme er tomaten den næstmest spiste grøntsag, kun overgået af danskernes favorit nummer 1, gulerødder. Cirka hver fjerde tomat bliver produceret i Danmark, men gartnerierne har svært ved at få forretning tomatproduktion.Fold sammenLæs mereFoto: Thomas Lekfeldt. Berlingske har de seneste uger beskrevet udfordringerne for de danske tomatavlere og set på, om det er muligt at redde den danske tomatproduktion. Den gode nyhed er, at der findes en løsning – på papiret i hvert fald. Løsningen hedder biogas. »Biogas er en fin løsning. Man tager udgangspunkt i affaldsprodukter som husdyrgødning, som vi har meget af i Danmark, og opnår både en reduktion i landbruget og erstatter noget fossilt gas. Så det er godt,« siger Ole-Kenneth Nielsen, chefkonsulent og ekspert i atmosfæriske emissioner ved Institut for Miljøvidenskab, PURE, Aarhus Universitet. Ole-Kenneth Nielsen er landets førende ekspert i drivhusgasudledninger og blandt andet projektleder på de danske opgørelser af CO2-udledninger, som sendes til FN hvert år. Berlingske har bedt ham komme med sit bud på, hvad der skal til, hvis Mads Pedersens gartneri skal yde sit ypperste bidrag til, at Danmark når i hus med 70-procents målet samtidig med, at han bliver ved med at have CO2til at fodre sine tomater med. FAKTABerlingske redder tomatenDen danske tomat er ikke bare en tomat. Tomaten indrammer nogle af de centrale problemstillinger i dansk klimapolitik.Danske klimakrav og høje afgifter kan risikere at kvæle den danske gartneribranche. Udfordringerne, som Danmark står over for i klimakampen og den grønne omstilling, kan illustreres gennem tomaten.I disse uger afdækker Berlingske de udfordringer, som dansk tomatavl kæmper med, og forsøger at finde svar på, om vi kan og skal bevare en dansk tomatproduktion med den lavest mulige klimabelastning.Læs alle artiklerpå berlingske.dk.FOLD UD Den danske tomat er ikke bare en tomat. Tomaten indrammer nogle af de centrale problemstillinger i dansk klimapolitik. Danske klimakrav og høje afgifter kan risikere at kvæle den danske gartneribranche. Udfordringerne, som Danmark står over for i klimakampen og den grønne omstilling, kan illustreres gennem tomaten. I disse uger afdækker Berlingske de udfordringer, som dansk tomatavl kæmper med, og forsøger at finde svar på, om vi kan og skal bevare en dansk tomatproduktion med den lavest mulige klimabelastning. Læs alle artiklerpå berlingske.dk. Han starter med at skyde en af Mads Pedersens store drømme ned, nemlig at indsamle CO2fra luften og give den til tomaterne, sådan somBerlingske beskrev for nylig. Det vil muligvis hjælpe Mads Pedersens tomater, hvis det kan lade sig gøre, men det vil ikke hjælpe på Danmarks klimaregnskab – eller klimaet i det hele taget. »Det er for det første ikke noget, der tæller med i CO2-regnskabet i dag. Der er ikke udviklet metoder til at opgøre det. Vi er underlagt FNs opgørelsesmetoder, og at udvinde CO2fra luften og lagre det er ikke noget, de behandler på nuværende tidspunkt. Det er ikke muligt at tage med i emissionsopgørelserne,« siger Ole-Kenneth Nielsen. Artiklen fortsætter nedenfor. Det andet problem er, at selv, hvis man havde en metode til at opgøre det, så ville det ikke give mening at hive CO2ud af luften og give det til tomaterne. Så snart tomaterne er spist og fordøjet, er CO2en nemlig tilbage i kredsløbet. Så det tæller stadig negativt i klimaregnskabet og er med til at øge den globale opvarmning. »Det ville kun give mening i det øjeblik, man indfanger det for at lagre det i en længere periode. Hvis man lukker det ud i atmosfæren med det samme, giver det ingen mening,« siger Ole-Kenneth Nielsen. Mads Pedersens tomater spiser omkring otte ton CO2 om året. Den ekstra CO2, som bliver tilført tomaterne er nødvendig for at de overnaturligt store planter kan vokse nok i drivhusene. Ifølge Mads Pedersen er tilførslen af CO2 med til at gøre tomatproduktionen mere effektiv, og dermed mindre klimabelastende.Fold sammenLæs mereFoto: Thomas Lekfeldt. Samme udfordring er der med at indsamle CO2fra røggas fra et naturgasfyret kraftværk og fodre tomaterne med det, sådan som Mads Pedersen gør i dag. Det giver måske økonomisk og praktisk mening for gartnerierne, men det har ingen positiv klimaeffekt. »Igen, hvis der ikke sker en langtidslagring af kulstoffet, så flytter man bare rundt på det. Det bliver bare frigivet et andet sted,« siger Ole-Kenneth Nielsen. Løsningen er ifølge Ole-Kenneth Nielsen få fat i noget »biogent CO2«. Det vil sige CO2, der kommer fra et sted, hvor der fyres med biomasse som træpiller eller biogas baseret på affald som for eksempel husdyrgødning, madaffald eller affald fra fødevareproduktion. Mads Pedersen bør med andre ord kigge i retning af et kraftværk eller en virksomhed, som fyrer med for eksempel halm eller biogas, og købe deres CO2. Og her behøver han ikke kigge ret langt. Faktisk kan han bare gå ud ad døren og kaste et blik op ad den tomatudsmykkede skorsten på det kraftværk, han selv har bygget i forbindelse med gartneriet. Artiklen fortsætter nedenfor. I dag fyrer han med fossilt naturgas i kraftværket, men hvis han skiftede til biogas, kunne han bruge CO2en med god samvittighed. Samtidig har han også løst den helt centrale klimaudfordring, nemlig at skifte fra fossil naturgas tilgrønt brændsel, når han opvarmer sine drivhuse. Det sker nemlig med varme fra kraftværket. Biogas regnes ligesom biomasse som klimaneutralt. Udledningen bliver opgjort og rapporteret, men FN tæller den ikke med i landenes samlede CO2-udledning, når man skal måle, om de lever op til deres forpligtelser. Det er i øvrigt årsagen til, atMads Pedersen ikke oplever samme klimapres på sin svenske tomatproduktion. Her opvarmer han nemlig drivhusene ved at fyre med biomasse i form af træ og har altså adgang til både klimaneutral varme og biogent CO2. »Biogas i stedet for naturgas giver en umiddelbar gevinst. Biogas og biomasse tæller ikke med i de nationale opgørelser,« siger Ole-Kenneth Nielsen. Mads Pedersen, indehaver af Danmarks største tomatgartneri, Alfred Pedersen &amp; Søn, kæmper for at finde en løsning, så han ikke må stoppe med at producere tomater i Danmark.Fold sammenLæs mereFoto: Thomas Lekfeldt. Biogassen skal dog værebaseret på affaldsprodukter og ikke på for eksempel afgrøder, som bliver dyrket alene for at producere biogas. Ellers er det ikke bæredygtigt. Der har løbende været diskussioner om, hvorvidt biogas nu også er klimaneutralt, menKlimarådet, som rådgiver regeringen, ser positivt på biogasog mener, at biogas er en »væsentlig komponent til at reducere udledningen fra det danske gasforbrug«. Ifølge Ole-Kenneth Nielsen er der to fordele ved biogas – især hvis man bruger husdyrgødning. »Meget af den biogas, vi laver herhjemme kommer fra husdyrgødning. Og så opnår man jo dels besparelser af metanudledninger i landbruget samtidig med, at man får en substitutionseffekt, fordi man erstatter naturgas med biogas,« siger Ole-Kenneth Nielsen. Så Mads Pedersen skal altså bare have fat i noget biogas. Det kan han få på to måder. Han kan selv bygge et biogasanlæg og blandt andet bruge nogle de omkring 200 ton planteaffald, som hans gartneri producerer hvert år. 120 ton bliver i dag komposteret og brugt som gødning, men de sidste 80 ton bliver sendt til forbrænding. Eller han kan købe biogas på certifikat fra en af de danske biogasproducenter. I dag er 20-25 procent af den gas, der løber i de danske gasledninger nemlig biogas, og ligesom det er tilfældet med grøn strøm, er det også muligt at købe biogas på certifikat.  Køber Mads Pedersen biogas på certifikat, skal han betale en mindre merpris. Biogas er nemlig dyrere end naturgas. Det er det blandt andet, fordi det danske afgiftssystem er sådan indrettet, at al gas i de dansk gasrør bliver beskattet som den mest forurenende gas i rørene. Det vil sige, at der skal betales afgift af biogas, som om det var naturgas, når det sendes ud i de danske gasledninger. Derudover er biogas indtil videre betydelig dyrere at fremstille end naturgas, men det bliver langt hen ad vejen udjævnet af de 2,6 milliarder kroner, som staten ifølge Finansloven i øjeblikket giver i årlig tilskud til at fremstille biogas. For Mads Pedersens vedkommende kan merprisen for biogassen dog i langt hen ad vejen opvejes af, at han ikke længere har brug for de EU-kvoter for CO2, som hans gartneri er blevet tildelt. Derfor kan han sælge dem til de høje kvotepriser, som er i øjeblikket. Umiddelbart lyder det ikke, som om der er meget at betænke sig på. Men sådan ser Mads Pedersen ikke på det. »Vi har undersøgt biogas som en løsning, og vi har haft seriøse drøftelser med et stort biogasanlæg, der ligger fem kilometer herfra. Men problemet er, at det vil kræve en alt for stor investering for os. Vi taler måske om 30 millioner kroner, og når man ikke tjener mere end fire-fem millioner kroner på gartneriet i Danmark på et rigtig godt år, så er det mange penge,« siger Mads Pedersen. Tidligere har det været muligt at få tilskud til at etablere biogasproduktion, men støtten løb løbsk, og derfor besluttede et flertal i Folketinget at ændre tilskudsreglerne. Det betyder, at Mads Pedersen ikke umiddelbart har de store muligheder for at få økonomisk hjælp til selv at bygge et biogasanlæg. Men hvorfor køber I så ikke biogas via certifikat og fyrer med det i jeres kraftværk og kommer ud over problemerne på den måde? »Det har vi også kigget på, både på el og biogas. Men jeg føler lidt, at det er som at tage selvbruner på. Det er ikkethe real thing. Man køber aflad et eller andet sted. Både strømmen og biogassen bliver jo produceret alligevel, så det gør ingen forskel for klimaet,« siger Mads Pedersen. Her er sagens kerne: Røggasanlægget på kraftværket på gartneriet Alfred Pedersen &amp; Søn i Bellinge ved Odense indsamler tonsvis af CO2, som opstår, når kraftværket brænder naturgas af, og sender det ud i drivhusene, hvor tomatplanterne »spiser« kuldioxiden.Fold sammenLæs mereFoto: Thomas Lekfeldt. Med andre ord bliver Mads Pedersens gartneri CO2-neutralt ved at købe certifikater, men CO2-udledningen bliver kun reelt reduceret, hvis Mads Pedersen investerer i at udbygge biogasproduktionen med den mængde biogas, han har brug for, for eksempel ved at opføre et biogasanlæg i forbindelse med sit gartneri. »Der er stadig en udfordring med biogas med at blive 100 procent accepteret som ren energi samtidig med, at biogas får meget store tilskud fra staten for overhovedet at være konkurrencedygtig. Det er der også diskussion om. Derfor er vi afventende for at se, hvad der sker med biogas på længere sigt,« siger Mads Pedersen. Han har også undersøgt muligheden for at få CO2tilført direkte fra et biogasanlæg og på den måde løse sin afhængighed af CO2til sine planter og være fri til at vælge den bedste grønne energikilde til at opvarme sine drivhuse. Men det vil kræve, at man etablere en ny rørledning fra biogasanlægget fem kilometer væk til at transportere CO2. Heller ikke her er der mulighed for tilskud til at etablere rørledning. Derfor fortsætter han med at undersøge mulighederne for at trække CO2ud af luften. Mads Pedersen lægger ikke skjul på, at han føler, at han som en mellemstor virksomhedsejer er under voldsomt pres for at træffe en beslutning, inden han ved, hvad den bedste løsning er. Mads Pedersen bryder sig ikke om idéen med at købe grøn energi på certifikat. Det hjælper måske hans virksomhed, men det har ingen effekt på klimaet, mener han.Fold sammenLæs mereFoto: Thomas Lekfeldt. Lige nu kæmper han for at finde en hurtig løsning, så han kan slippe for udsigten til at skulle betale op mod fire millioner kroner årligt i CO2-kvoteafgift ifølge egne beregninger. Men i horisonten lurer et firdobling af afgiften på fossil energi, som han vurderer kan koste yderligere tre til fem millioner kroner om året, hvis han ikke finder en løsning. Politikerne er godt nok gået med til, at gartnerierne og andre energitunge danske virksomhederførst bliver ramt af stigningen i energiafgifterne i 2025. Men de tre et halvt år, som udskydelsen af energiafgiften giver, er en stakket frist, som knap nok levner tid til, at en virksomhed som Alfred Pedersen kan nå at udvikle de rigtige løsninger, søge tilskud og bygge eventuelle anlæg. »Det gør det reelt umuligt for mig at nå at finde en løsning. Det, vi har brug for, kan man ikke bare trække ned fra hylderne. Derfor er det en lang proces. Hvis vi fik mulighed for at trække vejret og udvikle løsningerne, kunne vi tage et meget hurtigt ryk til sidst og måske nå at være næsten klimaneutrale i 2030. Nu risikerer vi bare at måtte stoppe tomatproduktionen i Danmark i stedet,« siger Mads Pedersen.  FAKTASå meget CO2 udleder Danmarks største tomatproduktionDer findes endnu ingen præcise beregninger på, hvor meget CO2, Danmarks største tomatgartneri, Alfred Pedersen & Søn – eller dansk tomatproduktion i det hele taget, udleder.Men her er, hvad vi ved om Alfred Pedersen & Søn:Gartneriet bliver opvarmet med overskudsvarme fra eget kraftværk suppleret med fjernvarme fra Fynsværket.Kraftværket leverer omkring 21.000 MWh varme om året. Det giver en udledning på omkring 11.000 ton CO2.Derudover aftager gartneriet omkring 15.000 MWH fjernvarme fra Fynsværket leveret via Gartnernes Fjernvarme. I øjeblikket, hvor cirka 30-35 procent af varmen er produceret ved afbrænding af kul, giver det en CO2-udledning på godt 3.000 ton.Når Fynsværket ved indgangen til 2023 stopper med at fyre med kul, lyder et forsigtig skøn fra Gartnernes Fjernvarme på, at 15.000 MWh fjernvarme vil give en udledning på mellem 1.800 og 2.100 ton CO2.Gartneriet bruger også en del strøm, som i dag hentes fra elnettet. CO2-aftrykket herfra skal lægges oveni de i alt 14.000 ton CO2fra varmen.Gartneriet dyrker også sine konventionelle tomater og agurker i stenuldsmåtter fra danske Rockwool. Produktionen af stenuld har også traditionelt været forbundet med store udledninger af CO2, men Rockwool har netop skiftet til biogas i sin danske produktion, hvilket vil reducere CO2-udledningen betydeligt.Kilder: Alfred Pedersen & Søn, Gartnernes Fjernvarme, RockwoolFOLD UD Der findes endnu ingen præcise beregninger på, hvor meget CO2, Danmarks største tomatgartneri, Alfred Pedersen & Søn – eller dansk tomatproduktion i det hele taget, udleder. Men her er, hvad vi ved om Alfred Pedersen & Søn: Gartneriet bliver opvarmet med overskudsvarme fra eget kraftværk suppleret med fjernvarme fra Fynsværket. Kraftværket leverer omkring 21.000 MWh varme om året. Det giver en udledning på omkring 11.000 ton CO2. Derudover aftager gartneriet omkring 15.000 MWH fjernvarme fra Fynsværket leveret via Gartnernes Fjernvarme. I øjeblikket, hvor cirka 30-35 procent af varmen er produceret ved afbrænding af kul, giver det en CO2-udledning på godt 3.000 ton. Når Fynsværket ved indgangen til 2023 stopper med at fyre med kul, lyder et forsigtig skøn fra Gartnernes Fjernvarme på, at 15.000 MWh fjernvarme vil give en udledning på mellem 1.800 og 2.100 ton CO2. Gartneriet bruger også en del strøm, som i dag hentes fra elnettet. CO2-aftrykket herfra skal lægges oveni de i alt 14.000 ton CO2fra varmen. Gartneriet dyrker også sine konventionelle tomater og agurker i stenuldsmåtter fra danske Rockwool. Produktionen af stenuld har også traditionelt været forbundet med store udledninger af CO2, men Rockwool har netop skiftet til biogas i sin danske produktion, hvilket vil reducere CO2-udledningen betydeligt. Kilder: Alfred Pedersen & Søn, Gartnernes Fjernvarme, Rockwool",
        "metadata": {
            "source": "https://www.berlingske.dk/berlingske-redder-tomaten/saadan-redder-vi-den-danske-tomat-men-det-er-som-at-tage",
            "image_url": null,
            "publication_time": "Mandag d. 02. august 2021, kl. 11.02",
            "author": "Vibeke Lyngklip Svansø",
            "related_links": [],
            "attachments": []
        }
    }
}