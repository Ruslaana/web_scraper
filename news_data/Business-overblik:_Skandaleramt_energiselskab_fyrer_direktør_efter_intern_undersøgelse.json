{
    "version": "1.0",
    "document": {
        "id": "https://www_berlingske_dk/business/business-overblik-skandaleramt-energiselskab-fyrer-direktoer-efter-intern",
        "title": "Business-overblik: Skandaleramt energiselskab fyrer direktør efter intern undersøgelse",
        "content": "Godmorgen og velkommen til onsdagens hurtige Business-overblik. I dag runder vi blandt andet: Men vi begynder i energibranchen. God læselyst, og følg med dagen igennem påBerlingske Business! Energi Danmark afskediger direktør i datterselskabet i Norge for alvorlige brud på regler En whistleblower har afsløret så alvorlige brud på de interne regler i Energi Danmarks norske datterselskab, at direktøren i Norge er blevet fyret. Det skriver Finans. Ifølge en meddelelse til energiselskabets medarbejdere har det norske datterselskab Energi Salg Norge (ESN) i to år forbrudt sig imod koncernens procedurer og kreditpolitikker, og nu er direktøren Espen Fjeld altså straks blevet afskediget. Energi Danmark er ejet af de to handelsselskaber Nrgi og Andel, men ingen af dem har ønsket at udtale sig til Finans, da der er tale om en »personalesag«. Sidste år kunne Finans afsløre en sag om bonusaftaler med tre medarbejdere i Energi Danmark, som var ude af kontrol. De tre stod pludselig til en bonus på mellem 250 og 300 millioner kroner per person. Afsløringen betød sidste år, at Energi Danmark besluttede ikke at udbetale pengene, og endte i stedet - efter en stævning på over 1 milliard kroner fra de tre medarbejdere - med et forlig. Aftalerne med de tre ansatte var eftersigende blevet indgået med den tidligere direktør, Jørgen Holm Westergaard, uden bestyrelsens vidende. 1. Boeing-fly manglede fire bolte i dørpanel Det Boeing 737 Max 9-fly, som 5. januar kort efter starten fra Portland i USA pludselig mistede et dørpanel i 4,9 kilometers højde og måtte nødlande, manglede fire bolte, som skulle sikre dørpanelet. Det fremgår af en foreløbig rapport fra de amerikanske myndigheder,skriver Financial Times. Boeings topchef, Dave Calhoun, siger, at \"uanset hvad de endelige konklusioner bliver, er Boeing ansvarlig for, hvad der skete\". Ingen af de 171 passagerer og seks besætningsmedlemmer kom noget alvorligt til ved ulykken med Alaska Airlines-flyet, der kun havde været i drift i otte uger. 2. Efter haltende salg går dansk smykkevirksomhed konkurs Det danske smykkefirma 'By Falk Jewellerey' er gået konkurs, viser tirsdagens konkursliste hosStatstidende. Smykkefirmaet sælger et større udvalg af diverse perle- og stenkæder, og nu er opgaven at sælge det store varelager videre.Det skriver Finans.  Regnskaber fra 2020 og 2021 viser, at virksomheden har kæmpet med en tabt virksomhedskapital, siger sagens kurator, Torben Krath til Finans. 3. Storfisker afløser kapitalfondsstjerne på skatteliste Den mangeårige partner i kapitalfonden EQT, Morten Hummelmose, som tidligere var en af Danmarks største selskabsskattebetalere og i 2021 lagde over en milliard kroner i skat, betalte i 2022 et stort rundt nul. Det fremgår af Skattestyrelsens åbne skattelister for 2022. Til gengæld betalte den tidligere storfisker Henning Kjeldsen lidt over en halv milliard kroner og blev dermed nummer 26,skriver Børsen. Henning Kjeldsen solgte ud af fiskekvoter og fiskefartøjer og tjente 1,7 milliarder kroner før skat i sit selskab.   1. Bankerne vil give unge bedre adgang til boligmarkedet Stigende priser og skærpede økonomiske krav til et køb har gjort det sværere for især unge at få foden indenfor på boligmarkedet. Finans Danmark har tre konkrete forslag til at lette adgangen for dem.Læs historien her. 2. Forbrugerråd angriber banker for lave indlånsrenter trods bugnende bundlinjer Både Nordea og Danske Bank tjener styrtende på renter. Det går nu en debat til at blusse op om manglende konkurrence og dårlig gennemsigtighed. Men som bankkunde har du faktisk også selv en række muligheder, påpeger flere.Læs historien her. Partier bestrider ministers grundlag for eftergivelse af gæld til kriminelle Skatteminister Jeppe Bruus (S) mener, at eftergivelse af gæld til bandekriminelle er »i god overensstemmelse« med politisk aftale fra 2022. Den udlægning er flere af forligspartierne uenige i.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 6.45: Tak, fordi du læste med! Venlig hilsenTheresa Thrue Heiredal, Business-journalistThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-skandaleramt-energiselskab-fyrer-direktoer-efter-intern",
            "image_url": "https://berlingske.bmcdn.dk/media/cache/resolve/image_x_large/image/176/1762229/24632960-et-dansk-energihandelsselskab-har-skilt-sig-af-med.jpg",
            "publication_time": "Onsdag d. 07. februar 2024, kl. 07.14",
            "author": "Theresa Thrue Heiredal",
            "related_links": [],
            "attachments": []
        }
    }
}