{
    "version": "1.0",
    "document": {
        "id": "https://www_berlingske_dk/videnskab/linux-mint-klar-med-ny-ubuntu-konkurrent",
        "title": "Linux Mint klar med ny Ubuntu-konkurrent",
        "content": "Linux-distributionen Linux Mint er blevet opdateret, og den fejrer sin trettende udgave. I Linux Mint 13 kan du nu vælge mellem to vidt forskellige skrivebordsmiljøer. Der har været en del uro i toppen af Linux-verdenen. Efter Ubuntu opgav skrivebordsmiljøet Gnome 2.3 og i stedet satsede på sin hjemmelavede Unity, der er baseret på Gnome 3, var der mange, der valgte at boykotte Ubuntu. I stedet opstod Linux Mint som et ekstremt populært alternativ, da den fortsat baserede sig på Gnome 2.3. Det resulterede i, at Distro Watch kårede Linux Mint til den mest populære Linux-distribution, før det dog blev afkræftet af tal fra Wikimedia. Det var imidlertid et stykke tid siden, og siden dengang er der sket en del. Gnome 2 blev forladt og opgivet af det daværende udviklingsteam og mange Linux-distributioner holdt op med at bruge det. Alligevel var der mange, der var glade for Gnome 2, og det førte til en videreudvikling efter samme princip som før under navnet MATE.Således ser Linux Mint ud med MATE 1.2. MATE vil være tilgængeligt som et af to skrivebordsmiljøer i Linux Mint 13. Det andet alternativ er langt nyere og har fået navnet Cinnamon. Eftersom Gnome 2 var et af hovedelementerne i Linux Mint, var der mange, der frygtede, hvad der ville ske, når Gnome 2 forsvandt. Derfor igangsatte en række udviklere udviklingen af Gnome 3 og tilføjede funktioner, de mente var nødvendige for at blive et nyt og bedre alternativ til Linux Mint. Det resulterede i et nyt projekt, de kaldte for Cinnamon, som nu er blevet til et produkt, der er baseret på Clutter og Gnome 3. Og sådan her ser det ud med Cinnamon 1.4. Cinnamon har et moderne udseende, men fastholder det traditionelle og genkendelige skrivebord. Den byder på flere nye funktioner på både inder- og ydersiden, men den skulle være lidt mere ustabil end MATE, der baserer sig på et ældre skrivebordsmiljø. Brugere kan vælge mellem både 32- og 64 bit-versioner af MATE og Cinnammon, og begge har sine fordele og ulemper. På Linux Mints egen hjemmeside skriver de, at Cinnamon naturligt nok er lidt mere ustabilt end MATE, men at det har mange nye og spændende funktioner, som de håber, brugerne vil sætte pris på. Andre nyheder i Linux Mint 13 inkluderer MDM Display Manager, der angiveligt byder på langt flere valg- og indstillingsmuligheder end andre af sin slags. På hjemmesiden nævner de konfigurering af temaer, fjernstyring, automatisk- eller tidsindstillet login, script og sprogvalg som nogle af de mest spændende funktioner. MDM er en af de nye funktioner i Linux Mint. Operativsystemet er også blevet udstyret med flere fine skrivebordsbaggrunde, mens Yahoo er valgt som søgemaskine til fordel for konkurrenter som Google og Microsoft. Årsagen til dette skulle være, at Yahoo er villige til at dele de indtægter, de får ind fra Linux Mint-brugere, med Mint-udviklerne. Du kan downloade den seneste version af operativsystemet fraLinux Mints hjemmeside. Læs også:Ny Ubuntu-version skal holde i fem år Læs artiklen på hardware.no Tilmeld dig Tech og Videns ugentlige nyhedsbrev- og få det hver torsdag. Oversat af Janus Bødker.",
        "metadata": {
            "source": "https://www.berlingske.dk/videnskab/linux-mint-klar-med-ny-ubuntu-konkurrent",
            "image_url": "https://berlingske.bmcdn.dk/media/cache/resolve/image_x_large/image/36/360469/5194963-linux-mint-klar-med-ny-ubuntu-konkurrent.jpg",
            "publication_time": "Fredag d. 25. maj 2012, kl. 10.40",
            "author": null,
            "related_links": [],
            "attachments": []
        }
    }
}