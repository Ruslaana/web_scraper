{
    "version": "1.0",
    "document": {
        "id": "https://www_berlingske_dk/internationalt/mubaraks-spionchef-doer-i-usa",
        "title": "Mubaraks spionchef dør i USA",
        "content": "Den tidligere leder af Egyptens efterretningstjeneste, Omar Suleiman, er død på et amerikansk hospital, hvor han var indlagt til rutineundersøgelse. Det oplyser hans assistent til Reuters. - Han havde det godt. Det skete pludseligt, mens han gennemgik undersøgelser i Cleveland, fortæller assistenten, Hussein Kamal, der ikke vil oplyse årsagen til den tidligere efterretningschefs død. 76-årige Omar Suleiman var en af den væltede præsident Hosni Mubakraks nærmeste allierede. Det meste af hans karriere foregik bag kulisserne, men få dage inden Mubaraks fald trådte han frem på scenen, da han blev udnævnt til vicepræsident. BNB",
        "metadata": {
            "source": "https://www.berlingske.dk/internationalt/mubaraks-spionchef-doer-i-usa",
            "image_url": "https://berlingske.bmcdn.dk/media/cache/resolve/image_x_large/image/65/654411/5371333-files-egypt-politics-suleiman.jpg",
            "publication_time": "Torsdag d. 19. juli 2012, kl. 12.50",
            "author": null,
            "related_links": [],
            "attachments": []
        }
    }
}