{
    "version": "1.0",
    "document": {
        "id": "https://www_berlingske_dk/koncertanmeldelser/fuld-fart-frem",
        "title": "Fuld fart frem",
        "content": "Men heldigvis har han fortsat mange gøremål, og sit hverv som jazzpianist har han ikke lagt på hylden. Tværtimod. Her er hans anden CD i eget navn, og denne gang er der bare dømt: Fuld fart frem! Det vil sige egne temaer i solid hardbop-stil - helt eksakt 12 variationer over den »jazz-klassiske« 12-takters-blues - og uden at det et øjeblik bliver monotont eller får karakter af kopivare. På medrivende vis bliver gryden holdt i kog af trompetisten Henrik Bolberg, tenorsaxofonisten Bob Rockwell, basunisten Lis Wessberg, bassisten Jesper Lundgaard og trommeslageren Kresten Osgood samt af kapelmesteren. Det er dugfrisk og råswingende neo-klassicisme - helt i eliteklassen.",
        "metadata": {
            "source": "https://www.berlingske.dk/koncertanmeldelser/fuld-fart-frem",
            "image_url": "https://berlingske.bmcdn.dk/media/cache/resolve/image_x_large/image/75/751883/3972136-cover-past-and-present.jpg",
            "publication_time": "Tirsdag d. 05. april 2011, kl. 22.30",
            "author": "Kjeld Frandsen",
            "related_links": [],
            "attachments": []
        }
    }
}