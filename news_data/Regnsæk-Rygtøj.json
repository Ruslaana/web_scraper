{
    "version": "1.0",
    "document": {
        "id": "https://www_berlingske_dk/aok/regnsaek-rygtoej",
        "title": "Regnsæk-Rygtøj",
        "content": "Det svenske regntøj fra Stutterheim vender skandinavisk tungsind og vådt klima til noget positivt: »Lad os omfavne svensk melankoli. At omfavne regnen er en god start,« lyder det fra svenskerne, der bruger August Strindberg og Ingmar Bergman som eksempler på, at melankoli inspirerer til kreativitet. Stutterheim har på få år bredt sig til 25 lande, og nu har de teamet op med det japanske designfirma AS2OV i et samarbejde, hvor Stutterheims højkvalitetsgummi fra deres regnfrakker anvendes på tre af AS2OV’s mest populære rygsække. Den limiterede kollektion fås i Japan og i Stutterheims flagship stores i Stockholm og New York. Kilde: stutterheim.com ",
        "metadata": {
            "source": "https://www.berlingske.dk/aok/regnsaek-rygtoej",
            "image_url": "https://berlingske.bmcdn.dk/media/cache/resolve/image_x_large_vertical/image/16/167705/14943753-saxo-photo.jpeg",
            "publication_time": "Lørdag d. 01. oktober 2016, kl. 22.30",
            "author": null,
            "related_links": [],
            "attachments": []
        }
    }
}