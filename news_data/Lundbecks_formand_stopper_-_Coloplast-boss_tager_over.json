{
    "version": "1.0",
    "document": {
        "id": "https://www_berlingske_dk/virksomheder/lundbecks-formand-stopper-coloplast-boss-tager-over",
        "title": "Lundbecks formand stopper - Coloplast-boss tager over",
        "content": "Det fremgår af indkaldelsen til Lundbecks generalforsamling. Håkan Björklund ønsker ikke genvalg, konstateres det kortfattet i meddelelsen forud for generalforsamlingen den 31. marts i Valby.  Den svenske tidligere Nycomed-chef kom ind i Lundbeck-bestyrelsen i 2011 og overtog formandsposten to år senere fra en landsmanden Mats Pettersson. Det var også ved 2013-generalforsamlingen, at Lars Rasmussen blev valgt ind.  Den hidtidige næstformand, Lene Skole, fortsætter i samme rolle, ligesom Terrie Curran, Lars Holmqvist og Jesper Ovesen indstilles til genvalg som menige bestyrelsesmedlemmer. Der er ikke lagt op til et nyvalg til bestyrelsen, som altså skrumper til fem medlemmer fra seks.",
        "metadata": {
            "source": "https://www.berlingske.dk/virksomheder/lundbecks-formand-stopper-coloplast-boss-tager-over",
            "image_url": "https://berlingske.bmcdn.dk/media/cache/resolve/image_x_large/image/18/184715/12579130-lars-rasmussen.jpg",
            "publication_time": "Tirsdag d. 08. marts 2016, kl. 09.55",
            "author": null,
            "related_links": [],
            "attachments": []
        }
    }
}