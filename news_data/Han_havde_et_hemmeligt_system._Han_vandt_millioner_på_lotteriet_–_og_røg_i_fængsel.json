{
    "version": "1.0",
    "document": {
        "id": "https://www_berlingske_dk/usa/han-havde-et-hemmeligt-system-han-vandt-millioner-paa-lotteriet-og-roeg-i",
        "title": "Han havde et hemmeligt system. Han vandt millioner på lotteriet – og røg i fængsel",
        "content": "Han havde et Excel-ark på sin computer. Tallene viste ham, at det var tid til at spille på kombinationen 7-8-0-0. Få dage senere kørte Viktor Gjonaj ned på Michigan Lotterys udbetalingscenter. Han kunne indløse 500 lottokuponer med de fire rigtige tal. Gevinsten: Omtrent 15 millioner kroner. Ejendomsspekulanten fra Detroit havde altid fortalt sin familie, at han en dag ville blive rig. Nu havde han opskriften. Viktor Gjonajs metode er beskrevet i en artikel imagasinet The Atlantic– ogi retsdokumenterfra en sag, der endte med at sende ham i fængsel: I 2017 mente han at have opdaget »et sært fænomen,« når Michigan Lottery udtrak dagens fire tal i lotteriet Daily 4 Visse talkombinationer blev typisk efterfulgt af andre bestemte talkombinationer få dage senere, mente han.  Former real estate exec Viktor Gjonaj sentenced to 53 months in federal prison in lottery schemehttps://t.co/vjpd5ywK4zpic.twitter.com/0qGZabrPlO Når tallene 4-7-4-2 blev trukket ud, var det eksempelvis tid til at gå all-in på 7-8-0-0 de efterfølgende dage, fremgik det af Viktor Gjonajs system. Han brugte timer hver eneste dag på at studere vindertal i sit excel-ark og sætte krydser i kalenderen. Og så kørte han ned til sin foretrukne kiosk, Picolo’s Liquor & Deli, og købte hundredvis af lottokuponer – den maksimale gevinst per kupon var 5.000 dollar. I løbet af ni måneder vandt han gevinster på 215 millioner kroner. I en nation besat af hurtig profit vrimler det med amerikanere, der forgæves har forsøgt at besejre lotteriudbyderne og deres dårlige odds. Viktor Gjonaj troede, han havde fundet formlen på jackpot Nogle snyder i deres forsøg på at vinde over lotteriet. I 1980 sørgede lotteriværten Nick Perry for at sprøjte en lille smule maling i alle kuglerne – undtagen nummer fire og seks – før udtrækningen. Disse kugler var nu lettere end de øvrige, ogsådan vidsteværten, at de ville blive udtrukket, når Pennsylvanias The Daily Number-lotteri rullede over skærmen. Hans medsammensvorne ramte en gevinst på 3,5 millioner dollar på udtrækningen 6-6-6, men blev afsløret, da politiet opdagede, at der var spillet usædvanligt store summer på disse tal.  Nogle få – såkaldte »professionelle lotterispillere« – lykkedes med at finde matematiske smuthuller, der flytter oddsene i deres retning. Det aldrende ægtepar Jerry og Marge Selbeevandt knap200 millioner kroner på Massachusetts’ statslotteri ved hjælp af en udregning, der viste, at det kunne betale sig at spille enorme summer, når der var gået tilpas længe uden en vinder og præmiepuljen havde vokset sig fed.  Ifølge ABC Newshar en gruppe Princeton-uddannede matematikere vundet mindst 45 millioner kroner i lotterier i fire delstater, efter at have købt kuponer og skrabelodder for mere end 15 millioner. Deres metode er ukendt. I 90erne og 00erne vandt Richard Lustig syv relativt store gevinster, men hans spilleudgifter var så høje, at han formentlig blev rigere på at sælge bogen»Learn How to Increase Your Chances of Winning the Lottery,«som i 2013 var en af Amazonsmest solgteselvhjælpsbøger. Alle drømmer om den store gevinst, men næsten alle ender med at tabe. Det er derfor, lotterier eksisterer. Huset vinder altid, som man siger. Også i Michigan. Viktor Gjonaj må have følt sig som kongen af Detroit. Han købte et Rolex til sin forretningspartner, som hjalp ham med at købe lottokuponer. Han købte backstagebilletter til en Jennifer Lopez-koncert, så hans kone kunne møde sit idol. Han gik i gang med at opføre et gigantisk palæ i et velhaverkvarter, hvor hans fire piger kunne få hvert deres badeværelse. Men i 2018 skete det, der ikke skulle ske: Hans tal blev ikke længere trukket ud. Viktor Gjonaj var afhængig af jackpots, for hans udgifter til lottokuponer var enorme. Nogle gange købte han kuponer for omtrent syv millioner kroner om ugen,skriver lokalavisen Crain’s Detroit Business. Der var noget galt med hans system, og læsere med sans for statistik, har måske luret problemet: Der findes intet system, der kan forudsige fire tilfældigt udtrukne tal. Den ene dags trækning, påvirker ikke den næste dags trækning. Systemet fandtes kun i Viktor Gjonajs hoved. Ejerne af Picolo’s Liquor &amp; Deli er de eneste vindere i denne historie. De tjente omtrent 17 millioner kroner i kommission på salg af lottokuponer og gevinster, mens Gjunaj spillede sine penge op.Fold sammenLæs mereFoto: Via Wikipedia Commons. Han havde vundet fem jackpots på 273 dage. Chancerne for det er lidt større end én procent, forklarer enmatematikprofessor til The Atlantic. Viktor Gjonaj havde været svineheldig, men ikke mere end det. I dag sidder den 40-årige bag tremmer. Hans system var ikke ulovligt, men han begik bedrageri for at finansiere et misbrug og en spillegæld, der bare blev større og større, som heldet slap op: Han solgte de samme grunde og byggelicenser til flere købere. Han snød sine forretningsforbindelser til at investere i store ejendomsprojekter, som kun fandtes i Viktor Gjonajs fantasi. Da virkeligheden og kreditorerne begyndte at indhente ham, meldte han sig til FBI. I jagten på den store gevinst, har han mistet sin familie, sit job og sin frihed. Huset vinder altid.",
        "metadata": {
            "source": "https://www.berlingske.dk/usa/han-havde-et-hemmeligt-system-han-vandt-millioner-paa-lotteriet-og-roeg-i",
            "image_url": "https://berlingske.bmcdn.dk/media/cache/resolve/image_x_large/image/162/1620839/24276600-picolo.png",
            "publication_time": "Tirsdag d. 06. december 2022, kl. 17.21",
            "author": "Mikkel Danielsen",
            "related_links": [],
            "attachments": []
        }
    }
}