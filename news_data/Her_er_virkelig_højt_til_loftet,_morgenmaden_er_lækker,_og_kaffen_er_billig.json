{
    "version": "1.0",
    "document": {
        "id": "https://www_berlingske_dk/gastronomi/her-er-virkelig-hoejt-til-loftet-morgenmaden-er-laekker-og-kaffen-er",
        "title": "Her er virkelig højt til loftet, morgenmaden er lækker, og kaffen er billig",
        "content": "Lokalet er stort og nyt, og der er meget højt til loftet. Køkkenet er åbent, og selvom det er en endog meget regnvåd tirsdag morgen klokken ni, er her næsten fyldt, trods stedets mange pladser. Man kunne tro, at de høje lofter ville resultere i et akustisk mareridt, der ville give et lydniveau som en underbemandet børnehave. Men det eneste, jeg kan høre, er min ledsagers rosende ord om netop akustikken. Stedet har kun været åbent i nogle måneder, men lokalet er som nævnt allerede populært. Og jeg forstår godt gæsterne, for på Kismet i Adelgade er der plads til at hygge sig, og maden har et højt niveau. Kismet er foreløbig brødudsalg, morgenmads-, frokost- og kaffested, og det er et sted med plads til gæsterne – og priser, der gør, at man har råd til at få sig et nyt stamsted. Kismet betyder »det tildelte« på arabisk og bruges om skæbnen.Fold sammenLæs mereFoto: Nicoline Kjems-Krognos. Min ledsager og jeg var forbi til morgenmad, og vi tog derfor en morgencomplet, en shakshuka og en omgang yoghurt med granola. Vi begyndte med en shakshuka – den mellemøstlige eller nordafrikanske ret med æg pocheret i krydret tomatsauce. Det er blevet en populær ret på byens morgenmadssteder, og jeg har anmeldt flere shakshukaer det seneste år. Tomatsaucen duftede lifligt af spidskommen, andre varme krydderier og solsøde tomater, ligesom den skulle. Ægget i midten havde endnu sin flydende blomme, ligesom det skulle. Da fotografen var forbi, huskede Kismet brødet til den i i øvrigt dejlige shakshuka,Fold sammenLæs mereFoto: Nicoline Kjems-Krognos. Det store clou var, at man havde frisket retten op med både dild, store, kolde stykker agurk og et par skefulde god labneh, som er en friskost lavet af drænet yoghurt. Det var en både god og smuk servering. Det havde været dejligt med det stykke surdejsbrød, som ifølge menukortet skulle have været der til at søbe tomatsaucen op med. Men det var blevet glemt. Vi fik to kopper kaffe – en filterkaffe og en dobbelt espresso – og kaffen kom fra Etiopien via Damn Good Coffee Company. Om den decideret var »damn good«, er jeg i tvivl om. Men den var hæderlig og billig i forhold til byens andre cafeer. Morgencompleten var en klassisk dansk morgenmad, men hvor alle ingredienserne havde fået et skub op ad kvalitetsstigen. I completen var der et par skiver virkelig godt surdejsbrød med sesam, et smilende æg, en god hybenmarmelade, som jeg ikke mindes at have fået siden 90erne, pisket smør og et par skiver vesterhavsost. Det var virkelig lækkert, men det skal det også være, når man betaler 105 kroner for ovenstående. De 105 kroner gør også, at jeg (igen) vil tillade mig lidt æggepedanteri: For som nævnt var ægget smilende, men beskrevet i menuen som blødkogt. Det gjorde ikke mig noget, for jeg vil hellere bede om et smilende æg, men blæverfans vil måske blive skuffede. En simpel og god morgencomplet.Fold sammenLæs mereFoto: Nicoline Kjems-Krognos. Jeg fik ikke hverken salt eller peber med til ægget, hvorfor vi nu både manglede brød og salt til et æg. Ikke at have salt til et æg og at skulle stå i kø efter en skive brød er kun fedt, hvis man følger den kritisablepoor core-trend, hvor det er hipt at klæde sig »fattigt«. Men det gør jeg ikke, så det er det ikke. Jeg havde ikke lyst til at forlade den lækre mad, jeg lige havde fået, for at gå op i den anden ende af lokalet, vente høfligt på, at de andre kunder havde fået betjening, for at bede om en skive brød og en saltbøsse. Og da samtalen med min ledsager flød så glimrende, droppede vi det og deltes lidt om brødet fra morgencompleten. Vores tredje og sidste ret var yoghurt med granola, pærekompot og en pocheret pære. Yoghurten var cremet og efterlod dén tørhed i munden, som den skal. Kompotten, der angiveligt indeholdt bergamotte (kendt fra earl grey-te) smagte mest sødt, men blev hjulpet af granolaen, der var blevet taget til kanten af brændt og derfor havde nogle velkomne bitre noter. Yoghurten var især flot at se på.Fold sammenLæs mereFoto: Nicoline Kjems-Krognos. Den pocherede pære havde bevaret lidt bid, men gjorde derudover ikke ret meget væsen af sig. Det så virkelig smukt ud, hvilket også er vigtigt, men for mig var det samlet en anelse kedeligt. Vi sluttede med en af stedets gode kardemommesnurrer. De var perfekt afbagte, smagte meget af kardemomme, hvis sorte prikker var tydelige i dejen. Snurrerne havde fået lov til at suge godt af den sukkerlage, som de var penslede med. Det var en god, sød slutning på et meget mættende måltid. Kismet bager selv sit brød og sine kager, og det gør de rigtig godt.Fold sammenLæs mereFoto: Nicoline Kjems-Krognos. Samlet fik vi en god morgenmad på Kismet, hvor især shakshukaen og stedets hjemmebagte brød imponerede. Jeg er også ret vild med, at man kan få et blødkogt æg med strimler af ristet brød til at dyppe i ægget for rørende 40 kroner. Med en kop filterkaffe til 25 kroner, så har man fået morgenmad til 65 kroner – en pris, man kunne retfærdiggøre på en hverdag. Vi fik en virkelig god morgenmad, hvor især shakshukaen imponerede. Man havde tydeligvis gjort sig umage, omend det var lidt irriterende med de manglende små – men vigtige – elementer. Kismet ender derfor på fire store stjerner og en klar anbefaling. Tak for mad! Kismet, Adelgade 16 1304 København K. FAKTADet fik viShakshuka, 105 kronerMorgencomplet, 105 kronerYoghurt, 55 kronerKardemommesnurre, 35 kronerDobbelt espresso, 20 kronerFilterkaffe, 25 kronerFOLD UD Shakshuka, 105 kroner Morgencomplet, 105 kroner Yoghurt, 55 kroner Kardemommesnurre, 35 kroner Dobbelt espresso, 20 kroner Filterkaffe, 25 kroner FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/spisested/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/spisested/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.",
        "metadata": {
            "source": "https://www.berlingske.dk/gastronomi/her-er-virkelig-hoejt-til-loftet-morgenmaden-er-laekker-og-kaffen-er",
            "image_url": "https://berlingske.bmcdn.dk/media/cache/resolve/image_x_large/image/184/1840117/24800608-der-er-god-plads-mellem-bordene-s-man-ikke-fler.jpg",
            "publication_time": "Mandag d. 30. september 2024, kl. 10.03",
            "author": "Joachim Talbro Paulsen",
            "related_links": [],
            "attachments": []
        }
    }
}