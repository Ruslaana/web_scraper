{
    "version": "1.0",
    "document": {
        "id": "https://www_berlingske_dk/boganmeldelser/ideernes-krise",
        "title": "Ideernes krise",
        "content": "Sammen med Thorkild Bjørnvig redigerede Bjørn Poulsen de to første årgange af tidsskriftet, og med udgivelsen af det store essay »Ideernes krise i åndsliv og politik« i 1960 kulminerede hans betydning som kulturkritisk tænker og skribent. I modsætning til opmærksomheden omkring en række af de øvrige Heretica-folk har Poulsen i en årrække været henvist til en skyggetilværelse, som delvis kan forklares med den beskedne produktion og de lange sygdomsperioder. Men nu har Bjørn Poulsen så fået sin bog, og Jørgen Gammelgaard leverer et loyalt og grundigt arbejde, hvor selv foredragsvirksomheden bliver omhyggeligt gennemgået. Vist er der skarpsindighed i Poulsens litterære kritik, og som idehistoriker var han nybrydende, men krisebevidstheden har unægtelig ændret karakter siden Heretica-dagene, og både som »kritisk idealist« og som person forbliver Bjørn Poulsen en lidt fjern figur i bogen.",
        "metadata": {
            "source": "https://www.berlingske.dk/boganmeldelser/ideernes-krise",
            "image_url": "https://berlingske.bmcdn.dk/media/cache/resolve/image_x_large/image/41/411205/4584229-jrgen-gammelgaard-bjrn-poulsen-en-kritisk-idealist.jpg",
            "publication_time": "Torsdag d. 13. oktober 2011, kl. 22.30",
            "author": null,
            "related_links": [],
            "attachments": []
        }
    }
}