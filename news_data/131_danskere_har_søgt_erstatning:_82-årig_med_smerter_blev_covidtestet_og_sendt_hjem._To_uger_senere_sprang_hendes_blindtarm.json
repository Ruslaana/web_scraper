{
    "version": "1.0",
    "document": {
        "id": "https://www_berlingske_dk/danmark/131-danskere-har-soegt-erstatning-82-aarig-med-smerter-blev-covidtestet-og",
        "title": "131 danskere har søgt erstatning: 82-årig med smerter blev covidtestet og sendt hjem. To uger senere sprang hendes blindtarm",
        "content": "I slutningen af marts blev en 82-årig kvinde indlagt på et hospital i hovedstadsområdet med diarré, opkast og kraftige mavesmerter. Hun ramte hospitalsverdenen på et tidspunkt, hvor sundhedsvæsenet var vendt på hovedet. Danmark var 14 dage inde i coronakrisen, og alt var sat ind på at bekæmpe den nye virus, som man på dette tidspunkt vurderede kunne medføre op til3.000 kritisk syge danskere. Såoperationer blev udsat. Genoptræning aflyst. Patienter med coronasymptomer blev bedt om at blive hjemme. Ambulatoriernes aktivitet blev minimeret, og efter en negativ covid-19-test og én dags indlæggelse blev den 82-årige kvinde med mavesmerter sendt hjem. 14 dage senere sprang hendes blindtarm. Det, der kunne have været en rutineopgave med en kikkertoperation, blev nu en livstruende tilstand, som krævede en åben operation og fjernelse af et stykke tyktarm. Kvinden er en af hidtil 131 danskere, som har henvendt sig tilPatienterstatningen, fordi de mener, at deres egen eller en pårørendes behandling for alt andet end covid-19 er blevet negligeret på grund af sundhedsvæsenets massive fokus på coronavirussen – med varige mén, tabt erhvervsevne eller dødsfald til følge. Stephanie Bjerregaard Matthews mor, Vivi, døde i slutningen af august af en blodprop i lungen. Hun kontaktede sin læge med åndenød, hoste, træthed og blev henvist til en covid-19-test med lang ventetid. Hun døde tre dage efter opringningen med en uopdaget blodprop i lungen.Fold sammenLæs mereFoto: Niels Ahlmann Olesen. Eksemplerne på coronakrisens »utilsigtede ofre« er mange. Berlingske har for nylig fortalt historien om74-årige Vivi Bjerregaard, der i august blev sløjmed åndenød og hoste. Hun blev bedt om at booke en coronatest, men døde, inden hun fik svar. Dødsårsag: en uopdaget blodprop i lungen. Vi har også fortalt om Flemming Lentz, 50, som i marts blev syg med feber, hoste og ondt i lungerne. Hanforsøgte flere gange at blive tilset af en læge– uden held. Efter fire ugers sygdom blev han hasteindlagt med lungebetændelse og hjertesvigt. Hverken Flemming Lentz eller Vivi Bjerregaards efterladte datter, Stephanie, havde haft overskud til at kontakte Patienterstatningen, da vi skrev artiklerne. Men de overvejede det kraftigt. Flemming Lentz er styrmand og sejler normalt to måneder og er derefter hjemme i to. I marts blev han alvorligt syg, men hverken hans egen læge eller vagtlæge ville tilse ham. Da han bad om en ambulance, blev den kaldt tilbage. Efter en måneds sygdom blev han indlagt med lungebetændelse og hjertesvigt. Hans levebrød er nu i fare, da hans job på havet ikke tillader permanent hjertesygdom.Fold sammenLæs mereFoto: Bo Amstrup/Ritzau Scanpix. Patienterstatningen forventer da også, at antallet af henvendelser fra coronakrisens »utilsigtede ofre« vil stige de kommende måneder, siger direktør Karen-Inger Bast: »Det er noget usædvanligt, at patienterne i dén grad er blevet afvist. Det synes jeg. Det er en ekstraordinær situation, at man ikke kan komme igennem til lægesystemet, når man faktisk har et reelt, presserende behov. Normalt man kan, hvis man insisterer, få hjælp af for eksempel en vagtlæge. Det ser vi desværre flere eksempler på ikke har været tilfældet i år.«  Patienterstatningen har færdigbehandlet to af sagerne indtil videre. Begge har fået medhold. Den 82-årige kvinde med den sprængte blindtarm er én af dem – den anden sag drejer sig om en alvorlig skulderskade. Sagsbehandlerne sidder også med ganske alvorlige sager om kræftsygdomme, der er blevet diagnosticeret for sent; om hjertesygdom og uopdaget meningitis. Der er dødsfald iblandt. I forbindelse med nedlukningen af Danmark i midten af marts besluttede Sundhedsstyrelsen at suspendere udrednings- og behandlingsretten, at udsætte ikkenødvendige operationer og reducere antallet af ambulante besøg. Det fremgår afet notat fra styrelsen dateret 13. marts. De praktiserende lægerfik samtidig besked på, at personer med symptomer på covid-19 ikke måtte møde op i praksis, men i stedet skulle henvises til coronatest. Antallet af erstatningsansøgninger tyder på, at nogle læger og hospitalsansatte har taget formaningerneforbogstaveligt. Det fremgik nemligtydeligt af Sundhedsstyrelsens notat, at »akutte og livstruende tilstande eller tilstande, hvor forsinket behandling medfører risiko for tab af førlighed«, skulle behandles som vanligt. Vurderingen af, hvilke patienter der skulle behandles, skulle således »baseres på en konkret lægefaglig vurdering på daglig basis på alle sygehuse«, som det hedder i notatet. Det er netop derfor, at den 82-årige kvinde med den sprængte blindtarm kan få erstatning: Hun havde i sin »akutte og livstruende tilstand« krav på behandling, coronakrise eller ej. Flere fagfolk vurderer, at antallet af sager om fejlbehandling vil falde, fordi sygehusene efter et febrilsk og panisk forår er ved at være tilbage til normal aktivitet. Der vil dog, mener Patienterstatningen, gå år, før de sidste patienter har fundet overskud til at ansøge om erstatning. Både læger og patientforeninger opfordrer i kraftige vendinger patienterne til selv at insistere på hjælp og tilsyn, hvis de har det dårligt, for eksempel med akut opstået åndenød, smerter i brystet, stiv nakke med hududslæt og høj feber. Her er det et arkivfoto fra et covid-19-afsnit på Slagelse Sygehus.Fold sammenLæs mereFoto: Thomas Lekfeldt. Også Styrelsen for Patientsikkerhed har noteret »utilsigtede hændelser« under krisen. I en rapport fra september skriver styrelsen: »Det store fokus på COVID-19 har i nogle tilfælde skygget for andre diagnoser med den konsekvens, at en patients diagnose ikke er blevet stillet eller først er blevet stillet sent. Andre hændelser beskriver forsinket start af behandling, da der ikke foretages en tilstrækkelig systematisk gennemgang af patientens almene tilstand.« Paraplyorganisationen Danske Patienter har samme indtryk. »Det er et udbredt problem og har alvorlige konsekvenser for nogle patienter,« siger direktør Morten Freil. Han mener, at Sundhedsstyrelsen har udstukket de korrekte retningslinjer. De er bare implementeret forkert: »Vi har respekt for, at der kom en coronakrise, som gjorde, at man skulle omorganisere sig. Men myndighederne meldte klart ud, at akut og alvorlig sygdom stadig skulle behandles. Det er, som om nogen har tolket retningslinjerne således, at betingelsen for en henvisning til undersøgelse var, at man først kunne udelukke corona.« De praktiserende lægers formand, Jørgen Skadborg, kalder lægernes valg »en svær balancegang«. »Det er ulykkeligt, at der er en del patienter, som har oplevet ikke at få den behandling, de burde. Det er desværre en øget risiko, fordi vi i almen praksis nu primært vurderer patienter over telefonen. Lægerne skal hele tiden overveje, om patienter med covidlignende symptomer kan vente på en coronatest – eller skal på hospitalet med det samme. Det er her, vi desværre nogle gange kan se efterfølgende, at en patient ville have haft bedst af en tidligere klinisk vurdering,« siger Jørgen Skadborg. Han opfordrer sine lægekolleger til at gøre mere ud af at fortælle patienten, at de skal tage kontakt igen ved forværring af deres helbred. Berlingske har bedt Sundhedsstyrelsen om en kommentar til de mange uhensigtsmæssige forløb, men havde ved redaktionens deadline ikke fået nogen respons. FAKTARet til erstatning efter kuldsejlet patientforløb?Patienterstatningen behandler erstatningskrav fra danskere, der er kommet til skade i forbindelse med behandling på et hospital, hos egen læge eller efter indtag af lægemidler.Medhold i ansøgningen om erstatning kræverikke, at man først har fået medhold i en klage over behandlingen. F.eks. kan en kvinde, der har fået en blodprop efter indtagelse af p-piller, modtage erstatning, selv om ingen læge har gjort noget forkert. Kritik af behandlingssteder foregår hos en anden myndighed,Styrelsen for Patientklager.En ansøgning kræver ikke et stort papirarbejde fra ansøgers side. Man kan søge direkte på Patienterstatningens hjemmeside.Patienterstatningen modtager omkring 11.000 ansøgninger om erstatning årligt. 28 procent får medhold. Den gennemsnitlige erstatning ligger på omkring 250.000 kroner, men det svinger afhængigt af alder, indtægtstab og méngrad.En sag forældes tre år efter skaden. Den typiske anmeldelse til Patienterstatningen er halvandet år undervejs.Kilder: Patienterstatningen, pebl.dkFOLD UD Patienterstatningen behandler erstatningskrav fra danskere, der er kommet til skade i forbindelse med behandling på et hospital, hos egen læge eller efter indtag af lægemidler. Medhold i ansøgningen om erstatning kræverikke, at man først har fået medhold i en klage over behandlingen. F.eks. kan en kvinde, der har fået en blodprop efter indtagelse af p-piller, modtage erstatning, selv om ingen læge har gjort noget forkert. Kritik af behandlingssteder foregår hos en anden myndighed,Styrelsen for Patientklager. En ansøgning kræver ikke et stort papirarbejde fra ansøgers side. Man kan søge direkte på Patienterstatningens hjemmeside. Patienterstatningen modtager omkring 11.000 ansøgninger om erstatning årligt. 28 procent får medhold. Den gennemsnitlige erstatning ligger på omkring 250.000 kroner, men det svinger afhængigt af alder, indtægtstab og méngrad. En sag forældes tre år efter skaden. Den typiske anmeldelse til Patienterstatningen er halvandet år undervejs.Kilder: Patienterstatningen, pebl.dk",
        "metadata": {
            "source": "https://www.berlingske.dk/danmark/131-danskere-har-soegt-erstatning-82-aarig-med-smerter-blev-covidtestet-og",
            "image_url": "https://berlingske.bmcdn.dk/media/cache/resolve/image_x_large/image/136/1361610/23593139-corona2020.jpg",
            "publication_time": "Fredag d. 27. november 2020, kl. 13.30",
            "author": "Line Tolstrup Holm",
            "related_links": [],
            "attachments": []
        }
    }
}