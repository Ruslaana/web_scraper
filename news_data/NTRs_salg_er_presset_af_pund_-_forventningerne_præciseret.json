{
    "version": "1.0",
    "document": {
        "id": "https://www_berlingske_dk/virksomheder/ntrs-salg-er-presset-af-pund-forventningerne-praeciseret",
        "title": "NTRs salg er presset af pund - forventningerne præciseret",
        "content": "Samtidig er selskabet mærket af det svækkede britiske pund, og det er årsagen til, at forventningerne til hele året bliver nedpræciseret. - Markedet for Daniamants produkter er fortsat præget af en stor prismæssig konkurrence og en presset shippingbranche, skriver NTR Holding i regnskabet. Selskabet tilføjer, at omsætningen for årets første ni måneder var lavere end ventet ved årets begyndelse. Det skyldes dog primært valutaudsving. NTR's samlede omsætning var på 17,4 mio. kr. i tredje kvartal mod 21,5 mio. i samme periode sidste. For årets første ni måneder lander nettoomsætningen på 61,3 mio. kr., hvor der i samme periode af 2015 blev omsat for 67,6 mio. kr.  - Markedsandelen for redningslys fastholdes, og det fortsatte prispres imødegås via omkostningsreduktioner, optimering af produktionsprocesser og fortsat produktudvikling, fortæller selskabet. Regnskabet viser da også tegn på en forbedret indtjeningsevne. I tredje kvartal kom selskabet dog alligevel i mål med et nettounderskud på 0,1 mio. kr. Men i samme kvartal for et år siden havde selskabet et underskud efter skat på 2,4 mio. kr. Koncernen præciserer sine forventninger til 2016 til den lave ende af de angivne intervaller. Det betyder, at selskabet nu venter en omsætning i 2016 i den lave ende af intervallet 80-90 mio. kr. og et resultat tættere på 0 end på 5 mio. kr. før skat. Det fremgår af selskabets tredje kvartalsregnskab i 2016. NTR Holding skriver i regnskabet, at det særligt er pundet, der er årsag til justeringerne. ",
        "metadata": {
            "source": "https://www.berlingske.dk/virksomheder/ntrs-salg-er-presset-af-pund-forventningerne-praeciseret",
            "image_url": "https://berlingske.bmcdn.dk/media/cache/resolve/image_x_large/image/16/167351/15525516-aktier.jpg",
            "publication_time": "Mandag d. 21. november 2016, kl. 15.12",
            "author": null,
            "related_links": [],
            "attachments": []
        }
    }
}