{
    "version": "1.0",
    "document": {
        "id": "https://www_berlingske_dk/gastronomi/savner-du-brun-sovs-her-faar-du-en-kodylgod-boefsandwich-og-udsigten-er",
        "title": "Savner du brun sovs? Her får du en kodylgod bøfsandwich – og udsigten er formidabel",
        "content": "Da vi kørte op i den private elevator til 17. etage af bygningen i Nordhavn, mindede det mildest talt ikke om nogen anden dansk grillbaroplevelse, jeg har haft. Mølr Spisebar er en afde tre restauranter i den tidligere silo i Nordhavn, der engang var prydet med graffitien »Hvad drikker Mølr«. Væggen er prydet med en hilsen til den graffiti, der engang prydede bygningen.Fold sammenLæs mereFoto: Niels Ahlmann Olesen. Da jeg og min ledsager var forbi, var menukortet ganske småt – fem lukususversioner af klassikere fra grillbaren, serveret i lækre lokaler med byens måske bedste udsigt. En pudsig kombination, der tilsyneladende fungerede, idet der var stuvende fuldt den aften, vi var forbi. Men få dage efter blev spisekortet grundigt omkalfatret, så Mølr nu – i lighed med virkelig, virkelig mange andre steder – serverer østers, sortfodsskinke, moules frites og cæsarsalat. Af det, vi fik, er kun bøfsandwichen og pommes frites tilbage. Udsigten er til gengæld den samme, og den er storslået. Fra vores plads ved vinduet kunne man se både til Sverige, og til den igangværende ihældning af forurenet jord i den del af sundet, der engang skal blive til Lynetteholmen. Stedet har også et udvalg af gode cocktails og et udmærket vinkort, hvorfra min ledsager fik et glimrende glas Sancerre. Alle retterne havde hovedretsstørrelse, så vi begyndte med at dele en rejecocktail. Det var en ordentlig portion, og den var glimrende eksekveret i al sin næsten larmende enkelthed, hvor særligt de håndpillede rejer smagte dejligt af hav og havde et fint bid. Dernæst fik vi en 1/2 grillkylling, der, fremfor de klassiske pommes frites, blev serveret med romainesalat med mormordressing – altså piskefløde rørt med citronsaft og sukker. Salaten var god, kyllingen var lidt tør, og jeg er enig i beslutningen om at fjerne den fra kortet. Bøfsandwichen var klart aftenens bedste ret. Bøfsandwich – eller kraniebrud, som man kalder det i pølsemandslang – med fritter.Fold sammenLæs mereFoto: Niels Ahlmann Olesen. Den blev serveret i en smuk og god bolle med løgringe ovenpå, og indeni var der både ketchup, remoulade, sennep, syltede agurker og flæskesvær (!). Stjernen i forestillingen var bøffen, der havde en helt perfekt stegeskorpe, var ganske let rosa i midten, og krydret helt perfekt med salt og peber.  Bøfsandwichen blev serveret med en glimrende brun sovs, sådan som der er tradition for i Jylland. Sovsen smagte dybt af fond, og der var også en sødme til stede, som måske stammede fra reduceret vin. Den havde en let bitter eftersmag, der måske stammede fra den sovsekulør, der havde bragt sovsen til den korrekte, dybbrune ende af farveskalaen. Det var en glimrende sovs – og måske svaret på, hvad Mølr drikker, når der ikke er ekko? Alle elementerne i sandwichen smagte hver for sig virkelig godt – og der var virkelig både sødt, salt, surt, lidt bittert og især umami for alle pengene. Ved siden af fik jeg en lille portion perfekte, store pommes frites, med den bedste hjemmerørte version af salatmayonnaise, jeg kan huske at have fået. Mange andre, ellers gode, burgerbarer, der rører deres egne mayoer, rammer ikke samme syre og konsistens, som guldstandarden, Krafts salatmayonnaise. Det skal være sådan, at en frit bliver stående, hvis man sætter den ned i dippen – og det gjorde de på Mølr. Udsigten fås nok ikke bedre i København.Fold sammenLæs mereFoto: Niels Ahlmann Olesen. Der var ganske fyldt på Mølr denne fredag aften allerede fra klokken 18, og her var alle slags mennesker. Der var dog en overvægt af familier med større børn, der var ude at fejre noget, og mindre grupper af mænd i 40-årsalderen, der nok skulle i byen senere i deres mønstrede skjorter. Mølr serverede en ret luksuriøs oplevelse for relativt få penge. Fraset grillkyllingen var det hele virkelig godt, betjeningen var hurtig og venlig, indretningen er tjekket, og udsigten er ikke til at slå. Jeg ærgrer mig over, at man er gået væk fra den mærkelige kombination af grillbar og skybar-stemning. Det mindede ikke om noget andet sted, jeg har været. Jeg har til gengæld været en del steder med den slags kosmopolitiske indretning, der var smart i 00erne, og hvor man kan spise østers, caesar salad, moules frites og stegt laks. Derfor er det dejligt, at Mølr, trods sit nye menukort, har holdt fast i både en bøfsandwich og de gode fritter. FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand. FAKTADet fik viRejecocktail, 165 kronerBøfsandwich, 175 kroner (+sovs, 25 kroner)½ grillkylling, 175 kronerSvalebajer pilsner, 75 kronerSancerre, glas, 135 kronerCoca-Cola, 40 kronerFOLD UD Rejecocktail, 165 kroner Bøfsandwich, 175 kroner (+sovs, 25 kroner) ½ grillkylling, 175 kroner   Svalebajer pilsner, 75 kroner Sancerre, glas, 135 kroner Coca-Cola, 40 kroner",
        "metadata": {
            "source": "https://www.berlingske.dk/gastronomi/savner-du-brun-sovs-her-faar-du-en-kodylgod-boefsandwich-og-udsigten-er",
            "image_url": "https://berlingske.bmcdn.dk/media/cache/resolve/image_x_large_vertical/image/191/1914880/24938059-bfsandwichen-med-sovs-var-aftenens-bedste-ret.jpg",
            "publication_time": "Mandag d. 28. april 2025, kl. 11.10",
            "author": "Joachim Talbro Paulsen",
            "related_links": [],
            "attachments": []
        }
    }
}