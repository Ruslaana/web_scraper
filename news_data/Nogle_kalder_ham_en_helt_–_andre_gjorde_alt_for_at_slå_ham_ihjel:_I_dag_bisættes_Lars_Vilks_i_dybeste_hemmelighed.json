{
    "version": "1.0",
    "document": {
        "id": "https://www_berlingske_dk/kronikker/nogle-kalder-ham-en-helt-andre-gjorde-alt-for-at-slaa-ham-ihjel-i-dag",
        "title": "Nogle kalder ham en helt – andre gjorde alt for at slå ham ihjel: I dag bisættes Lars Vilks i dybeste hemmelighed",
        "content": "Lars Vilks bliver i dag stedt til hvile et hemmeligt sted i Sverige. Få kender til bisættelsen. Endnu færre kender til gravstedet. Kunstneren, der tegnede profeten Muhammed som rundkørselshund, kan ikke i døden, som i livet, få fred for repressalier. Sammen med to livvagter omkom Lars Vilks søndag 3. oktober 2021 i en bilulykke. Livvagter, hemmelig adresse og politibeskyttelse ved offentlige begivenhder var en del af Lars Vilks’ hverdag. Han var på al-Qaedas dødsliste og var overlevende af terrorangrebet i Krudttønden. Alt sammen på grund af tegningen af Muhammed som rundkørselshund – en tegning. Store dele af den internationale kunstverden og samfund betragter Lars Vilks som en provokatør, der sparkede nedad mod det muslimske mindretal i Norden. At han ville provokere bare for at provokere. SelvModerna Museet i Stockholmmed den danske museumsdirektør Gitte Ørskou i spidsen har brugt dette prædikat som en del af argumentationen for at afvise rundkørselshunden ved døren. På museets hjemmeside står der, »The work »The Prophet M. as a Roundabout Dog« has been, and will continue to be, highly relevant as a historic phenomenon relating to contemporary conflicts and debates on freedom of expression. However, the fact that it triggers debate does not automatically make it an important work of art«. Hunden er ikke altså ikke vigtigt kvalitetsselskab, selvom den sætter ytringsfriheden og demokratiet på dagsordenen. Bogreception for »Når kunsten terroriseres«, som var den sidste bog, Vilks udgav inden sin død. Fra venstre ses tre af bogens medforfattere Lars Vilks, Kasper Nesager-Hansen og Helle Merete Brix.Fold sammenLæs mereFoto: Privatfoto. Når Gitte Ørskou og andre udråber Lars Vilks til provokunstner, bør vi huske på, at kunstneren havde en ph.d. i kunsthistorie, og han underviste i kunstteori, før han måtte gå under jorden. Foruden billedkunstner var Vilks konceptkunstner og installationskunstner. Hans mest berømte installation er Nimis, der i 1980 blev ulovligt opført på en fredet kyststrækning i Skåne. Skulpturen er cirka 150 meter lang og 15 meter høj. Omkring 30.000 mennesker lægger hvert år vejen forbi Nimis, og der er sågar par, som bliver viet ved skulpturen. Lars Vilks var dog en trodsig herre, som gerne udfordrede magten og autoriteterne. I biografien om ham,»Man forhandler ikke med et maskingevær«, kan du læse, hvordan kunstneren yndede at prikke til autoriteter, fordi ingen skulle være hævet over satiren eller kritik. Magten skulle udfordres, hvis den skulle holdes i skak. Vilks holder tale om kunst og terrorisme på Christiansborg i januar 2020 med Henrik Dahl (LA) som vært.Fold sammenLæs mere Selvsamme biografi fortæller om, hvordan Lars Vilks blev inviteret til at være dommer i en muhammedtegningkonkurrence i Texas i 2015, men han takkede nej til denne amerikanske konkurrence, fordi » … man skal producere Muhammedtegninger, når der er en kontekst. Ellers bliver det en omvendt form for inflation«, siger Lars Vilks på side 30 i biografien. Han ønskede ikke provokationer for provokationernes egen skyld. Lars Vilks var apolitisk, selvom han med mellemrum blev skudt i skoene, at han var højreradikal, og at han gik den yderste højrefløjs ærinde. I 2016 blev»Jane«opført på den svenske nationalscene. Kortoperaen handlede om Jihad Jane, hvis mission var at myrde Vilks. Sympatien lå hos den amerikanske terrorist, mens en af de medvirkende nærmest fremstillede Vilks som nazist. Synet er dog forvrænget, fordi Vilks mente, at han havde pligt at tale med alle, der ville kunsten. Problemet, for Vilks, var blot, at store dele af den nordiske kulturelite og venstrefløj ikke ville tale med ham, selvom synet på tegneren blev en anelse mildere med årene. Trykkefrihedsselskabet, der af nogle bliver opfattet som højreradikalt, og andre på højrefløjen ville gerne. »Ved bogreceptionen på Toga Vinstue i København, talte Vilks om, at noget af det værste, der kan ske ved at beskæftige sig med politisk kunst, er, at ens værker bliver spændt for en ideologi, fordi kunsten skal udfordre politikerne. Imens passede omtrent 40 sværtbevæbnede politifolk og livvagter fra PET på forsamlingen.«Fold sammenLæs mereFoto: Privatfoto. Jeg skrev og redigerede antologien,»Når kunsten terroriseres«, sammen med Helle Merete Brix og Lars Vilks. Her oplevede jeg en apolitisk kunstner, som delte sine medforfatteres holdning til, at bogen skulle repræsentere værker og forfattere fra det yderste venstre til det nationalkonservative – og midt imellem. Personligt nærede Vilks ikke det store politiske engagement, og han interesserede sig ikke for det svenske rigsdagsvalg for, som han sagde, »på en eller anden vis ender det altid med, at Stefan Löfven bliver statsminister«. Ved bogreceptionen på Toga Vinstue i København talte Vilks om, at noget af det værste, der kan ske ved at beskæftige sig med politisk kunst, er, at ens værker bliver spændt for en ideologi, fordi kunsten skal udfordre politikerne. Imens passede omtrent 40 sværtbevæbnede politifolk og livvagter fra PET på forsamlingen. PET stillede altid beredvilligt op til vores små arbejdsmøder og ved store arrangementer på Christiansborg. Tiden blev også spenderet på kunstmuseer, hvor livvagterne fik et gratis foredrag om de udstillende kunstnere af Vilks. Lars Vilks fremviser sin tegning af Rundkørselshunden.Fold sammenLæs mereFoto: 75314 BJÃ?RN LINDGREN / TT. Hvordan kunne Lars Vilks holde sit livs efterår ud omgivet af had, utryghed, begrænsninger af sin bevægelsesfrihed og udskamningen af ham? Svaret ligger måske i hans barndom, hvor han voksede op i et familiekollektiv med sin mor, men uden en far. Lars Vilks har om sin barndom fortalt, at han vidste, han var elsket. Sammen med sine kunstneriske bedrifter har denne kærlighed formodentlig givet ham styrken til at tro på sig selv og stå fast – for egne principper og for vores. Björn Wiman, kulturchef hos Dagens Nyheter, kalder i etinterview med svensk TV4Lars Vilks for den mest betydningsfulde, svenske kunstner i 2000erne. Wiman ser Vilks få en endnu større rolle i svensk historie efter ulykken, og » … forhåbentlig lærer kulturlivet noget af dette, at når kunstnere lægges for had, så er det vores opgave og pligt at stå sammen og ikke skabe mistillid,« siger Wiman i interviewet. I videoen herunder ses Lars Vilks til bogreception på Toga Vinstue i København.  Den svenske fotokunstner Elisabeth Ohlsonrevser Sveriges kunstelitefor ikke at omfavne Vilks og for ikke at have etableret store udstillinger med Rundkørselshunden, da dette ville sætte fokus på den demokratiske samtale gennem satiren. Ohlson runder sin kronik af i Expressen med at skrive, at »til sidst døde ikke kun Vilks, det var også et brutalt dødsstød mod kunstverdenen«. Ville den franske lærerSamuel Patystadig være i live, hvis det demokratiske venstre som højre omfavnede Vilks og andre muhammedtegnere? Ville der være rødglødende debatter om visningen af tegningerne i skoleundervisningen, hvis de var allemandseje? For islamisterne kan ikke ramme alle, der værner om tegningerne. Den britiske, konservative tænker Douglas Murray skriver iNational Review, at Vilks var en enlig helt i tegningekrigen. Murray lamenterer Vilks’ død, fordi vi i år har mistet en vigtig del af en generation af kunstnere, som havde modet til at slå et slag for den demokratiske ytringsfrihed, mens vi mangler en ny generation af kunstnere, der tør fortsætte arven efter Knud Westergaard og Lars Vilks. »Sværdet, eller rettere sablen, er mægtigere end pennen«, skriver Murray som afsluttende bemærkning. Lars Vilks ville næppe have affundet sig med at sygne hen i en dødsseng. Han var en fighter, som modstod det værste pres hjulpet på vej af kunsten, trodsheden og det gode humør. På sin vis er det en trøst, at al-Qaeda ikke fik ram på ham, og at han døde på farten fremfor et langtrukkent dødsleje. I dag tager vi afsked med helten, hvis eftermæle endnu ikke er blevet defineret. Vi er mange om buddet. Vilks har fundet ro, men han efterlader de åbne spørgsmål; hvem vil overtage hans position som kunstens og demokratiets forkæmper? Ingen arvtager virker synlig. For hvem ønsker at leve med livvagter og mordtrusler resten af sit liv? Lars Vilks blev 75 år. Kasper Nesager-Hansen er cand.merc. i filosofi, journalist og forfatter",
        "metadata": {
            "source": "https://www.berlingske.dk/kronikker/nogle-kalder-ham-en-helt-andre-gjorde-alt-for-at-slaa-ham-ihjel-i-dag",
            "image_url": "https://berlingske.bmcdn.dk/media/cache/resolve/image_x_large/image/148/1489827/23935817-vilks.jpg",
            "publication_time": "Fredag d. 26. november 2021, kl. 07.00",
            "author": null,
            "related_links": [],
            "attachments": []
        }
    }
}