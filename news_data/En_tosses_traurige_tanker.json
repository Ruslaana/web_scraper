{
    "version": "1.0",
    "document": {
        "id": "https://www_berlingske_dk/boganmeldelser/en-tosses-traurige-tanker",
        "title": "En tosses traurige tanker",
        "content": "Man hører også om hans arbejde i den tyske Gruppe Spur og hans møder med det danske parnas. Og om uforståelige Ninni, fordrukne Anette, venstresnoede Grete og de andre kvinder i hans liv. Kombinationen af ægteskab og arbejde ville i hans tilfælde være bigami, skriver han. Når hustru nummer tre provokerede, gjorde hun det uintelligent. »I modsætning til mig«, hedder det. For hvis andre ikke gider kalde én genial, må man selv gøre det. Bergh har for længst mistet fidusen til de fleste mennesker. Alt var bedre i gamle dage. Han kalder overvægtige for vanskabninger, rytmiske musikere for afstumpede og den brede masse for hjernevasket. Mandens anarki er blevet til permanent negation og hans mangel på anerkendelse til had. Fire stjerner for den slagfærdige hånd, nul for den udemokratiske ånd.",
        "metadata": {
            "source": "https://www.berlingske.dk/boganmeldelser/en-tosses-traurige-tanker",
            "image_url": "https://berlingske.bmcdn.dk/media/cache/resolve/image_x_large/image/75/753065/3956876-ilja-bergh-en-egocentrikers-eskapader.jpg",
            "publication_time": "Torsdag d. 31. marts 2011, kl. 22.30",
            "author": "Søren Schauser",
            "related_links": [],
            "attachments": []
        }
    }
}