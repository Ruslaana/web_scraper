{
    "version": "1.0",
    "document": {
        "id": "https://www_berlingske_dk/business/stort-koebenhavnsk-shoppingcenter-styrtbloeder-taber-over-300-millioner",
        "title": "Stort københavnsk shoppingcenter styrtbløder: Taber over 300 millioner kroner",
        "content": "Shoppingcentret Fisketorvet taber millioner af kroner hvert år. Og den nedadgående spiral er fortsat. Centeret har tabt mere end 100 millioner kroner om året de sidste tre år i træk, og årsregnskabet fra 2023 viser, at det københavnske storcenter sidste år tabte over 300 millioner kroner. Det skriverKøbenhavnLIV. De skriver, at Fisketorvet bløder efter flere år med efterslæb fra covid-19 og en kæmpe ombygning, der i første omgang skulle udvides med 70.000 kvadratmeter, men senere blev reduceret til 43.000 kvadratmeter. Fisketorvet er en del af verdens næststørste shoppingcenter-virksomhed, Unibail-Radamco-Westfield (URW), der har 92 centre i Europa og Nordamerika. Og selvom pengene de sidste par år er fosset ud, er ledelsen i URW ikke bekymret. Ifølge KøbenhavnLIV skriver de i en kommentar til 2023-regnskabet, at »Fisketorvet har vist klar bedring efter tre hårde år med covid-19«. Og på trods af et tab på flere hundrede millioner oplevede centret sidste år en stigning i indtjening på omkring 80 millioner kroner, hvilket var en forbedring på mere end ti procent ifølge KøbenhavnLIV. Fisketorvet, der blev opført i 2000, har de sidste par år gennemgået en stor ombygning og kunne i foråret åbne op for et stort, nyt område med mere end 30 forskellige madboder, ifølge centerets hjemmeside. »Kajen« som området hedder, er enselvstændig udbygning på 6.500 kvadratmeter, med et spiseområde i fire etager. ",
        "metadata": {
            "source": "https://www.berlingske.dk/business/stort-koebenhavnsk-shoppingcenter-styrtbloeder-taber-over-300-millioner",
            "image_url": "https://berlingske.bmcdn.dk/media/cache/resolve/image_x_large/image/182/1825043/24770420-fisketorvet-der-blev-opfrt-i-2000-har-de-sidste.jpg",
            "publication_time": "Mandag d. 12. august 2024, kl. 10.59",
            "author": "Kathinka Sonne Olsen",
            "related_links": [],
            "attachments": []
        }
    }
}