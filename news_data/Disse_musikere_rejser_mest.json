{
    "version": "1.0",
    "document": {
        "id": "https://www_berlingske_dk/aok/disse-musikere-rejser-mest",
        "title": "Disse musikere rejser mest",
        "content": "Det er ikke nogen overraskelse, at musikere rejser meget, når de turnerer rundt i verden for at stå på scener foran hujende fans. I løbet af en karriere kan rejserne blive mange, og det koster mange kilometer at flyve over Atlanten. Faktisk så mange kilometer, at flere kendte musikere har rejst til Månen og tilbage igen mange gange i deres karriere. Det hollandske rejseselskab Travelbird har kortlagt, hvor mange kilometer 36 af verdens mest populære musikere har rejst igennem deres karriere. Det er en blanding af nye ansigter og gamle kendinge, der florerer på listen. Her er listens top 3. 1. Tiësto Foto: Axel Schütt. Den hollandske DJ og producer Tiësto bærer titlen som den mest berejste musiker. Han har rejst 2,5 millioner kilometer, hvilket svarer til, at han har kunnet komme til Månen 6.5 gange i løbet af sin karriere. 2. Paul van Dyk Foto: EPA/THAIS LLORCA. Endnu en DJ findes øverst på listen. Tyske Paul van Dyk, som er mest kendt for sine hits »Another Way« og »Talk in grey«, har rejst 2,3 millioner kilometer. Det er samme antal kilometer, som det vil kræve at rejse rundt om Jorden 58 gange. 3. Bob Dylan Foto: AFP PHOTO/FRED TANNEAU. Den amerikanske rocklegende Bob Dylan har haft en aktiv karriere siden 1959, og i den periode har han rejst 2,2 millioner kilometer. Det svarer til 56 ture rundt om Jorden og knap tre ture til Månen og tilbage igen.",
        "metadata": {
            "source": "https://www.berlingske.dk/aok/disse-musikere-rejser-mest",
            "image_url": "https://berlingske.bmcdn.dk/media/cache/resolve/image_x_large/image/20/208383/16381668-tiesto.jpg",
            "publication_time": "Fredag d. 17. februar 2017, kl. 12.30",
            "author": "Mads Bager Ganderup",
            "related_links": [],
            "attachments": []
        }
    }
}