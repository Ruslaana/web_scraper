{
    "version": "1.0",
    "document": {
        "id": "https://www_berlingske_dk/business/business-overblik-amerikansk-boers-truer-med-afnotering-af-danskers",
        "title": "Business-overblik: Amerikansk børs truer med afnotering af danskers elbilfirma",
        "content": "Godmorgen og velkommen til onsdagens hurtige Business-overblik på dagen, hvor et ekspertudvalg præsenterer længe ventede anbefalinger til CO2-afgifter. I dag runder vi blandt andet: Men vi begynder med nye problemer for den danske bildesigner Henrik Fisker. God læselyst, og følg med dagen igennem påBerlingske Business! Endnu mere modgang for danskers elbilfirma: Amerikansk børs truer med afnotering Den danske bildesigner Henrik Fiskers elbilfirma, Fisker Incs massive kursfald betyder, at selskabet er kommet i konflikt med reglerne på den amerikanske børs New York Stock Exchange og nu risikerer at blive afnoteret. Detskriver Børsen. For tiden står problemerne allerede i kø for Fisker Inc. Aktien er siden kurstoppen i 2021 kollapset med et fald på 97,5 procent, og tirsdag åbnede aktien i kurs 0,70 dollar. Det er alt for lavt, hvis selskabet skal fortsætte livet på den amerikanske børs, skriver avisen. »Aktiekursen reflekterer allerede, det ikke går godt, og dette er en forlængelse af de udfordringer, Fisker står over for,« siger Peter Garnry, aktiestrategichef i Saxo Bank, hvor han følger elbilmarkedet. De seneste uger har Berlingske skrevet omet regnskab med millionunderskud, klager over bremseproblemer, uønskede kørselsbevægelser ogsenest en slående dårlig anmeldelse på YouTube. Aktuelt ændrer varslingen intet for Fisker-aktien, men selskabet har nu et halvt år til at få presset kursen i vejret. Børsen kræver, at aktien over 30 handelsdage i gennemsnit skal lukke i mindst kurs 1,00 dollar, før varslingen forsvinder. Fisker Inc. skriver i en meddelelse, at selskabet ser flere muligheder, heriblandt »et omvendt aktiesplit«, som aktionærerne skal godkende senest på den næste, årlige generalforsamling. 1.Danskernes tilbudsjagt er på vej mod en ny rekord En ny forbrugermåling udført for Retail Institute Scandinavia viser, at de danske forbrugere planlægger at skrue endnu mere op for tilbudsjagten og samtidig vil handle mere i discountbutikker. Detskriver Finans. Forbrugermålingen viser, at 62 procent vil handle endnu mere på tilbud i fremtiden. Samme målling lød på på 56 procent i 2023. På et år er andelen af danskere, som vil handle mere i discountbutikker, vokset fra 44 procent til 56 procent. Målingen viser – paradoksalt nok – også en tendens, der går i den modsatte retning: Danskerne sparer op til luksus. 81 procent af forbrugerne venter at bruge et uændret eller stigende beløb på luksusvarer i det kommende år, og 32 procent planlægger at spare på hverdagsudgifterne, så de har råd til luksus. 2.Diversitetsmål hos store virksomheder får kritik Ikke engang den største duks blandt de børsnoterede C25-virksomheder herhjemme får topkarakter for sine diversitetsmål i den øverste ledelse, når Bjarke Oxlund, professor og dekan på Institut for Mennesker og Teknologi på Roskilde Universitet ser påFinans' gennemgang. Han finder det således »ikke ambitiøst«, når GN Store Nord har som mål at få 25 procent kvinder i den øverste ledelse i 2025. Blot fire af de 15 virksomheder har over en tredjedel kvindelige ledere i toppen. Novo Nordisk er den eneste med en næsten ligelig kønsfordeling, nemlig 42 procent kvinder. 3.Moderaterne vil sænke skat på aktier Regeringspartiet Moderaterne arbejder nu på at få lettet aktieindkomstskatten. Det fortæller skatteordfører Mohammad Rona forud for præsentationen af et længe ventet iværksætterudspil,skriver Børsen. Også Venstre presser internt i regeringen på for lavere aktieskat, og Socialdemokratiet åbner for at se på det.   1. Investorerne er udvandret på stribe: Gammel klausul knuser drømmen om nyt nationalstadion Alle fra DBU til københavnske politikere og selskabet bag FCK drømmer om et nyt nationalstadion på Østerbro – det gamle er i forfald. Men nu siger en række centrale kilder, at centrale investorer har vendt ryggen til projektet, der er så godt som dødt, fordi en gammel klausul ødelægger regnestykket.Læs historien her. 2.Peter Warnøes guldæg kalder sig et »stolt Silicon Valley-selskab«. Men regnskaberne underskrives 10.000 kilometer derfra Fortrolige dokumenter rejser nye spørgsmål om selskabet Bellabeat, hvor danske Nordic Eye er storinvestor: Bellabeat har officielt hjemme i San Francisco, men regnskaberne underskrives af en revisor i Kroatien.Læs historien her. DF-profil advarer om, at den danske befolkning er ved at blive udskiftet. Tallene viser noget helt andet Udviklingen skal vendes, hvis ikke danskerne skal blive mindretal i eget land. Sådan lyder advarslen fra Mikkel Bjørn, der er indfødsretsordfører i Dansk Folkeparti. Men ifølge eksperter og tal fra Danmarks Statistik er frygten ubegrundet.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.05: Tak, fordi du læste med! Venlig hilsenTheresa Thrue Heiredal, Business-journalistThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-amerikansk-boers-truer-med-afnotering-af-danskers",
            "image_url": "https://berlingske.bmcdn.dk/media/cache/resolve/image_x_large_vertical/image/176/1766851/24642554-den-danske-bildesigner-henrik-fisker-har-fet-endn.jpg",
            "publication_time": "Onsdag d. 21. februar 2024, kl. 07.06",
            "author": "Theresa Thrue Heiredal",
            "related_links": [],
            "attachments": []
        }
    }
}