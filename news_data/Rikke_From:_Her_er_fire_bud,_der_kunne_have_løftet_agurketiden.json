{
    "version": "1.0",
    "document": {
        "id": "https://www_berlingske_dk/kommentatorer/rikke-from-her-er-fire-bud-der-kunne-have-loeftet-agurketiden",
        "title": "Rikke From: Her er fire bud, der kunne have løftet agurketiden",
        "content": "Public service bliver ulideligt navlepillende over sommeren, og denne juli var ingen undtagelse. Men det betyder ikke, at verden har været i stilstand, mens vi har vendt hver en sten af småhistorierne. Her er fire ting, jeg gerne vil have læst mere om i de danske nyheder. 1. Kamala Harris Jeg ønsker hverken at høre om hendes køn eller hudfarve, men hvordan hun, ikke mindst af politiske årsager,adskiller sigfra Biden. Her er hendes kamp for ret til egen krop, solidaritet med ofrene i Gaza, ambitioner på klimaets vegne og opgør med studiegæld og højcollege-tuitionsærligt gældende. Og hvis vi for en stund dvæler ved det amerikanske valg, så annoncerede Trump i den anden lejr i et nærmest homosocialt dobbeltinterview med Elon Musk, at hanglædeligt vil ansættemangemilliardæren som sin rådgiver. Derfor skal politikere ikke kunne købes for penge. Heller ikke rigtig-rigtig-rigtig mange af dem. 2. Klimaforandringer Sommerens oversvømmelser og skybrud vidner ikke blot om, at det lunefulde danske sommervejr har slået til igen. Det er også endnu en sommer medglobale varmerekorder, skov- og naturbrande, tørke og langvarige hedebølger. Med en snarlig grøn trepart bør vi tale meget mindre om at bekæmpeiberiske skovsnegleog meget mere om, hvordan vi undgår at bekæmpe os selv. 3. Kærlighed Jeg vil hellere høre om kærlighed fremfor udvalgte menneskers småkedelige parforhold. Uoriginalt var det, da medierne enstemmigt besluttede sig for, at sommerens store temasatsning var parforhold. Jeg har af hele mit hjerte ingen holdning til – eller interesse i – hvem der er kærester med hvem, hvornår, hvordan, hvor ofte og hvor længe. På samme måde interesserer det næppe den store befolkning, nårDR med en dokumentar i fire afsnitkan bevidne, at også mennesker med aldersforskel kan blive forelskede og sågar have et helt normalt parforhold. Det gælder kun voksne mennesker, hvis nogen skulle være i tvivl. Kærlighed er vedkommende – også kærlighed med aldersforskel – men perspektiveringen gik i stå, og hele spørgsmålet om tidsånd og tolerance, om hvor grænserne går, og om grænserne har rykket sig, forduftede i hverdagsligegyldigheder og mindede mest om et ufrivilligt tredje hjul i et alt for privat rum. 4. Superrige svenskere Sverige er leveringsdygtig i mangemillionærer og har tre gange så mange superrige som Danmark pr. en million indbyggere.Zetland tog på tur til Båstad, Sveriges svar på Skagen. For én, der et utal af gange har betalt et patetisk girokort efter en lægekonsultation over sundet, overrasker det, at Sverige trods alt emmer af kandidater til Forbes milliardærliste, mens hele velfærdsområdet og kritisk infrastruktur skranter. Svenskernes konkurrence med lande som Schweiz forklares af Zetlands Jakob Skaaning og Aftonbladets Anders Cervenka med, at Sverige har ført en noget mere lempelig regulering af bankerne helt tilbage til Olof Palme. At skattepolitikken tilgodeser svensker med arv, formue og ejendom samt at store dele af den offentlige sektor privatiseres i hastig fart med risikoen for »at spille hasard med samfundets arvesølv« og har åbnet en ladeport for at tjene millioner på ældres pleje og børns skolegang. Imens er svenske lønmodtagers købekraft i frit fald. For velstanden har skabt en rigere top. Ikke et rigere samfund. Agurketiden har et dårligt rygte, hvilket er en skam, for der er tid og plads på sendefladen i et mediebillede, som ellers går stærkt og er omskifteligt. Men det kræver, at medierne gør sig umage med vores tid og opmærksomhed. Også selvom kalenderen siger juli. Rikke From er cand.scient. og politisk rådgiver for Enhedslisten ",
        "metadata": {
            "source": "https://www.berlingske.dk/kommentatorer/rikke-from-her-er-fire-bud-der-kunne-have-loeftet-agurketiden",
            "image_url": "https://berlingske.bmcdn.dk/media/cache/resolve/image_x_large/image/182/1825882/24772050-file-photo-us-vice-president-and-democratic-pre.jpg",
            "publication_time": "Fredag d. 16. august 2024, kl. 09.43",
            "author": "Rikke From",
            "related_links": [],
            "attachments": []
        }
    }
}