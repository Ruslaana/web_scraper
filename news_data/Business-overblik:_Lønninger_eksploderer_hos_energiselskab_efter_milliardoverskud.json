{
    "version": "1.0",
    "document": {
        "id": "https://www_berlingske_dk/business/business-overblik-loenninger-eksploderer-hos-energiselskab-efter",
        "title": "Business-overblik: Lønninger eksploderer hos energiselskab efter milliardoverskud",
        "content": "Godmorgen og velkommen til onsdagens hurtige Business-overblik. I dag runder vi blandt andet: Men vi begynder med dagens vigtigste nyhed om, at energiselskabet Norlys forgylder sine ansatte efter milliardoverskud. Bonus til alle ansatte i Norlys-selskab efter milliardoverskud Gennemsnitslønningerne til ansatte i Norlys Energy Trading (NET) tog et gevaldigt hop efter virksomhedens rekordoverskud i 2022 på 4,2 milliarder kroner før skat. Det skriverFinanspå baggrund af selskabets regnskab efter et år, hvor profitterne blev større, end ledelsen »i sin vildeste fantasi havde forestillet sig«. Norlys’ topchef, Niels Duedahl, afslørede allerede i april handelsselskabets svulmende overskud, men først nu er NET klar til at offentliggøre regnskabet, der afslører, at hver af de 121 medarbejdere har fået i gennemsnit 2,9 millioner kroner i løn, bonusser og pension. I 2021 var gennemsnitslønnen en million kroner. Niels Duedahl har tidligere fortalt tilBerlingske, at Norlys står i et dilemma om, hvordan overskuddet skal fordeles mellem at give kunderne rabatter på deres energiregning og at investere pengene i nye og bedre energisystemer. Sidste år gav Norlys rabatter for 650 millioner kroner til deres kunder, mens målsætningen for 2023 er, at der skal gives rabatter for i omegnen af en milliard kroner. 1. Ny postaftale på plads – statens bånd til PostNord skæres Som et led ien ny aftale om fremtidens postophører befordringspligten, der helt konkret betyder, at hverken PostNord eller en anden virksomhed er forpligtet til at levere post i hele landet. Dermed skal staten ikke længere yde støtte til PostNord, der indtil nu har modtaget et trecifret millionbeløb om året. 2. Børssel­skab anklages for at føre investorer bag lyset Topledelsen i det kriseramte børsselskab Audientes, som producerer høreapparater, anklages iBørsenfor at have ført investorer bag lyset ved at bruge tvivlsomme omsætningstal fra Indien til at markedsføre og gennemføre et aktiesalg, hvor nye aktier for 24 millioner kroner i december blev sat til salg. 3. UBS forbereder sig på at skære halvdelen af de ansatte hos opkøbt konkurrent Da den schweiziske bank Credit Suisse var ved at krakke i marts, blev den i stedet opkøbt af sin største konkurrent, UBS. Og nu er de klar til at fyre halvdelen af den opkøbte banks 45.000 medarbejdere, skriverBloomberg. 1. Riskær bager surbrød i Argentina, laver cannabis-te og blockchain – nu vil han have hævet direktørforbud En af Danmarks mest kontroversielle erhvervsmænd, Klaus Riskær Pedersen, inviterer Berlingskes Birgitte Erhardtsen indenfor i æbleplantagen i Sydsjælland.Læs interviewet her. 2. Hovedstaden tilbage på toppen som landets store jobmotor: »København buldrer bare afsted« Industrien fylder ikke så meget i den danske økonomi, men den har haft et overraskende godt år trods krig i Ukraine og usikkerhed om den globale økonomi. Det har været en pæn hjælp i specielt en del af landet. Det viser en ny analyse, der stiller skarpt på, hvordan det går med jobfesten rundt omkring i landet.Læs historien her. Danske giganter lader sig ikke ryste af antiwoke aktivisme Mens Chr. Hansen har bøjet sig for pres og pakket regnbueflagene sammen, vil flere store danske virksomheder ikke umiddelbart bøje sig for den antiwoke og anti-lbgt+ kampagne, som lige nu spreder sig fra USA.Læs mere her. Aktier – indeks og udvikling i procent USA – lukkekurser tirsdag: Asien – indeks onsdag kl. 06.45: Tak, fordi du læste med!",
        "metadata": {
            "source": "https://www.berlingske.dk/business/business-overblik-loenninger-eksploderer-hos-energiselskab-efter",
            "image_url": "https://berlingske.bmcdn.dk/media/cache/resolve/image_x_large/image/169/1691196/24465775-.jpg",
            "publication_time": "Onsdag d. 28. juni 2023, kl. 07.07",
            "author": "Kalle Kehlet",
            "related_links": [],
            "attachments": []
        }
    }
}