{
    "version": "1.0",
    "document": {
        "id": "https://www_berlingske_dk/politik/mens-afgoerende-forhandlinger-spidser-til-detonerer-en-bombe-i-dansk",
        "title": "Mens afgørende forhandlinger spidser til, detonerer en »bombe« i dansk politik: »Timingen er virkelig giftig«",
        "content": "Godmorgen. SFs »kronprins«, Jacob Mark, der i manges øjne har været et oplagt bud på en arvtager til formandsposten i partiet, har netop meddelt, at han forlader dansk politik. Det siger han i et interview tilTV 2, hvor han blandt andet fortæller, at han har fået et nyt arbejde i en privat virksomhed. Det er noget af en bombe, der er landet her til morgen, og som du kan læse mere om påBerlingske. Men faktisk landede der også en »bombe« i dansk politik i går, og det er den, vi nu retter denne morgenpost mod. Her kom Statsrevisorerne nemlig med en sønderlemmende kritik. De konkluderede, at der er risiko for, at det ikke bliver opdaget, hvis der bliver gødet for meget landet over. Noget, der potentieltkanhave fatale følger for vandmiljøet. I etinterview til DRkalder Socialdemokratiets Jeppe Bruus, der er minister for den grønne trepart, det for »dybt, dybt, dybt alvorligt«. Han garanterer, at der kommer en ny og mere effektiv kontrol med landbrugets udledning. »Vi bygger et nyt, digitalt system, hvor vi får mere gennemsigtighed i, hvad der foregår og dermed også en bedre kontrol,« siger han til DR. Løftet kommer midt i slutspurten af de politiske forhandlinger om klimaog kvælstofindsatser i den grønne trepart. Nu får de partier, der vil have en skrappere indsats mod kvælstofudledning end regeringen, kraftig ammunition til forhandlingsbordet, påpeger Morten Nielsen, der er politisk reporter og analytiker hos TV 2. »For regeringen er timingen virkelig giftig,«skriver han i en analyse. Statsrevisorernes kritik, som er den næsthøjeste på skalaen, har medført voldsomme reaktioner, som vi vender tilbage om et øjeblik. Først er der blot at sige velkommen til dagens politiske morgenpost. Vi iler videre!  Landbrugsstyrelsen har i gennemsnit kontrolleret 3,7 procent af landmændene og tjekket, om de havde plantet efterafgrøder til at opsuge overskydende gødning i perioden fra 2019 til 2022. 35 procent af dem havde et overforbrug, hvilket ifølge statsrevisorerne kan betyde, at der findes flere, som bruger mere kvælstof end tilladt. Det er »noget af en bombe under hele systemet«, vurderer Zenia Stampe, der er landbrugsordfører for De Radikale. »Det har vi ikke haft fantasi til at forestille os, og det tilføjer et helt nyt lag til forhandlingerne om den grønne trepart,«siger hun til Politiken. De Konservatives formand, Mona Juul, sætter nu spørgsmålstegn ved, om partierne i den grønne trepart overhovedet kan stole på tallene ved forhandlingsbordet. »Det er meget alvorligt – dels i forhandlingerne, men det, der er endnu værre, er, at vi ikke ved, hvordan tilstanden egentlig er, og hvor meget kvælstof der egentlig bliver udledt,«siger hun til DR. Spørger man Danmarks Naturfredningsforening,som Berlingske har gjort, er rapporten fra Statsrevisorerne forstemmende læsning. »Vores fjorde og kystvande er ved at dø af iltsvind flere steder. Danmark er ramt af det største iltsvind i 22 år, og derfor er det åbenlyst, at der nu må sættes hårdt ind for at få nedbragt landbrugets kvælstofforurening,« siger hun og tilføjer: »Derfor rammer den her kritik fra Statsrevisorerne også som en bombe ind i de politiske forhandlinger om håndtering af kvælstofforurening.« Ny beretning fra Statsrevisorerne retter en hård kritik mod to ministeriers tilsyn med landbruget.Fold sammenLæs mereFoto: Mathias Svold. Dan Jørgensen mangler blot at træde over ét sidste bump på vejen mod at kunne tiltræde som ny energi- og boligkommissær. I starten af november skal han grilles af medlemmerne af Europa-Parlamentet i tre stive timer, hvor han ved en officiel høring skal besvare et hav af spørgsmål. Nu kanAltinget– ligesomEuractivogPolitico– på baggrund af 85 siders papir fra Europa-Kommissionen give et indblik i, hvordan den danske politiker forbereder sig til den afgørende dag. Her er en række spørgsmål, der angiveligt kredser om »CO₂-fangst, brint, atomkraft, fossile subsidier og energieffektivisering«, listet op. Altinget har udpenslet tre spørgsmål, hvoraf ét er blevet udråbt som et område, hvor Dan Jørgensen skal være varsom med, hvad han siger. Det lyder sådan her: »Du er kendt for dit anti-atomkraftsynspunkt. Men vi har brug for det for at nå vores klimamål/dekarboniseringsmål. Hvordan vil du behandle atomkraft som kommissær?« Dan Jørgensen har flere gange –blandt andet i Information– udtalt sig kritisk om atomkraft. Stik imod loven har folketingspolitikere siden 2013 kørt rundt til møder i hele landet og fået skattefri kørselsgodtgørelse. Noget, de kun måtte gøre i egen storkreds. Fejlen har ført til udbetalinger for cirka fem millioner kroner til folketingsmedlemmer, som der egentlig skulle være betalt skat af. Oplysningerne bliver nu lagt frem påFolketingets hjemmeside, men det har allerede været omtalt iFrihedsbrevet. I stedet for for eksempel at tilbagebetale pengene har Folketingets Præsidium givet hjemmel til den skattefri kørsel og har nu fremsat et lovforslag, der fremover giver hjemmel og »sikrer skattefrihed«. Og det chokerer Enhedslistens Rosa Lund, som Berlingske har talt med. »Altså hvad foregår der? Så Folketinget har givet sig selv en skatterabat uden at have lovhjemmel til det?« udbryder hun, daBerlingskeringer til hende: »Det er da fuldstændigt langt ude.« Læs hele Berlingskes artikelher. Rosa Lund (EL) er chokeret over nyt forslag.Fold sammenLæs mereFoto: Søren Bidstrup. Det skal være muligt for butikker i mindre danske byer at holde åbent alle dage på året. Det mener regeringen, der ifølge Ritzau foreslår at modernisere lukkeloven, så byer med under 15.000 indbyggere kan holde åbent de helligdage, der er omfattet af loven. Erhvervsminister Morten Bødskov (S) mener, at det vil bidrage til mere liv i de små byer. Ændringen vil kun gælde butikker i bymidten. Justitsminister Peter Hummelgaard (S) vil »bestemt ikke« afvise at etablere et nyt kvindefængsel i Jylland. Det fremgår af et folketingssvar til retsordfører Karina Lorentzen Dehnhardt (SF). »Vores fængselsvæsen er hårdt presset, og det ser regeringen på med stor alvor,« skriver ministeren. Danmark har allerede ét kvindefængsel i Jyderup med 143 pladser og en venteliste på 30. Møder, møder, møder. Det er hovedsageligt, hvad dagens politisk kalender bærer præg af. Det var alt, vi nåede i dagens politiske overblik. Tak for at læse med.",
        "metadata": {
            "source": "https://www.berlingske.dk/politik/mens-afgoerende-forhandlinger-spidser-til-detonerer-en-bombe-i-dansk",
            "image_url": "https://berlingske.bmcdn.dk/media/cache/resolve/image_x_large/image/184/1849095/24817106-minister-for-grn-trepart-jeppe-bruus-s-varsler.jpg",
            "publication_time": "Tirsdag d. 22. oktober 2024, kl. 09.31",
            "author": "Anne Meisner Synnestvedt",
            "related_links": [],
            "attachments": []
        }
    }
}