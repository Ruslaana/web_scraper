{
    "version": "1.0",
    "document": {
        "id": "https://www_berlingske_dk/videnskab/nye-apple-kort-er-smaekfyldt-med-fejl",
        "title": "Nye Apple-kort er smækfyldt med fejl",
        "content": "Hvis du skal skal finde vej til Dublin Zoo, er det bedstat lade bilen stå. I hvert fald hvis du følger Apples nye kortfunktion, der er en del af det nye iOS6. Her erDublin Zoo i Irlandnemlig flyttet ind i et område af Dublin, der ellers er bedst kendt for sit livlige natteliv - hvor det er nemmere at opdrive en elefantbajer end en egentlig elefant. Samtidig rapporterer brugere, også fra Irland, om at Applehar opfundet en lufthavn, der ligger midt i en af byens parker - en park, der endda er lukket for renovering indtil 2013. Sære fejl myldrer frem Allerede få timer efter at det nye iOS6 blev sluppet ud til iPhone- og iPad-brugerne, er fejlene begyndt at myldre frem i alle afkroge på nettet, hvor folk rapporterer om både pekuliære og løjerlige nye geografiske fænomener, der indtil i morges var helt ubekendte for den brede offentlighed. De nye Apple Maps erstatter Google Maps, der hidtil har udgjort den noget skrabede kortfunktion i Apples iOS-system. Da Apple annoncerede, at selskabet nu ville sætte Google på porten og i stedet lancerede sin egen løsning, var det umiddelbar jubel over, at iPhonen nu langt om længe forsynes med stemmestyret navigation. Det har både Googles Android og Nokias smartphones kunnet i en rum tid. TomTom leverer Det er Apple selv, der har udviklet appen, mens de mange kortdata leveres fra TomTom, der elles normalt producerer anerkendte og velfungerende GPS-løsninger. At Apple Maps rummer fejl, var også velkendt i de tidligere test-versioner af systemet - men det er først nu, at folk i stor stil opdager, at de nok skal køre en anden vej hjem, fordi deres by nu ligger adskilligere kilometer væk fra det sted, den lå i morges. De grumme fejl der var i testversionerne er dog rettet, og denne skribent har egenhændigt konstateret, at det Indiske Ocean nu igen ligger i nærheden af Indien, og ikke nord for Grønland som tilfældet tidligere var. Men det kan stadig være decideret farligt at besøgedette møbelmuseum- medmindre man har dykkerudstyret med. Selv Apples egen butik i Australien, erplaceret forkert Har du fundet sjove steder i Apple Maps - så skriv en kommentar i feltet nedenfor.",
        "metadata": {
            "source": "https://www.berlingske.dk/videnskab/nye-apple-kort-er-smaekfyldt-med-fejl",
            "image_url": "https://berlingske.bmcdn.dk/media/cache/resolve/image_x_large/image/26/265710/5616819-foto.jpg",
            "publication_time": "Torsdag d. 20. september 2012, kl. 14.40",
            "author": "Mads Allingstrup",
            "related_links": [],
            "attachments": []
        }
    }
}