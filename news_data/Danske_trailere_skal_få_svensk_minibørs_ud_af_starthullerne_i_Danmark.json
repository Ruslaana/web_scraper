{
    "version": "1.0",
    "document": {
        "id": "https://www_berlingske_dk/virksomheder/danske-trailere-skal-faa-svensk-miniboers-ud-af-starthullerne-i-danmark",
        "title": "Danske trailere skal få svensk minibørs ud af starthullerne i Danmark",
        "content": "Den svenske minibørs Aktietorget meldte tidligere på foråret ud, at den nu var klar til at gøre sit indtog i Danmark. Det sker under navnet Spotlight Stock Market Første danske virksomhed, der bliver noteret og kan handles i danske kroner, bliver Freetrailer, hvor tegningsperioden begyndte sidste uge og afsluttes den 29. maj. Dermed er første skridt på dansk jord taget for den tyve år gamle svenske markedplads, der er hjem for 167 vækstvirksomheder, og som sidste år noterede 27 selskaber. Det står i skærende kontrast til den danske pendant for mindre virksomheder Nasdaq First North, der måtte nøjes med at notere 3 selskaber i 2017.Historisk set har det svenske børsmarked været milevidt foran det danske, hvor en mere udtalt aktionærkultur blandt private har været med til at understøtte de yngre og måske mere risikable selskaber i vækstlaget. FAKTAHvad er Aktietorget?Aktietorget er en handelsplads for mindre og typisk yngre virksomheder, der er påbegyndt en større vækstrejse. Minibørsen har eksisteret siden 1997 og har specialiceret sig i at hjælpe og rådgive vækstvirksomheder mens de er noteret på Aktietorget. I dag er mere end 160 selskaber noteret på markedet i Stockholm.Aktietorget tilbyder handel i danske kroner i danske selskaber fra foråret 2018 under navnet Spotlight Stock market.Aktietorget har noteret danske selskaber siden 2014 - det er blot sket under et svensk holdingselskab. I dag er følgende danske selskaber noteret på Aktietorget i Stockholm:Initiator Pharma A/SRhoVac ABWnt Research ABOmniCar Holding ABOncology Venture Sweden ABMenuCard ABSynAct Pharma ABFOLD UD Aktietorget er en handelsplads for mindre og typisk yngre virksomheder, der er påbegyndt en større vækstrejse. Minibørsen har eksisteret siden 1997 og har specialiceret sig i at hjælpe og rådgive vækstvirksomheder mens de er noteret på Aktietorget. I dag er mere end 160 selskaber noteret på markedet i Stockholm. Aktietorget tilbyder handel i danske kroner i danske selskaber fra foråret 2018 under navnet Spotlight Stock market. Aktietorget har noteret danske selskaber siden 2014 - det er blot sket under et svensk holdingselskab. I dag er følgende danske selskaber noteret på Aktietorget i Stockholm: Initiator Pharma A/SRhoVac ABWnt Research ABOmniCar Holding ABOncology Venture Sweden ABMenuCard ABSynAct Pharma AB »Økosystemet i Danmark har ikke været lige så velfungerende som i Sverige. Derfor skal vi bygge videre med udgangspunkt i det svenske succes ved stille og roligt bygge noget op i Danmark. Det gør vi blandt andet ved at tiltrække svenske investorer til de danske selskaber,« siger Katrine Hoff, der står for Aktietorgets danske satsning, der på dansk grund kommer til at hedde Spotlight Stock Market. Hun forklarer, at siden 2014 har Aktietorget oplevet, at en stribe danske virksomheder har søgt mod notering på børsen i Stockholm. Det har også trukket danske investorer med sig, og samtidig skabt en appetit blandt svenske investorer for danske aktier. Det har dog krævet en særlig manøvre, hvor danske selskaber skabte et svensk holding-selskab, og lod det notere.Aktietorget vurderer nu, at timingen er helt rigtig for et dansk indtog. Herunder Sportlight Stock Markets præsentationsvideo. Artiklen fortsætter under indslaget.  Første danske selskab på banen for Spotlight Stock market bliver Freetrailer, der gennem 14 år har levet af at udleje trailere gratis til danskerne via kæder som Silvan, IKEA og Bilka, og tjener penge på reklamerne på siden af trailerne.  »Aktietorget passer os ret godt. De er gearet til at hjælpe mindre vækstvirksomheder som os,« siger stifter og direktør Allan Sønderskov Darré. Formålet med børsnoteringen er at skaffe kapital til at udbrede konceptet i og udenfor det nordiske hjemmemarked. Freetrailer har drevet virksomhed i Danmark siden 2004, i Sverige siden 2009 og i Norge siden 2015. Nu har virksomheden og teknologien bag selskabets service nået en størrelse og en modenhed, der betyder, at konceptet er klar til international skalering og ekspansion. Valget faldt på Aktietorget efter en proces, der har været i gang i to år. Det blev afgørende, at Aktietorget har specialiseret sig i at notere mindre virksomheder, og understøtte dem mens de er på børsen. »Aktietorget har været i gang siden begyndelsen af 90’erne. De har et tankesæt, hvor man bliver taget i hånden og ført igennem hele processen. De hjælper med at lave selskabsmeddelelser og de giver noget sparring. Det er som forældre, der hjælper, når man er flyttet hjemmefra,« forklarer Allan Sønderskov Darré Aktietorget er helt klar over, at det danske marked ikke har budt på samme noteringsiver, som det svenske har, og derfor er tålmodigheden også stor. »Vi vil på sigt gerne have et aktivitetsniveau i Danmark, der kan afspejler det vi ser i Sverige. Men det tager tid og det er på sigt,« siger Katrine Hoff. Måden at knække koden på er at få det svenske og danske marked til at smelte mere sammen og skabe en volumen, der gør markedet interessant for en bredere skare. »Det vi vil skabe i Danmark er, at selskaber kan levere udbud til et dansk og et svensk marked. Vi ønsker ikke at bygge siloer, men et nordisk kapitalmarked for vækstvirksomheder,« siger Katrine Hoff. Hos Nasdaq First North bliver den kommende konkurrence budt velkommen med en positiv tilgang. »Vi ser det ikke umiddelbart som en direkte konkurrent, og her læner vi os op ad den situation, som vi ser i Sverige, hvor Aktietorget spiller en rolle i en større fødekæde,« siger kommunikationsdirektør i Nasdaq København, Javier Lopez Garrido.  Han henviser til, at I Sverige har selskaber bevæget sig fra Aktietorget til First North og videre til Nasdaqs hovedmarkedet  i takt med at de er vokset sig større. Sidste år tog 9 selskaber rejsen fra Aktietorget til l First North. Sammenlagt har 45 selskaber taget turen fra AktieTorget til First North siden de to markedspladser så dagens lys. »Aktietorgets ankomst er med til at gøre kagen større. Vi ser det ikke som et nulsumsspil,« siger han. Investeringsøkonom i Nordnet Per Hansen vurderer, at der er tale om en konkurrent, men ser den konkurrence som sund for det danske vækstmarked. »Vi har mangler et ordentlig økosystem for danske vækstvirksomheder. Nu er der ting, som peger i den rigtige retning med flere noteringer. Det er en god nyhed, at flere udbyder dukker op på markedet. Konkurrence er sundt,« forklarer han. I dag har Freetrailer i alt 1470 trailere i Danmark, Sverige og Norge og udlejer i gennemsnit 30.000 trailere hver måned. Det svarer til 360.000 udlejninger på årsbasis, og siden opstarten i 2004 har Freetrailer stået for over to mio. udlejninger. Allan Sønderskov Darré forventer at rejse i omegnen af 20 millioner svenske kroner, og investeringen skal bidrage til at skabe vækst på 1100 procent i Norge, gå fra 400 til 2000 trailere i Sverige samt fordoble antallet af Freetrailere på vejene i Danmark.",
        "metadata": {
            "source": "https://www.berlingske.dk/virksomheder/danske-trailere-skal-faa-svensk-miniboers-ud-af-starthullerne-i-danmark",
            "image_url": "https://berlingske.bmcdn.dk/media/cache/resolve/image_x_large/image/1/10549/21003256-aktietorg.jpg",
            "publication_time": "Tirsdag d. 22. maj 2018, kl. 07.00",
            "author": "Morten Jasper",
            "related_links": [],
            "attachments": []
        }
    }
}