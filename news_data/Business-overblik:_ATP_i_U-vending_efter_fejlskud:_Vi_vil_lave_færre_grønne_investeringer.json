{
    "version": "1.0",
    "document": {
        "id": "https://www_berlingske_dk/business/business-overblik-atp-i-u-vending-efter-fejlskud-vi-vil-lave-faerre",
        "title": "Business-overblik: ATP i U-vending efter fejlskud: Vi vil lave færre grønne investeringer",
        "content": "Godmorgen og velkommen til tirsdagens Business-overblik. I dag runder vi blandt andet: Men vi begynder med danskernes tvungne pensionskasse ATP, der nu har et forandret syn på klimainvesteringer. God læselyst, og følg med dagen igennem påBerlingske Business! ATP i U-vending efter fejlskud: Vi vil lave færre grønne investeringer Der vil komme færre grønne investeringer ind ad døren hos ATP, danskernes obligatoriske pensionskasse, da afkastet er »helt uinteressant«. Sådan siger Martin Præstegaard, som er direktør i danskernes obligatoriske pensionskasse, i et interview tilFinans: »Og hvis de endelig kommer ind ad døren, vil de blive gransket meget grundigt i forhold til risikoen. Så bliver der lavet færre grønne investeringer, når vi står med den erfaring, som vi har nu? Ja, det gør der,« siger han til Finans. Meldingen er en direkte konsekvens af, at det er blevet dyrere og mere risikabelt at investere danskernes pensionskroner i grønne løsninger. ATPs hovedopgave er at sikre danske lønmodtagere en livslang pensionsydelse, der er så høj som muligt. De seneste år har pensionskassen dog ikke formået at levere prangende afkast til fremtidige pensionister. Tværtimod. Kritikken er derfor haglet ned. ATP er eksempelvis blevet kritiseret for sin investering i bådeden svenske batteriproducent Northvoltsamt satsningen på den danske producent af brintteknologi Green Hydrogen Systems. Begge selskaber er kriseramte. Meldingen om nu at skrue ned for klimainvesteringer strider mod ATPs mål for 2025 om at have 100 milliarder kroner i grønne investeringer og 200 milliarder kroner i 2030. Men den ambition skal ikke nås for enhver pris, da det vigtigste er kundernes afkast, lyder det fra Præstegaard. Læs hele historien hos Finans her. 1. Google underskriver aftale om at bruge atomkraft til at drive AI-datacentre Google har underskrevet verdens første aftale om at købe strøm fra flere små modulære reaktorer for at kunne generere de enorme mængder energi, der er nødvendigt for at drive AI-datacentre. Det skriverBBCogReuters. Aftalen har de indgået med virksomheden Kairos Power, og forventningen er, at den første modulære reaktor er klar i 2030. Virksomhederne har ikke oplyst økonomiske detaljer, ej heller hvor i USA anlæggene skal opføres. 2. Nvidias aktie rammer rekordhøjde Aktien i den tunge AI-chipproducent Nvidia lukkede mandag på det højeste niveau nogensinde. Det sker efter, at selskabet har haft succes med at dæmpe investorernes bekymringer om produktforsinkelser og dets langsigtede vækstudsigter. Det skriverBloomberg. Siden 1. oktober er aktien steget med 18 procent, hvilket placerer Nvidia lige i hælene på Apple og dermed meget tæt på at være verdens mest værdifulde virksomhed. En titel som selskabet havde kortvarigt i juni måned, men som var efterfulgt af en korrektion, da aktien efter blot tre handelsdage faldt med 13 procent. 3. Lundbeck foretager det største opkøb nogensinde Danske Lundbeck har købt det amerikanske biotekselskab Longboard for 17 milliarder danske kroner. Det fik i går selskabets aktie til at falde med fem procent. Lundbecks administrerende direktør Charl van Zyl ser det som et resultat af, at det vil tage lang tid for investorer og analytikere at forstå det store opkøb. Det skriverFinans. Selskabet afholder kapitalmarkedsdag i næste uge, hvor de vil gå yderligere i detaljer med opkøbet af Longboard Pharmaceuticals.  1. Kødkongen Kurt Skare mistede livsværket: »Nykredit udløste helvede« Kurt Skare og hans datter Gitte Skare rejser skarp kritik af Nykredit, som de anklager for at være årsagen til, at livsværket i dag er forsvundet eller på andre hænder. Nykredit forhindrede dem nemlig i at skifte bank, og ifølge Skare betød det, at kødimperiet gik konkurs. Samtidig mener Skare, at banken opererede med »en skjult dagsorden«. Nykredit har ingen kommentarer.  Tobias Lind Larsen har historien. Læs den her.  2. Skidt, slemt og forfærdeligt. Salget svigter stort for de europæiske bilgiganter Det står slemt til for de tyske bilproducenter. I sidste uge kom der nye tal for salget i årets tredje kvartal, og det er ikke for sarte sjæle. Det er ét marked, der er en møllesten om halsen på dem alle. Læs historien af Ramsus Lolk Christensen her. Thomas Bernt: Er du bekymret ved tanken om Trump – han er faktisk ikke dit største problem Skal man sige det på godt dansk, så kan det godt være, at du har lyst til at skide grønne grise ved tanken om Trump, skriver Berlingskes erhvervskommentator Thomas Bernt. Vi bør alle snarere frygte den amerikanske statsgæld og det amerikanske statsunderskud. Læs ugens privatøkonomiske nyhedsbrev »Dine Penge« skrevet af erhvervskommentator Thomas Bernt her. Aktier – indeks og udvikling i procent USA – lukkekurser mandag: Asien – indeks tirsdag kl. 07.22: Tak, fordi du læste med!",
        "metadata": {
            "source": "https://www.berlingske.dk/business/business-overblik-atp-i-u-vending-efter-fejlskud-vi-vil-lave-faerre",
            "image_url": "https://berlingske.bmcdn.dk/media/cache/resolve/image_x_large/image/184/1846725/24812801-atp-har-fet-heftig-kritik-for-ikke-at-levere-et-g.jpg",
            "publication_time": "Tirsdag d. 15. oktober 2024, kl. 07.37",
            "author": "Trine Vester",
            "related_links": [],
            "attachments": []
        }
    }
}