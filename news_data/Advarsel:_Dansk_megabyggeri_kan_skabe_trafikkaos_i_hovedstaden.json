{
    "version": "1.0",
    "document": {
        "id": "https://www_berlingske_dk/metropol/advarsel-dansk-megabyggeri-kan-skabe-trafikkaos-i-hovedstaden",
        "title": "Advarsel: Dansk megabyggeri kan skabe trafikkaos i hovedstaden",
        "content": "Megaprojektet er blevet udråbt til at ville forandre Danmark markant. Med et prisskilt på over 50 milliarder kroner er det planen, at Femern Bælt-forbindelsen skal forbinde Danmark fra Lolland-Falster til Tyskland. Men den nye Femern Bælt-forbindelse kan skabe problemer for togtrafikken længere nordpå – i hovedstadsområdet og over Øresundsbroen. Dele af jernbanenettet i hovedstaden er nemlig ikke gearet til at håndtere den stigning i togtrafikken, som forventes at komme, når Femern Bælt-forbindelsen tages i brug. Især Øresundsbroen risikerer at blive en flaskehals, hvor der kan opstå både kapacitetsudfordringer og forsinkelser. Det skriverTV 2 Kosmopolpå baggrund af to svenske rapporter, der viser, atkapaciteten over Øresunder udfordret, og atjernbanenettet hernærmer sig kapacitetsgrænsen. En problematik, som flere svenske politikere også har udtrykt bekymring over, skriver mediet. Eksempelvis kalder Socialdemokraterna i den svenske Riksdag til handling. »De danske og svenske regeringer må sikre, at Øresund ikke bliver en flaskehals, og at den øgede gods- og fjerntrafik ikke fortrænger arbejdsmarkedspendlingen i Skåne og Øresundsregionen,« skriver partiet ifølge TV 2 Kosmopol i etforslag. Også vejene i hovedstadsområdet vil formentlig blive yderligere belastet af flere lastbiler. En mobilitetsanalyse for trafikken i hovedstadsområdet udarbejdet af hovedstadskommunerne og Region Hovedstaden, og somBerlingsketidligere har skrevet om, viser, at der i 2035 vil køre 11 procent flere lastbiler sammenlignet med i år. Udviklingen bliver ifølge analysen sat i forbindelse med Femern Bælt-forbindelsen Byggeriet af Femern Bælt-tunnelen begyndte i 2020 på den danske side og året efter på den tyske side. Det forventes at tunnelen kan åbne i 2029. Den bliver med sin længde på 18 kilometer verdens længste sænketunnel. Lige nu lyder trafikprognosen fra det statsejede selskab Sund & Bælt – der står for den overordnede styring af tunnelen – på, at 5.000 til 6.000 køretøjer vil køre  gennem tunnelen hver dag. Herefter vil tallet langsomt stige til 10.000, hvilket dog i høj grad afhænger af den pris for en gennemkørsel, Transportministeriet vil lægge sig fast på. Den øverste chef for Sund & Bælt, Mikkel Hemmingsen, mener, at den kommende tysklandsforbindelse vil forandre Danmark markant. Det har han tidligere forklaret tilBerlingske: »Med tunnelen kan Lolland-Falster blive et alternativ til den jyske vestkyst som rejsemål for nordtyskere. Jeg tror, at der helt uundgåeligt vil komme en vækst i den lokale turisme,« har han sagt. Derudover må også Københavnforventeflere tyske turister. ",
        "metadata": {
            "source": "https://www.berlingske.dk/metropol/advarsel-dansk-megabyggeri-kan-skabe-trafikkaos-i-hovedstaden",
            "image_url": null,
            "publication_time": "Lørdag d. 26. oktober 2024, kl. 12.31",
            "author": "Marie Bebe",
            "related_links": [],
            "attachments": []
        }
    }
}