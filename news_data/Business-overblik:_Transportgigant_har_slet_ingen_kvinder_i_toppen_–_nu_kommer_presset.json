{
    "version": "1.0",
    "document": {
        "id": "https://www_berlingske_dk/business/business-overblik-transportgigant-har-slet-ingen-kvinder-i-toppen-nu",
        "title": "Business-overblik: Transportgigant har slet ingen kvinder i toppen – nu kommer presset",
        "content": "Godmorgen og velkommen til en ny uges første, hurtige Business-overblik. I dag runder vi blandt andet: Men vi begynder med de helt manglende kvindelige ledere i det, der snart bliver Danmarks næststørste virksomhed. God læselyst, og følg med dagen igennem påBerlingske Business! Transportgigant har slet ingen kvinder i toppen – nu kommer presset Den danske transportgigant DSV har ikke en eneste kvinde i sine øverste ledelseslag – og nu kommer presset. For med danmarkshistoriens næststørste opkøb, nemlig den tyske konkurrent DB Schenker, mener investorerne nu, at der skal rettes op på ubalancen,skriver Finans. »Det vil vi da klart opfordre DSV til at lægge sig i selen for,« siger investeringsdirektør Anders Schelde fra AkademikerPension, der har investeret over 400 millioner kroner i DSV. Han opfordrer DSV-ledelsen til »selvfølgelig« at »udnytte alle de muligheder, der byder sig«. Også Bjørn Vang Jensen, stifter af rådgivningsfirmaet Nanooq Management Consultancies med 40 års erfaring i logistikbranchen, mener, at det vil være »en enorm skuffelse«, hvis DSV ikke benytter kæmpeopkøbet til at ændre på kønsbalancen i ledelsen. For selv om flere end hver tredje ansat i DSV er kvinde, er der hverken i øverste eller næstøverste ledelseslag nogen kvinder. I tredje ledelseslag er fem procent kvinder. 1.Danskerne vil hellere trappe ned end direkte på pension Flertallet af danskerne vil helst trappe ned end gå direkte på pension, når de skal forlade arbejdsmarkedet. 69 procent ønsker ifølge en ny Megafon-undersøgelsefor TV 2at arbejde i begrænset omfang, så længe de kan, mens 20 procent helst vil trække sig tilbage, så snart de har mulighed for det. Ni procent ønsker at arbejde, så længe de kan. Jesper Brask Fischer, velfærds- og seniorchef hos pensionskassen PFA Pension, ser fleksibilitet og færre arbejdstimer som nogle af de knapper, man kan skrue på, hvis man ønsker at beholde flere seniorer på arbejdsmarkedet. Hvis en tredjedel af de 65-74-åruge arbejder 25 timer om ugen i to år, svarer det ifølge PFA til omkring 15.000 fuldtidshænder. 2.Eksport til Tyskland og Sverige falder Den danske eksport til nærmarkederne Tyskland og Sverige falder, mens den stiger til Sydeuropa. »Der er slående og tydelige vækstforskelle mellem syd og nord,« siger Allan Sørensen, cheføkonom i erhvervsorganisationen Dansk Industri (DI),til Børsen. Eksporten til Sydeuropa (Grækenland, Italien, Spanien, Portugal og Frankrig) er fra 2022 til 2024 steget med ti procent, mens den er faldet med seks procent til Nordeuropa, heriblandt Tyskland og Sverige, hvor økonomierne lige nu står fuldstændigt stille. 3.Om ti år kan der mangle 10.000 elektrikere Om ti år kan Danmark mangle 10.000 elektrikere, viser en analyse fra Arbejderbevægelsens Erhvervsråd. Detskriver Politiken. Derfor skal flere kvinder lokkes til at blive elektrikere. I dag er det ifølge erhvervstænketanken Axcelfuture kun en-tre procent af de årligt 1.000-1.200 færdiguddannede elktrikere, der er kvinder. »Den grønne omstilling afhænger i høj grad af faglært arbejdskraft, især inden for tekniske fag som elinstallation, energioptimering og vedvarende energi. Hvis halvdelen af befolkningen – kvinder – ikke deltager i disse erhverv, risikerer vi at mangle den nødvendige arbejdskraft til at sikre en succesfuld omstilling«, siger Joachim Sperling, direktør i Axcelfuture.    1.Danskerne har ondt i arbejdslivet, og det bliver værre. Topdirektør kalder udviklingen for »skræmmende« Ny undersøgelse fra pensionsselskabet Velliv viser, at 86 procent af danskerne mener, at de ikke har helbredet til at holde til et helt arbejdsliv. Topdirektør frygter, at mange ender på førtidspension.Læs historien her. 2. Nye problemer hos Thomas Rolin sætter millioner af investorers penge i klemme Thomas Rolin og hans firma Fundbricks har rejst over 300 millioner kroner hos almindelige danskere til forskellige ejendomsprojekter. Men ét for ét er de stødt på udfordringer – denne gang i Assens på Fyn. Det får dog ikek Rolin til at stoppe sin jagt på penge til nye projekter.Læs historien her. En stor del af din pensionsopsparing er på spil: Her er, hvad du skal vide om det amerikanske præsidentvalg De to amerikanske præsidentkandidater ligger side om side i meningsmålingerne. Men hvem hepper investorerne egentligt på? Berlingske har spurgt flere strateger, og stemningen peger umiddelbart på Trump – af flere årsager.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.05: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-transportgigant-har-slet-ingen-kvinder-i-toppen-nu",
            "image_url": "https://berlingske.bmcdn.dk/media/cache/resolve/image_x_large/image/183/1838950/24798066-der-er-ikke-en-eneste-kvinde-i-hverken-dsvs-verst.jpg",
            "publication_time": "Mandag d. 23. september 2024, kl. 07.10",
            "author": "Thomas Breinstrup",
            "related_links": [],
            "attachments": []
        }
    }
}