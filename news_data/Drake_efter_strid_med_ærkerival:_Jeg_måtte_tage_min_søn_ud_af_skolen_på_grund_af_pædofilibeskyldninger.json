{
    "version": "1.0",
    "document": {
        "id": "https://www_berlingske_dk/kultur/drake-efter-strid-med-aerkerival-jeg-maatte-tage-min-soen-ud-af-skolen-paa",
        "title": "Drake efter strid med ærkerival: Jeg måtte tage min søn ud af skolen på grund af pædofilibeskyldninger",
        "content": "Det var et af de største hit i 2024, og for nylig vandt kunstneren bag fem grammyer for nummeret. Natten til mandag spillede det tilmed en af hovedrollerne i Super Bowls berømte halvlegsshow. »Not Like Us« har været et kæmpehit for Kendrick Lamar, men for manden, som nummeret handler om – Drake – har nummeret udviklet sig til noget, der minder om et mareridt. I et81 sider langt søgsmål,som amerikanske medier refererertil, hævder Drake blandt andet, at han som en konsekvens af sangens beskyldninger mod ham for pædofili, har måttet tage sin søn ud af skolen af sikkerhedshensyn, at en af Drakes sikkerhedsfolk er blevet skudt, og at nummeret har medført indbrud i Drakes hus. Ifølge journalist på Soundvenue Kjartan F. Stolberg, der har fulgt de to musikere, er konflikten mellem de to musikere eskaleret og minder nu om tilstanden i det amerikanske rapmiljø i 1990erne: »Der er hentydninger i både »Not Like Us« og andre diss-tracks fra Kendrick Lamar til, at Drake ikke engang fortjener at være i live, som jeg synes er meget, meget voldsomt. Og som jo netop også er en diskurs, der ikke har været i mainstream hiphop siden Biggie og Tupac,« fortæller journalist på Soundvenue Kjartan F Stolberg. Tupac og Biggie var to af rappens store, amerikanske stjerner i 1990erne. Fejden mellem Tupac og Biggie startede, efter Tupac blev skudt, hvorefter han begyndte at mistænke Biggie og den nufængslede Sean »P. Diddy« Combsfor at stå bag. Kontroversen mellem Kendrick Lamar og Drake har været talrige og går år tilbage,som Berlingske tidligere har beskrevet. Kort fortalt har de to musikere i over ti år haft en såkaldtbeefkørende, hvor de langer ud efter hinanden i deres raptekster, en kendt disciplin inden for hiphop. I hittet »King Kunta« beskylder Kendrick eksempelvis Drake for ikke at skrive sine egne tekster, og Drake har slået verbalt tilbage og beskyldt Kendrick for at udøve vold mod sin forlovede og hævdet, at hans søn i virkeligheden ikke er hans. Den foreløbige kulmination ibeef’enmellem de to kom sidste år i maj, da Kendrick Lamar udgav nummeret »Not Like Us«. Her kalder Lamar direkte Drake for pædofil, og den anklage fik efterfølgende Drake til at sagsøge Lamars pladeselskab Universal Music for ærekrænkelse og chikane. Illustrationen, der hører til nummeret, er tillige baseret på et luftfoto af Drakes hjem i Toronto i Canada og er dækket til med en række røde prikker, som ligner dem, der i USA ofte bruges til at registrere tilstedeværelsen af registrerede seksualforbrydere.  Kendrick Lamar's “Not Like Us” cover is Drake's Toronto mansion covered with registered s*x offender app markersWowpic.twitter.com/WWRrnXLJXz Ifølge Drakes søgsmål mod Universal Music skulle der efter sangens udgivelse have været flere forsøg på indbrud i Drakes hus, hvor det lykkedes en mand at komme ind på Drakes adresse ved at grave sig under hegnet med sine bare hænder. Ligeledes har der været en episode med bevæbnede mænd i en bil, som kørte op til huset og råbte »Fuck Drake«, hvorefter de åbnede ild og skød en af Drakes sikkerhedsfolk på hans hjemmeadresse. Det fremgår også af retsdokumentet, at der har været hængt flyers op i Toronto med billeder af Drake og en canadisk youtuber, som er blevet dømt for seksuelle overgreb med teksten »Canadiske sexkrænkere bliver nødt til at holde sammen«. Det er de hændelser, der var medvirkende til, at Drake tog sin søn ud af skolen i Toronto og efterfølgende i løbet af sommeren 2024 følte sig tvunget til at sende både sin søn og sønnens mor ud af byen, fordi han frygtede for deres sikkerhed. Søgsmålet hævder også, at folkedomstolen på de sociale medier allerede har dømt Drake, og at offentliggørelsen af sangen har været med til at legitimere de påstande, som allerede florerede på sociale medier, og som sangen også indeholder. Drake er ikke på noget tidspunkt blevet hverken sigtet eller tiltalt for pædofili og grooming, men påstandene om pædofili og grooming mod Drake har floreret i mange år på sociale medier. Det har gjort det nemt for Kendrick Lamar at benytte sig af disse beskyldninger, mener Kjartan F. Stolberg. »Folk har kunnet se, at der har været røg længe, og så tænker de, at når der er røg, så må der også være ild,« siger Kjartan F. Stolberg med reference til detpåståede forhold mellem Drake og den dengang 18-årige model Bella Harris. Drakes relation til barnestjernen Millie Bobby Brown, som i en alder af 14 år fortalte, at han hjalp hende med relationer til drenge, har også tidligere vakt opsigt blandt fans på de sociale medier.  Ifølge Kjartan F. Stolberg blev »Not Like Us« allerede ved udgivelsen tolket som en sejr for Kendrick Lamar ibeef’enmed Drake. »Sangen har gået sejrsrunde efter sejrsrunde efter sejrsrunde,« fortæller Kjartan F. Stolberg med reference til det faktum, at sangen ved dette års Grammys indbragte fem priser og generelt har taget verden med storm. Universal Records, Kendrick Lamars pladeselskab, som er blevet sagsøgt af Drake, er i øvrigt også Drakes pladeselskab. De afviser anklagerne og hævder, at de har stået bag Drake, og henviser til den succes, han har opnået gennem pladeselskabet, samt det faktum, at han selv har brugt pladeselskabet til at deltage i disserap battles. ",
        "metadata": {
            "source": "https://www.berlingske.dk/kultur/drake-efter-strid-med-aerkerival-jeg-maatte-tage-min-soen-ud-af-skolen-paa",
            "image_url": null,
            "publication_time": "Onsdag d. 12. februar 2025, kl. 15.10",
            "author": "Christoffer Løntoft Baun",
            "related_links": [],
            "attachments": []
        }
    }
}