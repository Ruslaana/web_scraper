{
    "version": "1.0",
    "document": {
        "id": "https://www_berlingske_dk/kommentarer/laeger-formidler-desvaerre-ikke-hele-sandheden-om-kiropraktisk",
        "title": "Læger formidler desværre ikke hele sandheden om kiropraktisk behandling af børn",
        "content": "6. juli opridser Ida Donkinfra Læger Formidler i Berlingske hvorfor hun ikke mener, at kiropraktorer skal behandle spædbørn. Desværre er Donkin enten ikke helt opdateret på forskning eller også overser hun den forskning, der ikke passer ind i hendes kram. Det er tankevækkende, at konklusionen i denartikel fra Cochrane, som Ida Donkin selv linker til, faktisk siger, at de børn, der har fået manipulationsbehandling, græd signifikant mindre OG at forbedringerne er klinisk signifikante i fem af de seks studier, artiklen bygger på. På den baggrund kan det undre, at Donkin kan udlægge det som »sundhedsvidenskaben er dybt uenige heri« (at kiropraktisk behandling kan hjælpe, hvis gråden skyldes problemer i bevægeapparatet). Nåja, og at der ikke er blevet rapporteret bivirkninger eller skader. Men det får Læger Formidler og Ida Donkin ikke nævnt. FAKTACochrane-undersøgelsenDet står der i den Cochrane-undersøgelse, som Lone Kousgaard Jørgensen og Ida Donkin refererer til:The majority of the included trials appeared to indicate that the parents of infants receiving manipulative therapies reported fewer hours crying per day than parents whose infants did not ... However, most studies had a high risk of performance bias due to the fact that the assessors (parents) were not blind to who had received the intervention. When combining only those trials with a low risk of such performance bias, the results did not reach statistical significance.Oversat til dansk:Flertallet af de omfattede forsøg synes at antyde, at forældre til børn, som modtog manipulationsbehandling, meldte om færre timer med gråd pr. dag end de forældre, hvis børn ikke havde modtaget behandling. Men de fleste studier har en høj risiko for performance bias, idet de bedømmende forældre naturligvis ikke er blinde for, hvem der havde og ikke havde modtaget behandling. Sammenligner man kun de forsøg, hvor denne risiko er lav, er der ingen statistisk forskel af betydning.FOLD UD Det står der i den Cochrane-undersøgelse, som Lone Kousgaard Jørgensen og Ida Donkin refererer til: The majority of the included trials appeared to indicate that the parents of infants receiving manipulative therapies reported fewer hours crying per day than parents whose infants did not ... However, most studies had a high risk of performance bias due to the fact that the assessors (parents) were not blind to who had received the intervention. When combining only those trials with a low risk of such performance bias, the results did not reach statistical significance. Oversat til dansk: Flertallet af de omfattede forsøg synes at antyde, at forældre til børn, som modtog manipulationsbehandling, meldte om færre timer med gråd pr. dag end de forældre, hvis børn ikke havde modtaget behandling. Men de fleste studier har en høj risiko for performance bias, idet de bedømmende forældre naturligvis ikke er blinde for, hvem der havde og ikke havde modtaget behandling. Sammenligner man kun de forsøg, hvor denne risiko er lav, er der ingen statistisk forskel af betydning. Eksperterne er dog enige om, at området bør undersøges bedre, og derfor har læger og kiropraktorer sammen gennemført et omfattende kontrolleret klinisk lodtrækningsforsøg i Danmark, der skal undersøge effekten af kiropraktisk behandling på spædbørnskolik. Dataindsamlingen er netop afsluttet og resultaterne vil kunne danne baggrund for evidensbaseret oplysning til forældrene. Det er til gengæld rigtigt, at mange spædbørn besøger en kiropraktor i løbet af deres første leveår. Gråd er en af årsagerne, men mange oplever også, at deres barn ikke kan sove om dagen eller har et skævt baghoved. Mange af disse børn har naturligvis allerede været hos lægen. Og er blevet sendt hjem med et budskab om at vente, fordi det går over. Lone Kousgaard JørgensenFold sammenLæs mereFoto: Lone Kousgaard Jørgensen. Heldigvis vælger disse forældre at besøge en autoriseret og højtuddannet sundhedsperson - en kiropraktor – som undersøger barnet grundigt og måske behandler det. Hvis altså undersøgelsen viser, at barnet fejler noget med bevægeapparatet – ellers sender kiropraktorerne jo barnet tilbage til egen læge. Med hensyn til bivirkninger viste en gennemgang af klagesager fra både Danmark og Norge, at der ingen klager var over kiropraktik til børn under 18 år fra 2004 til 2012. Eller sagt på en anden måde: tusindvis af børn er blevet undersøgt og behandlet og ingen af dem er kommet til skade. Alligevel vil Læger Formidler fratage børn muligheden for at blive undersøgt og få en fuldstændig ukompliceret og ufarlig behandling.",
        "metadata": {
            "source": "https://www.berlingske.dk/kommentarer/laeger-formidler-desvaerre-ikke-hele-sandheden-om-kiropraktisk",
            "image_url": "https://berlingske.bmcdn.dk/media/cache/resolve/image_x_large/image/117/1175426/22989406-14-15.jpg",
            "publication_time": "Torsdag d. 11. juli 2019, kl. 16.00",
            "author": null,
            "related_links": [],
            "attachments": []
        }
    }
}