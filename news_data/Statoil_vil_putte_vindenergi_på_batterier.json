{
    "version": "1.0",
    "document": {
        "id": "https://www_berlingske_dk/virksomheder/statoil-vil-putte-vindenergi-paa-batterier",
        "title": "Statoil vil putte vindenergi på batterier",
        "content": "Det er den flydende vindmøllepark, Hywind Scotland ud for Peterhead i Skotland, som nordmændene vil udstyre med lithiumbatterier med en kapacitet på 1 megawatt-time. Og de vil være på plads i slutningen af 2018, oplyser Statoil ifølge avisen. Statoil har allerede indgået en aftale om batteriprojektet med den skotske regering samt med Offshore Renewable Energy Catapult og Scottish Enterprise. Batterierne vil have en kapacitet, der kan oplade mere end to millioner iPhones, skriver avisen. Det er tyske Siemens, der skal levere fem møller med en samlet kapacitet på 30 megawatt til den flydende vindmøllepark, som ligger 25-30 kilometer fra den skotske kyst og er den første store vindpark baseret på flydende fundamenter.",
        "metadata": {
            "source": "https://www.berlingske.dk/virksomheder/statoil-vil-putte-vindenergi-paa-batterier",
            "image_url": "https://berlingske.bmcdn.dk/media/cache/resolve/image_x_large/image/14/140419/12725840-dieselpriser.jpg",
            "publication_time": "Mandag d. 21. marts 2016, kl. 17.52",
            "author": null,
            "related_links": [],
            "attachments": []
        }
    }
}