{
    "version": "1.0",
    "document": {
        "id": "https://www_berlingske_dk/internationalt/berlusconi-overlever-mistillidsvotum-0",
        "title": "Berlusconi overlever mistillidsvotum",
        "content": "Skandalerne har stået i kø hos Italiens premierminister Silvio Berlusconi de seneste måneder. Men både Senatet og Underhuset har fortsat tillid til ham. Det er resultatet af tillidsafstemninger i de to kamre, hvor Berlusconi ifølge Reuters har vundet i begge tilfælde.Læs også:Dommens dag for Berlusconi Dermed kan den 74-årige mangemilliardær og mediemogul fortsætte på sin politiske toppost, selvom det var overordentligt tæt på. Læs også:En endeløs række af skandaler - Det er knald eller fald den her gang. Og Berlusconi har større risiko for at lide nederlag, end han nogensinde før har gjort, sagde ekspert i europæisk politik Lars Hovbakke Sørensen fra Århus Universitet umiddelbart inden afstemningsresultatet blev offentliggjort. I samme forbindelse slog Lars Hovbakke Sørensen fast, at man ikke afskrive Berlusconi i italiensk politik.Læs også:Rom marcherer mod Berlusconi - Berlusconi står for den politiske stabilitet på trods af alle skandalerne. Og hvis han overlever denne tillidsafstemning, så vil han jo bevise, at han fortsat er den stærke mand, som mange vælgere går efter i Italien, sagde han og tilføjede: - Derfor kan Berlusconi også vinde et kommende valg, for mange vælgere i Italien har en oplevelse af, at han ikke er værre end de andre.",
        "metadata": {
            "source": "https://www.berlingske.dk/internationalt/berlusconi-overlever-mistillidsvotum-0",
            "image_url": "https://berlingske.bmcdn.dk/media/cache/resolve/image_x_large/image/80/809047/3401339-berlusconi.jpg",
            "publication_time": "Tirsdag d. 14. december 2010, kl. 14.01",
            "author": "Johan Winther",
            "related_links": [],
            "attachments": []
        }
    }
}