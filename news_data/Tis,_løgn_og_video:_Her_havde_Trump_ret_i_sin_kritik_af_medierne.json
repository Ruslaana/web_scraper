{
    "version": "1.0",
    "document": {
        "id": "https://www_berlingske_dk/kommentatorer/tis-loegn-og-video-her-havde-trump-ret-i-sin-kritik-af-medierne",
        "title": "Tis, løgn og video: Her havde Trump ret i sin kritik af medierne",
        "content": "Sagnet om tissevideoen er alle Trump-skandalers moder. Det voksede ud af en »efterretningsrapport«, som rystede USA, da den kom ud, ti dage før Trump blev indsat som præsident i januar 2017. Rapporten er for længst stemplet som utroværdig. Den har martret FBI, men nu er der kommet nye oplysninger, som gør det tydeligt, at førende amerikanske medier har begået alvorlige fejl i deres omtale af den. Det var Buzzfeed, der fik skandalen til at rulle ved atoffentliggøre den omstridte rapportskrevet af en tidligere britisk spion, Christopher Steele. Rapporten beskrev et årelangt russisk forsøg på at kurtisere og påvirke Trump, og den fremførte, at Rusland havde blandet sig i den amerikanske valgkamp i 2016. Den mistanke var blevet rejst allerede i løbet af sommeren 2016, men Steele gik videre og bragte en perlerække af udokumenterede påstande om en »sammensværgelse« mellem Trump og den russisk ledelse »på højeste niveau«. Den vildeste af historierne gik på, at Rusland skulle være i besiddelse af »kompromitterende materiale« på Trump, fordi han havde udført »perverterede seksuelle handlinger« i Rusland, mens han blev overvåget af russiske agenter. Blandt andet skulle Trump have lejet præsidentsuiten på et luksushotel i Moskva, hvor han instruerede nogle prostituerede til at tisse på samme seng, som ægteparret Obama havde sovet i under et tidligere besøg. Den slibrige historie skabte en udbredt frygt for, at USA nu fik en præsident, der kunne blive udsat for russisk afpresning. Allerede i 2017 kom det frem, at Hillary Clintons kampagne og det demokratiske parti havde væretmed til at finansiereSteeles research, efter at republikanske donorer havde sat ham i gang. FBI har fået kritik af både det amerikanske justitsministeriumsinterne vagthundogSenatets efterretningsudvalgfor at bruge Steele-rapporten alt for ukritisk og for at henvise til den for at få en retskendelse til at aflytte en Trump-medarbejder. Men historien om Steele-rapporten var også en journalistisk skandale. Venstreorienterede medier gik all-in på de kulørte påstande i Steeles rapport. Rachel Maddow, topvært på MSNBC, påstod, at rapporten byggede på»dybe undercover-kilder i Rusland«, og hun spekulerede i, at Putin kunne bruge tissevideoen til at presse Trump til farlige sikkerhedspolitiske indrømmelser. Mediekritikker Aaron Maté minder om, hvordan Rachel Maddow omtalte den mulige tissevideo i 2017: With all the pee tape jokes today I’d like to submit that the biggest pee tape joke has been the pundits & other prominent voices who’ve taken it seriously. Here eg is@Maddowin Jan 2017 warning that Putin may use the pee tape to force Trump to withdraw US troops near Russia:pic.twitter.com/XuXXagyCNb— Aaron Maté (@aaronjmate)April 12, 2018 With all the pee tape jokes today I’d like to submit that the biggest pee tape joke has been the pundits & other prominent voices who’ve taken it seriously. Here eg is@Maddowin Jan 2017 warning that Putin may use the pee tape to force Trump to withdraw US troops near Russia:pic.twitter.com/XuXXagyCNb Andre store etablerede medier deltog også ivrigt i festen. For eksempel mente Washington Post 24. januar 2017 at kunne sætte navn på en anonym »kilde D«, som i Steeles rapport lancerede tesen om urinseancen i Moskva. Kilden var ifølge den anerkendte avis en belarusisk forretningsmand med forbindelser til Trump. En oplysning, der syntes at gøre hele historien mere troværdig. Der var bare et problem –  historien holdt ikke. Det ved vi i dag, takket være en en modundersøgelse, som Trump satte i gang, inden han gik af. For to uger siden blev Steele-rapportens mest kendte bidragyder, den russisk-amerikanske analytiker Igor Danchenko,tiltalt for at have løjetover for FBI og fabrikeret flere elementer i den famøse rapport. Ifølge tiltalen var Danchenkos mystiske »kilde D« på ingen måde en belarusisk forretningsmand, men snarere en amerikansk PR-rådgiver kendt for at arbejde for det demokratiske parti. Så er der fuld plade på den politisk manipulation. Hvis det er rigtigt, har Demokraterne ikke blot finansieret Steeles detektivarbejde; de har også forsynet ham med den mest kulørte historie i samlingen. De nye oplysninger førte fredag i sidste uge til, at Washington Post med fire års forsinkelsetrak sin påstand om »kilde D« tilbage. Nu er der pres på andre medier, der havde sat samme belarusisk navn på kilden; blandt andet Wall Street Journal, der endnu ikke har ændret isin oprindelige historie. Det er svært at følge med i den tåge af konspirationsteorier, som amerikansk politik har været indhyllet i under Trump. Den tidligere præsident har selv leveret den mest skadelige af slagsen med sin grundløse anklage om, at kun massiv valgsvindel sikrede Joe Biden valgsejren sidste år. Den løgn førte tilstormen på Kongressen, og løgnen æder sig stadig ind på det amerikanske demokratis grundpiller. 6. januar 2021: Trump-tilhængere stormer Kongressen for at forhindre, at Joe Biden anerkendes som USAs nye præsident.Fold sammenLæs mereFoto: Ritzau Scanpix / AFP. Vi må også holde fast i, at der vargode grundetil, at FBI igangsatte en undersøgelse af Trumps mulige samarbejde med Rusland. Vi ved, at russerne gennemførte både »hack- og læk«-operationer samt omfattende manipulationer af sociale medier for at skade Hillary Clinton, mens Trump offentligtheppede på dem. Vi ved også, at Trump gik alt for langt for at forsøge at standse FBIs efterforskning. Men det ændrer ikke på, at Steele-rapporten var et stykke politisk bestillingsarbejde, som blev tillagt alt for stor vægt af både FBI og amerikanske medier. Det startede med Buzzfeeds beslutning om at offentliggøre hele rapporten, selv om den indeholdt voldsomt inkriminerende påstande, der ikke kunne dokumenteres. Og det fortsatte med uendelige spekulationer med afsæt i rapporten. I dag vilhverken CNN eller MSNBC indrømme, at de gik for langt. Det er en skam. Amerikanske mediers uhæmmede omtale af Steele-rapporten var med til at forværre en dyb tillidskrise mellem de etablerede medier og en stor del af den amerikanske befolkning. Samtidig betød Steele-fadæsen, at Trump fik en gylden mulighed for at fremstille hele tesen om Ruslands påvirkning af det amerikanske valg som en løgn og FBIs efterforskning som en »heksejagt«. Trump brugte den ene konspirationsteori til at bygge videre på den næste. Til skade for det amerikanske demokrati.",
        "metadata": {
            "source": "https://www.berlingske.dk/kommentatorer/tis-loegn-og-video-her-havde-trump-ret-i-sin-kritik-af-medierne",
            "image_url": "https://berlingske.bmcdn.dk/media/cache/resolve/image_x_large/image/148/1486992/23928127-topshot-us-politics-trump-presser.jpg",
            "publication_time": "Lørdag d. 20. november 2021, kl. 08.00",
            "author": "Pierre Collignon",
            "related_links": [],
            "attachments": []
        }
    }
}