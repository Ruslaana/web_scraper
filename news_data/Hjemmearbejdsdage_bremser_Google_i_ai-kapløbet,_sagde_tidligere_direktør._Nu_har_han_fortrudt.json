{
    "version": "1.0",
    "document": {
        "id": "https://www_berlingske_dk/business/hjemmearbejdsdage-bremser-google-i-ai-kaploebet-sagde-tidligere-direktoer",
        "title": "Hjemmearbejdsdage bremser Google i ai-kapløbet, sagde tidligere direktør. Nu har han fortrudt",
        "content": "Googles tidligere direktør og bestyrelsesmedlem Eric Schmidt var tidligere på ugen i vælten for at kritisere arbejdsformen i sit gamle firma. Ved et oplæg på Stanford University pegede den tidligere direktør på medarbejdernes mange hjemmearbejdsdage som en af årsagerne til, at Google er sakket bagud i ai-kapløbet. »Google besluttede, at balance mellem arbejde og privatliv og at gå tidligt hjem og arbejde hjemmefra var vigtigere end at vinde,« sagde Eric Schmidt til de studerende ifølge medietFortune. Han tilføjede, at startups får succes, fordi medarbejderne »arbejder som ind i helvede«. En video fra oplægget blev efterfølgende lagt på nettet, og den tidligere direktør trækker nu sit udsagn tilbage. I en e-mail tilThe Wall Street Journal skriver han ifølge mediet, at han beklager sin fejl. »Jeg talte forkert om Google og deres arbejdstider.« Eric Schmidt var direktør i Google fra 2001 til 2011 og sad i virksomhedens bestyrelse frem til 2018. Han arbejdede for Google frem til 2020. Debatten om mere fleksible arbejdsformer og muligheden for hjemmearbejde fik for alvor fart i kølvandet på corona. Her tvang nedlukningen folk til at klare arbejdet fra spisebordet derhjemme, og efterfølgende blev den nye arbejdsform hængende. Flere arbejdspladser har taget hybridformen til sig og indrettetkontorer med færre kvadratmeter og færre skriveborde, og mens nogle virksomhederer fuldstændig ligeglademed, hvor deres ansatte klarer deres arbejde fra, har andre kaldt deres ansattetilbage på pinden. Det gælder også Google. The Wall Street Journalskriver, at techvirksomheden siden 2022 har krævet, at deres medarbejdere møder ind på kontoret minimum tre gange om ugen. Sker det ikke, rækker de ud til medarbejderne og beder dem om at møde op. Ifølge mediet er Eric Schmidt ikke den første erhvervsleder, der kritiserer den nye arbejdskultur for at bremse effektiviteten og konkurrenceevnen i virksomhederne. Teslas direktør, Elon Musk, har blandt andet kaldt det»moralsk forkert«, at nogle arbejder hjemmefra, når andre faggrupper er nødsaget til at møde op hver dag.",
        "metadata": {
            "source": "https://www.berlingske.dk/business/hjemmearbejdsdage-bremser-google-i-ai-kaploebet-sagde-tidligere-direktoer",
            "image_url": "https://berlingske.bmcdn.dk/media/cache/resolve/image_x_large/image/182/1826225/24772655-eric-schmidt-var-direktr-i-google-fra-2001-til-20.jpg",
            "publication_time": "Torsdag d. 15. august 2024, kl. 15.30",
            "author": "Kathinka Sonne Olsen",
            "related_links": [],
            "attachments": []
        }
    }
}