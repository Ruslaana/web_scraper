{
    "version": "1.0",
    "document": {
        "id": "https://www_berlingske_dk/business/bmws-usynlige-milliardaer-og-trangen-til-at-give-penge-vaek",
        "title": "BMWs usynlige milliardær og trangen til at give penge væk",
        "content": "Det ligger naturligt for Susanne Klatten at holde lav profil. Hun bryder sig ikke om at blive omtalt som »arving« eller »Tysklands rigeste kvinde«. Men det er hun – med over 18 milliarder euro i pengetanken – og den slags har det med i sig selv at skabe opmærksomhed. Et kidnapningsforsøg, da hun var 16 år, samt en slibrig afpresningsaffære med en schweizisk gigolo i 2007 har kun bekræftet hende i, at offentlighedens søgelys er noget, man helst holder sig ude af.  »Hvad er det dog for et tillægsord – rig? Det beskriver ikke mennesker, det beskriver kun en status. Det er måske vigtigt for andre. Men ikke for mig,« svarede hun tidligere i år, da det en sjælden gang lykkedes avisen Die Zeit at få et interview. FAKTAQuandt, gigoloen og nazifortidenSusanne Klatten er født i 1962 som barn af Herbert og Joanna Quandt og oldebarn til Günther Quandt, der lagde grunden til Quandt-dynastiets erhvervsbesiddelser. Hun er uddannet erhvervsøkonom og har en MBA fra eliteskolen IMD i Lausanne. Som ung arbejdede hun bl.a. for reklame­bureauet Young & Rubicam og konsulent­firmaet McKinsey – typisk under navnet Susanne Kant for at undgå opmærksomhed. Da hun i 1990 giftede sig med BMW-ingeniøren Jan Klatten, tøvede hun heller ikke med at tage hans efternavn. Han hjælper i dag med at drive hendes investeringsfirma SKion og sidder bl.a. i Nordex’ bestyrelse. Parret har tre børn sammen.I de få interview, hun har givet, er der én ting, hun ikke snakker om: Den schweiziske gigolo Helg Sgarb, der i 2007 afpressede hende med hemmelige intime optagelser af deres ophold på et italiensk luksushotel. Sgarb, der siden blev idømt seks års fængsel, viste sig at være søn af en polsk jøde, der under Anden Verdenskrig blev brugt som tvangsarbejder på en af Quandt-familiens fabrikker.Familien har siden erkendt sin mørke fortid med relationer til Nazi-styret, som også afdækkes i dokumentar­filmen »Das Schweigen der Quandts«. Filmen kan bl.a. ses på YouTube.youtube.com/watch?v=FpQpgd_EeWYFOLD UD Susanne Klatten er født i 1962 som barn af Herbert og Joanna Quandt og oldebarn til Günther Quandt, der lagde grunden til Quandt-dynastiets erhvervsbesiddelser. Hun er uddannet erhvervsøkonom og har en MBA fra eliteskolen IMD i Lausanne. Som ung arbejdede hun bl.a. for reklame­bureauet Young & Rubicam og konsulent­firmaet McKinsey – typisk under navnet Susanne Kant for at undgå opmærksomhed. Da hun i 1990 giftede sig med BMW-ingeniøren Jan Klatten, tøvede hun heller ikke med at tage hans efternavn. Han hjælper i dag med at drive hendes investeringsfirma SKion og sidder bl.a. i Nordex’ bestyrelse. Parret har tre børn sammen. I de få interview, hun har givet, er der én ting, hun ikke snakker om: Den schweiziske gigolo Helg Sgarb, der i 2007 afpressede hende med hemmelige intime optagelser af deres ophold på et italiensk luksushotel. Sgarb, der siden blev idømt seks års fængsel, viste sig at være søn af en polsk jøde, der under Anden Verdenskrig blev brugt som tvangsarbejder på en af Quandt-familiens fabrikker. Familien har siden erkendt sin mørke fortid med relationer til Nazi-styret, som også afdækkes i dokumentar­filmen »Das Schweigen der Quandts«. Filmen kan bl.a. ses på YouTube. youtube.com/watch?v=FpQpgd_EeWY På det seneste er hun alligevel dukket op til overfladen. Og det er en selvsikker erhvervskvinde, den 54-årige tysker med det korte blonde hår nu har afsløret sig som. Susanne Klatten bærer til daglig sin mands efternavn, men kan ikke skjule, at hun udspringer af den tyske Quandt-familie, der blandt andet ejer godt halvdelen af den tyske luksusbilproducent BMW. Både hun og broderen, Stefan Quandt, sidder i BMWs bestyrelse som de største aktionærer – og meget aktive af slagsen. Aktiv er hun også som hovedaktionær i kemivirksomheden Altana, hvor hun bl.a. spillede en vigtig rolle under salget af farma-divisionen til Nycomed for nogle år siden.  Aktier i begge selskaber arvedede hun sig til, men Altana har hun på egen hånd overtaget 100 pct. af, og hun har opdyrket aktieposter i bl.a. vindmølleproducenten Nordex og en række selskaber inden for specielt vandmiljø og ny teknologi. Når hun alligevel er kommet lidt ud af sit skjul, hvad offentlighed angår, skyldes det, at hun for alvor har fattet interesse for at give en del af sine penge væk. Og det på en måde, som man i Tyskland har lagt mærke til.  Beløbet er ikke stort – 100 mio. euro over de næste fem år – men pengene er ikke lagt i en traditionel familiefond. De skal gives målrettet til specifikke projekter, som hun selv udvælger i samarbejde med det filantropiske rådgivningsfirma Phineo. »SKala« kalder hun initiativet: SK er hendes initialer, og ordet skala fortæller, at hun foretrækker små projekter med stor effekt. At smide store summer efter stort opslåede mål er ikke hendes stil, forklarede hun i førnævnte interview. »Når jeg slår op i avisen, tænker jeg også: Det ville være dejligt, hvis man kunne løse mange problemer med penge. Men så simpel er verden ikke.« ",
        "metadata": {
            "source": "https://www.berlingske.dk/business/bmws-usynlige-milliardaer-og-trangen-til-at-give-penge-vaek",
            "image_url": "https://berlingske.bmcdn.dk/media/cache/resolve/image_x_large/image/4/40046/15538144-billede.jpeg",
            "publication_time": "Onsdag d. 23. november 2016, kl. 08.30",
            "author": "Bibi Christensen",
            "related_links": [],
            "attachments": []
        }
    }
}