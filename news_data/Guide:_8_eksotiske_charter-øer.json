{
    "version": "1.0",
    "document": {
        "id": "https://www_berlingske_dk/rejser/guide-8-eksotiske-charter-oeer",
        "title": "Guide: 8 eksotiske charter-øer",
        "content": "Når mørke og slud kommer krybende, vælger mange af os at søge tilflugt under varmere himmelstrøg. De Kanariske Øer og Thailand er blandt vinterferie-favoritterne – ikke bare hos os danskere, men også hos andre skandinaver, englændere, tyskere og hollændere – så efterspørgslen på charterrejser hertil er stor. Men hvis du kigger ud over de store oceaner, er der masser af hvide strande, sol, tyrkisblåt vand og gennemsnitstempraturer over 25 grader året rundt.  Den Dominikanske RepublikDa Christoffer Columbus i 1492 kastede anker i Caribien ud for Den Dominikanske Republiks kokos-hvide kyst, kaldte han stedet »det dejligste land under solen« Palmer svajer på 1.200 kilometer bountystrand, der inde i landet slår over i kakaoplantager og regnskovsklædte bjerge. Priseksempel:To voksne i 14 dage fra 21.792 kr. inkl. morgenmad og fly fra København.Info:startour.dk Fang en bølge i surfernes Tamarinbugt eller dyk ned i en verden af farver i det store koralrev, der omkranser hele øen midt i det Indiske Ocean. Maritius har utrolige strande, og når driverlivet bliver for meget, kan du besøge den livlige og larmende Port Lois eller sukkerrørsplantagerne i okkerrød jord. Priseksempel:To voksne i 8 dage for 22.390 kr. med halvpension og fly fra København.Info:profil-rejser.dk Nord for Venezuelas kyst ligger det fjerneste hjørne af det hollandske kongedømme. Men modsat regnfyldte Holland er himlen over Aruba næsten altid blå. Paradisøen ligger langt fra Caribiens orkanbælte, så klimaet er mildt med gennemsnitstemperaturer omkring 27 grader både sommer og vinter. Priseksempel:To voksne i 14 dage fra 33.484 kr. inkl. morgenmad og fly fra Billund.Info:spies.dk  Biler fra 1950’erne kører rundt i Havannas gader, mens salsarytmerne rykker i befolkningen. Cubas kultur og historie trækker en strøm af turister til landet. Men den caribiske ø byder også på palmestrande og azurblåt hav og er ideel til at kombinere spændende oplevelser med badeferie. Priseksempel:To voksne i 14 dage fra 34.436 kr. med fuldpension og fly fra København.Info:apollorejser.dk Til lyden af calypso-toner flyder livet i det caribiske ø-rige i roligt og smilende tempo. Landet er kendt for sin smukke natur med blandt andet farverige papegøjer – og selvfølgelig de gode strande med flotte koraller. De to hovedøer har lagt navn til nationen, der yderligere består af 21 småøer. Priseksempel: To voksne i 14 dage fra 24.396 kr. inkl. morgenmad og fly fra Københvan.Info:apollorejser.dk De Dansk Vestindiske Øer (U.S. Virgin Islands) rummer levn fra noget af det mest spændende af dansk kolonihistorie – midt i Caribien. Her kan du slentre ned ad Nørregade i byer som Christiansted og Charlotte Amalie, når du altså er færdig med at dase på de paradisiske strande på øerne St. jan, St. Croix eller St. Thomas. Priseksempel:To voksne i 15 dage fra 22.396 kr. uden morgenmad og fly fra København.Info:bravotours.dk  I reggaens hjemland vugger palmerne i takt til de tunge rytmer. Få steder i verden kan man finde en så afslappet atmosfære som på Caribiens tredjestørste ø. Her er oplevelser for enhver smag; fra de lange hvide strande, over brusende vandfald til den rå og reggaepumpende storby Kingston. Priseksempel:To voksne i 14 dage fra 23.996 kr. inkl. morgenmad og fly fra København.Info:startour.dk Kulørte koraller og farverige fisk. Maldiverne består af 1.200 småøer, hvor både lokalbefolkningen og turister aldrig er langt fra havet. Det gør landet i det Indiske Ocean til et vandparadis, hvor snorkling, dykning og windsurfing er aktive afbræk i det afslappende strandliv. Priseksempel:To voksne i 14 dage fra 37.574 kr. med halvpension og fly fra Billund.Info:spies.dk Vulkaner, rismarker og hinduistiske templer på hvert et gadehjørne. Både Balis natur og kultur har noget magisk over sig, og strandene på den indonesiske ø er fortryllende. Her er det turkisblå vand en levende verden, og hvis du er heldig, kan du spotte legesyge delfiner fra strandkanten. Priseksempel:To voksne i 14 dage fra 24.300 kr. inkl. morgenmad og fly fra København.Info:bravotours.dk",
        "metadata": {
            "source": "https://www.berlingske.dk/rejser/guide-8-eksotiske-charter-oeer",
            "image_url": "https://berlingske.bmcdn.dk/media/cache/resolve/image_x_large/image/26/264066/7809223-19rejbaerendebilledemauritijpg.jpeg",
            "publication_time": "Onsdag d. 22. oktober 2014, kl. 11.30",
            "author": "Johanne Haagerup",
            "related_links": [],
            "attachments": []
        }
    }
}