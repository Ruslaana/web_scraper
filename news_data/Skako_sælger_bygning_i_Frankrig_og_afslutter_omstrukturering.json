{
    "version": "1.0",
    "document": {
        "id": "https://www_berlingske_dk/virksomheder/skako-saelger-bygning-i-frankrig-og-afslutter-omstrukturering",
        "title": "Skako sælger bygning i Frankrig og afslutter omstrukturering",
        "content": "Salgsprisen, fratrukket omkostninger i forbindelse med salget, er ifølge Skako som forventet på niveau med den nedskrevne værdi ved årsskiftet, fremgår det onsdag morgen i en meddelelse fra selskabet. Salget vil nedbringe balancen og have en positiv likviditetsvirkning på 14,5-15,0 mio. kr. Senest den 15. november ventes salget at være gennemført, oplyser Skako. »Vi vil som nævnt fastholde vor tilstedeværelse på det franske marked. Den fortsættende organisation vil flytte til anden adresse i det samme område og herfra fokusere på udvikling af aktiviteterne på det franske marked,« står der i meddelelsen. Den igangsatte omstrukturering kan efter salget af ejendommen, ifølge Skako betragtes som gennemført og afsluttet. ",
        "metadata": {
            "source": "https://www.berlingske.dk/virksomheder/skako-saelger-bygning-i-frankrig-og-afslutter-omstrukturering",
            "image_url": "https://berlingske.bmcdn.dk/media/cache/resolve/image_x_large/image/17/175451/15174794-skako.jpg",
            "publication_time": "Onsdag d. 13. juni 2018, kl. 09.40",
            "author": null,
            "related_links": [],
            "attachments": []
        }
    }
}