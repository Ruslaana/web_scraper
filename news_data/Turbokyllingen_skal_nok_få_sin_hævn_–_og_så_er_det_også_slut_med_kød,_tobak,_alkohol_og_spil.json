{
    "version": "1.0",
    "document": {
        "id": "https://www_berlingske_dk/kommentar/turbokyllingen-skal-nok-faa-sin-haevn-og-saa-er-det-ogsaa-slut-med-koed",
        "title": "Turbokyllingen skal nok få sin hævn – og så er det også slut med kød, tobak, alkohol og spil",
        "content": "Lad os dvæle lidt ved Danposgenindførte turbokylling, som ledelsen mener, de har været forpligtet til at genindføre, da kunderne ikke ville betale for de etiske. Men nød lærer nøgen kvinde at spinde. Torturmetoden frem igen! Men den turbokylling er – hvis ikke katalysator for – så symbol på, hvad der bliver den næste industrielle revolution. Og måske Danpos egen død. De kunne nu også spare yderligere ved at få børn fra Kina til at udføre slagteriarbejdet, men det er selvfølgelig ulovligt – imens dyremishandling ikke er det. Mette Frederiksen – siden det halter med at være børnenes og erhvervslivets minister – så kunne du måske blive dyrenes statsminister? Nå nej. Det tror jeg ikke, minkene er enige i. Eller måske er de, da de kom lidt tidligere til himlen. Spøg til side – Danpo-sagen giver anledning til at tage krystalkuglen frem. Med wokeismen blomstrende i fuldt flor er der nemlig i forvejen mange flere forurettede, oplyste og veganere end før, og det undrer mig, at Danpo tør være bannerfører for en retning, der unægtelig vil føre til dommedag for store dele af kødindustrien. Hvorfor skulle Danpo-sagen ødelægge det for andre? Ikke bare fordi den viser ansvarsfraskrivelse, lægger ansvaret på kundernes skuldre og afspejler en branche, som er ligeglade med dyrs pinsel – men den afspejler en manglende etik, der er gennemgribende hos dem, der lever af, at andre skal lide. Og når Danpo selv lægger ud, at det er kundernes ansvar – så skal de bare se løjer om ti år, når kunderne har taget det ansvar og boykottet dem. Sager som Danpo-tilfældet bliver enden på kød på tallerkenen, venner. Og kyllingen fra Danpo vil ikke være turbo – men bannerfører for den femte revolution, der vil handle om den stakkels alt for tykke Danpo-kylling, der ikke ser snerten af bæredygtighed, ansvar, etik, samfundsansvar med mere. Det samme gælder dens venner; køerne med kalve, der bliver flået fra mødrene, mens de dier, så vi kan få kalvekød og mælkeprodukter, søerne i stalden, der er spærret inde i et kropstæt gitter, hvor de kun kan ligge ned, mens smågrisene er små og dier –und so weiter.  'Turbokylling' er tilbage: Storproducent satsede på velfærdskyllinger - den købte danskerne ikkehttps://t.co/PHT75D8z0Ypic.twitter.com/f1fJnk7VwR Den femte revolution vil gøre det umuligt for visse brancher at eksistere. Og de truede brancher bliver nødt til at tænke alvorligt over det og lade være med at sætte sig selv i offerrollen. Deres dyr er ofrene. Deres forbrugere, der er blevet lokket i misbrug på grund af vanedannende tilsætninger, er deres ofre. Børn, der udsættes for deres hjernevask i reklamer eller får skjulte hormonstoffer, der simpelthen burde være ulovlige at sælge til nogen som helst, er ofrene. Vidste I, at giganten Johnson og Johnson har38.000 retssager på nakken, fordi man mener, at deres babypudder indeholder asbest, som har givet cancer. Man kan hade wokeismen, men den tjener et godt formål, og det er, at alle de konstant fornærmede søger information i dybden og forlanger gennemsigtighed. I fremtiden bliver det helt umuligt at drive en virksomhed, som er uetisk, og som ikke sætter etikken først. Ikke bare over for dyrene og kunderne, men også internt i virksomheden. Chefer og politikere, der ikke kan styre deres tunger og pølsefingre, vil blive lige så fordømt som dem, der sælger kød og cigaretter og babytilbehør med gift i. For hyggens skyld kommer her lidt krystalkugle fra mit bord over, hvilke brancher der går dommedag i møde først. I 2050 tror jeg blandt andet: Så et forsigtigt investeringsforslag går i retning af at samle på sprut, smøger og frysetørret bacon. Det bliver opskriften på at blive sortbørsens konge.But do your own research. Af en eller anden årsag er jeg ikke så bekymret for brændstof/energi. Kvantecomputeren eller ai (kunstig intelligens) skal nok finde en mere effektiv måde at skabe energi på. Eller vi finder den i rummet. Men o.k., jeg er også bare optimist. Esther Rado Dora er iværksætter og brandingekspert Esther Dora RadoFold sammenLæs mere",
        "metadata": {
            "source": "https://www.berlingske.dk/kommentar/turbokyllingen-skal-nok-faa-sin-haevn-og-saa-er-det-ogsaa-slut-med-koed",
            "image_url": "https://berlingske.bmcdn.dk/media/cache/resolve/image_x_large/image/176/1760592/24629649-det-er-ikke-danpos-kyllinger-men-et-billede-fra-k.jpg",
            "publication_time": "Tirsdag d. 13. februar 2024, kl. 18.36",
            "author": null,
            "related_links": [],
            "attachments": []
        }
    }
}