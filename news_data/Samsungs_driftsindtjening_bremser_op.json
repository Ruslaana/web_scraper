{
    "version": "1.0",
    "document": {
        "id": "https://www_berlingske_dk/virksomheder/samsungs-driftsindtjening-bremser-op",
        "title": "Samsungs driftsindtjening bremser op",
        "content": "Samsungs foreløbige regnskabstal viser, at driftsindtjeningen steg godt 15 pct. i fjerde kvartal til 6100 mia. won, godt 34,8 mia. kr. I samme kvartal året før endte driftsindtjeningen på 5300 mia. won, omtrent 30,3 mia. kr. Til sammenligning steg driftsindtjeningen dog med hele 80 pct. i tredje kvartal.  Opbremsningen viser Samsungs sårbarhed over for problemer på de globale elektronikmarkeder. - Det bliver ikke nogen katastrofe for Samsung. Men det giver mening, at de ikke vil være i stand til at udkonkurrere resten af markedet som de har gjorde de foregående tre eller fire kvartaler, siger Mark Newman, analytiker hos Bernstein,ifølge New York Times. Fremadrettet afhænger meget af Samsungs nye foldbare skærme, der gør, at telefonskærme kan foldes ud og blive til tablets, skriver Ricky Seo, analytiker hos HSBC.  Samsung-aktien steg godt 0,7 pct. fredag, men har i starten af året været ramt af den kinesiske uro og bekymring for indtjeningen.",
        "metadata": {
            "source": "https://www.berlingske.dk/virksomheder/samsungs-driftsindtjening-bremser-op",
            "image_url": "https://berlingske.bmcdn.dk/media/cache/resolve/image_x_large/image/6/65760/11937465-samsung-elec-outlook.jpg",
            "publication_time": "Fredag d. 08. januar 2016, kl. 09.48",
            "author": null,
            "related_links": [],
            "attachments": []
        }
    }
}