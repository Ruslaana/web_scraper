{
    "version": "1.0",
    "document": {
        "id": "https://www_berlingske_dk/business/business-overblik-discountkaeder-varsler-priskrig-det-bliver-en-crazy-jul",
        "title": "Business-overblik: Discountkæder varsler priskrig – »Det bliver en crazy jul«",
        "content": "Godmorgen og velkommen til den sidste novemberuges første Business-overblik. I dag runder vi blandt andet: Men vi begynder hos »de andre« ude i supermarkederne. God læselyst, og følg med dagen igennem påBerlingske Business! Discountkæder varsler priskrig frem mod jul Discountkæderne varsler priskrig frem mod jul, således at danskerne kan forvente lavere priser på alt fra and til æbleskiver. Detskriver TV 2. Rema 1000 var først med udmeldingen om at ville sænke priserne på en lang række julevarer. Selskabets kommunikationschef talte om »en crazy jul i dagligvarehandlen«. Siden har også Salling Group, der ejer Føtex og Bilka, meldt ud, at priserne på 24 varer sænkes til 2019-niveau. Salling Group lover »skarpe priser« på populære juleindkøb som smør, fløde og flæskesteg. Kommunikationsdirektør Henrik Vinter Olesen håber at få flere leverandører med, så priserne kan blive endnu billigere op mod jul og dermed trække flere kunder til butikkerne i den for butikkerne så vigtige julehandel. Ifølge TV 2 er der mulighed for, at dagligvarekæderne yderligere vil sænke priserne frem mod jul, når der bliver endnu større rift om kunderne. 1.Regnefejl vil koste Nordea-kunder 225.000 kroner Kunder i Nordeas pensionsselskab står til at miste op til 225.000 kroner, fordi Nordea Pension ikke har beregnet deres pensionsafkast korrekt. Det siger en af de store pensionsmæglere, Söderberg & Partners,til Finansefter at have undersøgt, hvad it-fejlen betyder for mæglerens egne kunder. 3.700 af dem mangler at få omkring 13,7 millioner kroner i afkast, mens andre 500 kunder har fået omkring 5,5 millioner kroner for meget, som de nu står til at miste. Nordea Pension vil ikke oplyse det samlede beløb, som it-fejlen berører, men siger, at 92 procent af de berørte kunder skal have flere penge i afkast. 2. Goldman Sachs mister 6,4 milliarder kroner på truende batterikonkurs Den amerikanske investeringsbank Goldman Sachs, som er næststørste aktionær i den konkurstruede, svenske elbilbatterifabrik Northvolt, nedskriver værdien af sin ejerandel på 19,2 procent med 900 millioner dollar eller 6,4 milliarder kroner,skriver Financial Times. Northvolt, der blev set som Europas store håb om uafhængighed af Kina og USA, søgte konkursbeskyttelse i USA i sidste uge for at kunne kæmpe videre for sin overlevelse. Goldman Sachs investerede i 2019 gennem en række forskellige fonde i Northvolt, som var den iværksættervirksomhed, der havde rejst mest kapital i Europa. 3. Pensionskasser klar til at se på omstridte skattelyinvesteringer Den danske pensionssektor er klar til at tage sine omstridte investeringer i sortlistede skattely op til revision. Det siger brancheorganisationen Forsikring & Pensiontil Finans, som har afdækket, hvordan pensionskasser har investeret lige under en milliard kroner i statsobligationer i skattelyene Panama samt Trinidad og Tobago. »Dette er et emne, vi skal have diskuteret internt i branchen,« siger Tom Ville Jensen, underdirektør i Forsikring & Pension. Akademikerpension, der forvalter 145 milliarder kroner på vegne af 170.000 akademikere, har alene investeret mere end 500 millioner kroner i to lande.  1.For godt to år siden ville regeringen »fremme ligestillingen«. Nu vil Morten Bødskov skrotte krav til en lang række virksomheder I 2022 blev reglerne om kønsbalance i toppen af de danske virksomheder strammet. Nu vil regeringen rulle lovgivningen tilbage og erstatte den med en ny. Ifølge ministeren vil kravene være de samme, men det er ikke helt rigtigt, lyder det fra tænketank.Læs historien her. 2.Danskerne franarres hvert år i hundredvis af millioner. Nye tiltag skal stoppe »brutal« og »kynisk« svindel Problemet med svindel vokser. Nu forsøger bankerne at udpege, hvad der kan gøres for at forhindre, at et stigende antal danskere hvert år franarres sammenlagt millioner af kroner. For hidtil har svindlerne været foran i kapløbet.Læs historien her. Danskerne er ved at glemme deres billigste betalingsmiddel: Dankortet kæmper for livet Vi kan gøre det billigere for os selv, hvis vi husker at bruge Dankortet, som lige så stille er ved at forsvinde helt ud af danskernes betalinger. Sådan lyder opfordringen fra Nets, der prøver at få de danske banker til at starte en ny Dankort-bølge.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.00: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-discountkaeder-varsler-priskrig-det-bliver-en-crazy-jul",
            "image_url": "https://berlingske.bmcdn.dk/media/cache/resolve/image_x_large_vertical/image/186/1861513/24839563-covid-19-rema-1000-i-hareskovby-har-usdvandlig-m.jpg",
            "publication_time": "Mandag d. 25. november 2024, kl. 07.11",
            "author": "Thomas Breinstrup",
            "related_links": [],
            "attachments": []
        }
    }
}