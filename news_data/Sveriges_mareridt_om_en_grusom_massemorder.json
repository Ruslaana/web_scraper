{
    "version": "1.0",
    "document": {
        "id": "https://www_berlingske_dk/internationalt/sveriges-mareridt-om-en-grusom-massemorder",
        "title": "Sveriges mareridt om en grusom massemorder",
        "content": "STOCKHOLM.Hvis dette er historien om den mest afskyelige og rædselsvækkende massemorder, der nogensinde har sat sine ben i Norden, så begynder den måske i 1954, da en blot fireårig dreng ved navn Sture Bergwall ligger i forældrenes seng og kigger op på et portræt af Jesus, mens faderen forgriber sig på ham. Det er intet usædvanligt for Sture, for i mindst et halvt år har både faderen og moderen jævnligt udnyttet deres dreng - den yngste ud af en søskendeflok på seks - seksuelt, men i dag bliver faderen pludselig afbrudt, da et højt skrig fra den tilstødende stue finder vej ind i soveværelset. Kort efter kommer moderen væltende ind gennem døråbningen med åben morgenkåbe. Lille Sture Bergwall ligger skræmt og stirrer på moderen, mens hun spreder benene, og et foster, der skulle være blevet Stures lillebror Simon, kommer til syne. Kaos bryder ud, og faderen slipper sit tag i Sture for i stedet at hjælpe fosteret på vej, mens moderen rasende kigger på Sture og råber: »Se, hvad du har gjort! Se, hvad du er skyld i!« Hvis dette er historien om en af verdenshistoriens mest vanvittige og effektive massemordere, så begynder den måske denne mareridtslignende morgen, der ender med, at fireårige Sture må følge med sin far ud for at tilintetgøre fosteret Simon, der har fået skåret hovedet af, er blevet pakket ind i avispapir og lagt på bagagebæreren på en cykel. Men - hvis dette til gengæld er historien om den måske største skandale i svensk retshistorie og et rystende justitsmord, så begynder den snarere i 1994, da den nu 44-årige Sture Berg-wall på behandlingshjemmet Säter begynder at erkende det ene mord efter det andet og sammen med en flok ambitiøse psykoterapeuter begynder at opfinde en barndom fyldt med barbariske overgreb, sadisme og drabsforsøg. Det er chefpsykologen Birgitta Ståhle, der er i stand til at få Sture Bergwall til at leve sig ind i en psykotisk, brummende, voldelig parallel-identitet kaldet »Ellington« og derigennem genskabe både den skrækindgydende fortælling om fosteret Simon, voldtægterne og andre makabre scener fra barndommen, men også fortrængte minder om de grufulde mord, han siden har begået, og som chefpsykologen afslører over for politiet. Hvis dette er historien om, hvordan seks domstole er blevet snydt og et ukendt antal mordere er sluppet ustraffet for deres forbrydelser, mens en række sammensvorne til gengæld opnåede stjernestatus og et gevaldigt karrierehop, så begynder den måske i 1994, da en stærkt narkotikapåvirket Sture Bergwall sammen med Birgitta Ståhle, en stålsat anklager, tvivlsomme eksperter, uduelige advokater og kontroversielle politifolk beslutter sig for at skabe »massemorderen Thomas Quick«. Indtil Thomas Quick - der nu igen kalder sig Sture Bergwall - sidste vinter i en SVT-dokumentar sensationelt selv fortalte, at det hele var en stor løgn og krævede sagerne genoptaget. Lige inden jul besluttede Hovrätten - modsvarende landsretten i Danmark - at sagen om mordet på israeleren Yenon Levi i 1988 som den første skal tages op på ny i dette forår, hvis ellers chefanklageren ved anklagemyndigheden i Stockholm mener, at der overhovedet er en sag. Bliver udfaldet, at sagen frafaldes eller at Quick frikendes, kan man forvente, at også de øvrige sager står for tur, siger Sture Bergwalls nye forsvarsadvokat, Thomas Olsson, der netop i denne uge har indleveret krav om genrejsning af endnu en sag - mordet på den niårige, norske pige Therese Johannesen. »Alle sager har været præget af absurde politiudredninger, og i sagen om Therese Johannesen står vi - om muligt - endnu stærkere end i Yenon Levi-sagen,« siger Thomas Olsson: »For bare at give et indtryk, så begyndte Therese-sagen med, at Quick i et forhør sagde, han var kørt ind i landsbyen Fjell om formiddagen, hvor solen stod højt, havde set en blond pige med store fortænder i joggingbukser, var blevet ramt af en mystisk dræbertrang og havde slået hende ihjel. Problemet er, at han blot havde læst om mordet i en notits, og reelt boede Therese i et højhuskvarter, var sorthåret, havde ingen cykel, bar kjole, havde lige tabt fortænderne, og hun forsvandt kl. 20 om aftenen i silende regnvejr. Han havde altså mindre ret end en tilfældighedsgenerator. Jeg mener, hvis jeg havde ringet og sagt, at jeg havde slået Olof Palme ihjel med en kniv i Göteborg (han blev skudt i Stockholm, red.), så ville politiet have givet mig beskeden: Tak for det. Du behøver ikke ringe os op. Vi skal nok kontakte dig, hvis der er noget. Men i dette tilfælde tog anklageren og forhørslederen sagen op, og efter et utal af meget ledende forhør havde man en mand, der kunne alle de rigtige detaljer.« Statens Kriminaltekniska Laboratorium har for et par uger siden ved hjælp af moderne teknologi konstateret, at det, der - af eksperter - blev udpeget som benrester fra Quicks påståede mord på Therese Johannesen, overhovedet ikke er benrester, og Thomas Olssons forventning er, at anklageren trækker alle sager tilbage. Andre - ikke mindst de involverede i de oprindelige Quick-rettergange - mener naturligvis det modsatte. Berlingske Tidende forsøger her ved hjælp af domsudskrifter, interview og nogle af de mange bøger og dokumentarer, der er lavet om Thomas Quick, at beskrive de to sager, der i første omgang står til at blive genoptaget, og de afgørende argumenter fra både konspirationsteoretikerne og dem, der fortsat mener, at Thomas Quick er en af alle tiders værste massemordere: Manden er en 24-årig, israelsk turist ved navn Yenon Levi, der er tidligere sergent i den israelske hær under krigen i Libanon, men som i et stykke tid har været på besøg hos slægtninge i Sverige. Han er sidst set ved frokosttid den 5. juni ved Falafelkungen på Hötorget i det centrale Stockholm, og samme eftermiddag har han indløst rejsechecks i Forex på Centralstationen. Nu - seks dage senere - bliver han altså fundet død, langt fra Stockholm. På mordstedet er der spor efter et voldsomt slagsmål, og på stedet ligger en 118 cm lang og 3,3 kg. tung trækæp, der er blevet brugt til at uddele de dødelige slag med. Ved siden af Levi finder politiet et par knuste briller, og rygter fører dem snart på sporet af en libanesisk pizzeriaejer. Politiets teori er, at han har tilbudt Levi job, men siden er gået amok, da Levi har fortalt om sin rolle i Libanon, hvor pizzamanden har mistet meget familie. Pizzamanden anholdes, men løslades og forlader derefter straks landet. Mordet er uopklaret, indtil Quick i 1993 fortæller, at han har haft en drøm, hvor en ung mand råber »shalom, shalom«. Han bliver dømt skyldig i 1997. Levi erkender, at han også er homoseksuel, og han og Quick onanerer bl.a. sammen i bilen, hvilket får Mattias til at gå amok. Quick går i panik, men vender vreden mod Levi og overfalder ham. Levi slår panden mod jorden, og Quick tramper på ham, mens han ligger ned. I en anden, senere version, som Quick har beskrevet over for forfatteren Janne Mattsson, er Mattias kæreste »Jessica« med på turen, og her er det angiveligt hendes flirten, der skal have lokket israeleren ind i bilen. Uanset hvilken version, så slæber de ham bevidstløs ind i bilen, og da han vågner, stiger de alle ud ved Rörshyttan, hvor de tildeler ham flere slag i højre side med en kæp, inden Quick til sidst smadrer den liggende Levis kranie. I retssagen i 1996 udtaler en ekspert, at Quicks beskrivelse af hovedskaderne stemmer meget nært overens med virkeligheden, og han kunne angive 13 af de 16 fund, man gjorde på stedet. Han vidste bl.a., at trækæppen var uden bark, hvilket ikke var blevet offentliggjort. At han indledningsvis angav forkert mordvåben, og at mordet skete et andet sted, er ifølge psykologerne tegn på, at han har haft svært ved at forlige sig med handlingen. I øvrigt kunne Quick slet ikke tale engelsk, men siger at han kommunikerede gennem en indre personlighed kaldet »Cliff«. Det er desuden meget svært at forstå, hvordan en 16-årig og Quick midt på Uppsala Station skulle kunne tvinge en veltrænet soldat ind i en bil. På mordvåbnet fandt man hår fra den formodede gerningsmand, men anklageren har aldrig DNA-testet Quick. Og så er der mordvåbnet: Den 7. december 1996 siger Quick, at han dræbte Levi med to slag med en sten så stor som en knytnæve, i januar 1997 at han brugte en donkraft eller fælgekors, i februar et koben, i marts en campingøkse og en spade. Endelig den 20. september 1997 får forhørsleder Pentinnen noget, der ligner et rigtigt svar - et tørret stykke træ. Men da Petinnen vil vide, hvilken størrelse, siger Quick ca. 15 cm. At Quick på video fra rekonstruktionen, der vises i retssalen, er meget præcis og detaljeret, hænger sammen med, at man har klippet tre rekonstruktioner sammen og skåret alle de forkerte informationer fra. Da Thereses mor senere på aftenen indser, at Therese er væk, bliver hun indlagt i chok på hospitalet. Hun mistænker, at en pakistansk mand, som moderen var sammen med, da hun blev gravid med Therese - og som sandsynligvis er Thereses far - har bortført Therese, men det ender aldrig med tiltale, selv om flere vidner mener at have set Therese med flere pakistanske voksne samme aften, som hun forsvandt. Eftersøgningen af Therese bliver den største operation i norsk politis historie, men ingenting sker for alvor, før svensk politi i 1996 kontakter norsk politi, fordi Quick har erkendt mordet, og de gerne vil foretage en rekonstruktion i Norge. To år senere dømmes Quick for mordet. De ser Therese komme gående med en tung plastikpose og beslutter sig for at tage hende med. Quick overfalder hende, og da han forsøger at kvæle hende, hører han en pibende lyd, som et astmaanfald. Han kaster Therese ind i bilen, og på en rasteplads voldtager Mattias hende, inden de fortsætter til en kirke, hvor Quick dræber hende med en kniv og strangulerer hende. I en nærliggende skov parterer han hende og smider de bløde dele - som øjnene - i en skovsø. De fortsætter mod et andet skovområde, hvor de begraver kroppen, og Quick ridser et mærke i et træ. De smadrer bilen, da de kommer hjem, da der er blod overalt. Et år senere vender Quick tilbage og brænder kropsdelene. Under retssagen imponerer Quick igen med sine detaljer om området, hvor Therese bor, og desuden finder man både en sav og mærket indridset i en park i det område, som Quick har udpeget meget præcist, lige som man har fundet et gammelt tæppe et sted, som Quick har udpeget. Quick har også fortalt om astmaen og eksem på Thereses arme, og sidst men ikke mindst finder man to, små »genstande« ved et gammelt ildsted, hvor Quick siger, han har brændt kroppen. Eksperter mener, at de kan være fra et ungt menneske. Mattias mors Mazda blev faktisk totalskadet en uge efter Thereses død. Under en test valgte Quick to skospænder ud af ti. Det ene var af den type, Therese havde båret, og kan fortælle præcise detaljer om hendes bælte og armbåndsur.",
        "metadata": {
            "source": "https://www.berlingske.dk/internationalt/sveriges-mareridt-om-en-grusom-massemorder",
            "image_url": "https://berlingske.bmcdn.dk/media/cache/resolve/image_x_large/image/61/611012/2497549-thomas-quick.jpg",
            "publication_time": "Søndag d. 25. april 2010, kl. 12.00",
            "author": null,
            "related_links": [],
            "attachments": []
        }
    }
}