{
    "version": "1.0",
    "document": {
        "id": "https://www_berlingske_dk/internationalt/den-olympiske-ild-udsat-for-slukningsforsoeg",
        "title": "Den olympiske ild udsat for slukningsforsøg",
        "content": "Det var nær gået galt. Men de olympiske fakkelbærere slap med skrækken, da en 27-årig mand gik til angreb, bevæbnet med en spand vand og gjorde et forsøg på at kvæle den olympiske flamme, skriver BBC. Den video-dokumenterede hændelse, som manden ifølge politiet betegner som et vovestykke, udspillede sig, mens kortegen fragtede den legendariske fakkel gennem Maracaju i det centrale Brasilien. Faklen er i disse dage i gang med at tilbagelægge 20.000 kilometer igennem 300 brasilianske byer på sin færd mod den olympiske åbningsceremoni i Rio de Janeiro. Slukningsforsøget sker en uge efter, at en sjælden jaguar blev skudt og dræbt efter at deltaget i en anden ceremoni med den sagnomspundne fakkel i hovedrollen.",
        "metadata": {
            "source": "https://www.berlingske.dk/internationalt/den-olympiske-ild-udsat-for-slukningsforsoeg",
            "image_url": "https://berlingske.bmcdn.dk/media/cache/resolve/image_x_large/image/23/239080/13829305-olympics-rioflame.jpg",
            "publication_time": "Tirsdag d. 28. juni 2016, kl. 06.17",
            "author": "Jacob Friis",
            "related_links": [],
            "attachments": []
        }
    }
}