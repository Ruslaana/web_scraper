{
    "version": "1.0",
    "document": {
        "id": "https://www_berlingske_dk/videnskab/er-hiv-patienter-kilde-til-nye-coronavarianter-forskere-naermer-sig",
        "title": "Er hiv-patienter kilde til nye coronavarianter? Forskere nærmer sig svaret",
        "content": "På verdensplan går30 til 40 millionermennesker lige nu rundt med en hiv-infektion i kroppen. Cirka en femtedel af dem, op modotte millioner, bor i Sydafrika, hvor omtrent hver femte voksne mellem 15 og 49 år er ramt af den alvorlige og kroniske virusinfektion. Samtidig har Sydafrika – eller i hvert fald det sydlige Afrika – med stor sandsynlighed været ophav til to af de hidtil fem særligt bekymrende hovedvarianter eller såkaldte VOCer, der er opstået af coronavirussen SARS-CoV-2: Førstbetavariantenfor godt og vel et år siden og nu omikron. De voldsomt mange hiv-patienter i Sydafrika har medvirket til et skabe grobund for en hypotese, der synes at få stadig mere vægt – at de to varianter er opstået i ubehandlede eller ringe behandlede hiv-positive, der pr. definition har et svækket immunforsvar. I fejl- eller ubehandlede hivramte kan coronavirussen i nogle tilfælde opformere sig gennem adskillige måneder uden at tage livet af patienten – og i samme åndedrag udvikle talrige mutationer, der i princippet kan forsyne virussen med helt nye og potentielt bekymrende egenskaber. Det dokumenterer to nye og opsigtsvækkende studier. Alene i dens spikeprotein eller »smittenøgle« har omikronvarianten fået over 30 nye mutationer i forhold til i den oprindelige Wuhanudgave af coronavirus. Under hvilke omstændigheder er det sket? Forskere har tre hovedhypoteser.Fold sammenLæs mereFoto: CDC. Det ene stammer fra Sydafrika, hvor forskere undersøgteen 22-årig kvinde, der var under »utilstrækkelig« behandling for sin hiv-infektion. Samtidig var hun blevet smittet med betavarianten af coronavirus. Gennem ni måneder florerede coronavirussen i hendes krop – uden at hun med sit svækkede immunsystem var i stand til at nedkæmpe den. I den proces opstod i virussen kontinuerligt nye mutationer eller bittesmå genetiske forandringer, der ændrede dele af dens egenskaber. Til sidst var der dannet over 20 nye mutationer i coronavirussen. Først da hun fik den korrekte såkaldte antiretrovirale hivmedicin, blev hun i stand til i løbet af et par måneder at nedkæmpe sin coronainfektion. Til sammenligning har omikronvarianten ophobet over 50 nye mutationer i sig – heraf cirka 30 i virussens spikeprotein eller »smittenøgle« – i forhold til den oprindelige udgave af virussen fra Wuhan i Kina. Hvilket er forbløffende mange. Det andet studie stammer fra Californien i USA, hvor en61-årig kvindelig hiv-positivblev smittet med coronavirus. Hun var ikke i antiretroviral behandling og havde derfor et svækket immunsystem. Kvinden blev isoleret, og på Stanford-universitetet blev hun testet af forskere, der kunne konstatere, at der i løbet af bare 15 dage opstod en »hurtig ophobning« af mutationer i den coronavirus, hun var smittet med. Stanford-forskeren Robert Shaferudtaleri den forbindelse, at sammenhængen mellem immunsvækkede hiv-positive og dannelsen af nye coronavirusvarianter fortsat er hypotetisk, men at studiet skaber »potentiel evidens« for hypotesen. Det er vigtigt at understrege, at forkert behandlede eller ubehandlede hiv-ramte ikke er den eneste patientgruppe med et svækket immunsystem. Det samme gælder patienter, der har fået en organtransplantation. De bliver oftest behandlet med stærkt immundæmpende medicin for ikke at støde det nye organ fra sig. Det gælder også cancerpatienter i kemobehandling. I den forbindelse er det en udbredt teori, at alfavarianten, der tilsyneladende opstod i det sydengelske grevskab Kent i december 2020, blev »skabt« i en ukendt immunsvækket person – muligvis en cancerpatient. Det mest fundamentale ubesvarede coronaspørgsmål overhovedet er naturligvis: Hvordan opstod virussen bag hele den globale misere: SARS-CoV-2. Det næstvigtigste må være at få langt større klarhed over, hvordan nye hovedvarianter af virussen opstår. For gang på gang har nye varianter med nye smitteegenskaber vist sig fuldstændig at ændre på alle tidligere forudsigelser om pandemiens fortsatte gang hen over planeten. Det gælder ikke mindst omikron, der har fået de globale coronatal til at eksplodere til højder, som var fuldstændig utænkelige for bare tre måneder siden. Et interessant aspekt af omikron er, at den må have »levet« i ubemærkethed i mindst et år, før den i det sene efterår i fjor pludselig fik et voldsomt smittetag i den tætbefolkede Gauteng-provins omkring Johannesburg i Sydafrika. Genetiske undersøgelser har såledesfastslået, at den ikke udsprang af nogle af hovedvarianterne, men snarere af en mere oprindelig og »Wuhan-nær« udgave af virussen – og at det formentlig allerede skete i midten af 2020. Det kan næsten kun være sket på én af tre måder: * I en stærkt isoleret befolkning, hvor virussen over længere tid kunne udvikle sig, uden at nogen blev diagnosticeret eller testet. Det kunne muligvis være sket i et af Sydafrikas fattigere nabolande, hvor meget få bliver coronatestet. * I en immunsvækket patient, hvor virussen har kunnet udvikle sig og mutere gennem måneder. * I et smittespring fra mennesker til et modtageligt dyr, hvor virussen kan have muteret gennem længere tid. Derefter kan den være hoppet tilbage til mennesker, hvor den har muteret yderligere – og blev til omikron. Men i givet fald hvilket dyr? Ifølge kinesiske forskere rummer omikronvarianten mutationer, der peger på, at den har været en tur omkring mus, før den smittede mennesker.Fold sammenLæs mereFoto: Leon Kuegeler/Reuters/Ritzau Scanpix. Visse forskere har peget på gnavere, og ifølge et kinesisk studie i tidsskriftetJournal of Biosafety and Biosecurityer omikronvarianten på flere måder fintunet til at inficere overfladeceller i mus. Studiets hovedforsker Jianguo Xu udtaler i den forbindelse: »Vi er af den opfattelse, at coronavirus over tid langsomt akkumulerede mutationer i mus, før den blev overført til mennesker med omvendt zoonose.« Zoonoser er smitsomme sygdomme, der stammer fra dyr, mens omvendt zoonose refererer til sygdomme, der har været en tur tilbage igen i dyr fra mennesker – hvilket skete under det store minkudbrud i Danmark i efteråret 2020, da adskillige ansatte på minkfarme og deres nære familie blev smittet af coronainficerede mink. Foreløbig hælder forskningsverdenen dog mest til, at omikron er opstået i en immunsvækket person. Det gælder også hos den internationalt fremtrædende danskfødte virolog og chef for et virusforskningslaboratorie på det californiske Scripps Research Institution, Kristian G. Andersen.  Another very interesting paper from South Africa on a chronic SARS-CoV-2 infection in a patient with poorly controlled HIV-1. dN/dSSeveral recent studies on this - which make me move away from the \"reverse zoonosis\" VOC hypothesis.H/T@Tuliodna.https://t.co/1X1Ix1GHiUpic.twitter.com/QA8Xr3dRDI I begyndelsen af december i fjorargumenterede han for, at omvendt zoonose var den mest plausible forklaring på omikrons opståen. Men den hypotese har han siden nedprioriteret til fordel for »immunsvækkelsesteorien« – hvilket han skrev i et tweet for nylig. Hvad implikationerne i givet fald kan blive for overvågningen af immunsvækkede patienter, herunder dårligt- eller ikkebehandlede hiv-positive, står hen i det uvisse. Samtidig er det et følsomt emne, idet vi taler om patienter, der i forvejen er ramt af potentielt dødbringende sygdomme. Men tilbage står den kendsgerning, at en del hivramte sydafrikanere trods gratis tilbud om hivmedicinafviser tilbuddet. Hvorfor der i teorien fortsat kan være en fare for, at nye coronavarianter udklækkes her – hvis mennesker som disse altså er en mulig kilde. En af de nærmeste dageventesen ekspertgruppe under Verdenssundhedsorganisationen (WHO) at udgive en rapport om omikrons oprindelse - hvorefter vi måske kommer svaret nærmere. ",
        "metadata": {
            "source": "https://www.berlingske.dk/videnskab/er-hiv-patienter-kilde-til-nye-coronavarianter-forskere-naermer-sig",
            "image_url": "https://berlingske.bmcdn.dk/media/cache/resolve/image_x_large/image/151/1514421/24004595-mozambique-aids.jpg",
            "publication_time": "Onsdag d. 09. februar 2022, kl. 07.33",
            "author": "Lars Henrik Aagaard",
            "related_links": [],
            "attachments": []
        }
    }
}