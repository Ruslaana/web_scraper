{
    "version": "1.0",
    "document": {
        "id": "https://www_berlingske_dk/business/business-overblik-kinesisk-chokapp-brugte-vores-data-siger-chatgpt-ejer",
        "title": "Business-overblik: Kinesisk chokapp brugte vores data, siger ChatGPT-ejer",
        "content": "God morgen og velkommen til onsdagens hurtige Business-overblik. I dag runder vi blandt andet: Men vi begynder hos »de andre« med beskyldninger om tyveri mod den nye DeepSeek-app. God læselyst, og følg med dagen igennem påBerlingske Business! Kinesisk chokapp brugte vores data, siger ChatGPT-ejer Ejeren af ChatGPT, OpenAI, og Microsoft har fundet beviser på, at den kinesiske konkurrent DeepSeek har brugt det amerikanske selskabs data i oplæringen af den kunstige intelligens. Sikkerhedsfolk fra Microsoft, der er hovedinvestor i OpenAI, observerede i efteråret, hvordan personer, som menes at have tilknytning til DeepSeek, hentede en stor mængde data fra teknologien bag ChatGPT,skriver Financial Timesognyhedsbureauet Bloomberg. OpenAI blev informeret af Microsoft om aktiviteten, der kan være en overtrædelse af ophavsretten. En sådan »destillering« anvendes af udviklere til at opnå bedre ydelse på mindre teknologiske modeller ved at bruge data fra større og kraftigere modeller. Dermed kan de opnå samme resultater med langt lavere omkostninger. Hverken OpenAI eller Microsoft vil uddybe nærmere. DeepSeek forårsagede global uro og store tab på aktiemarkedet, da selskabets ChatGPT-konkurrent R1 blev offentliggjort. DeepSeek har udviklet R1 til en brøkdel af milliardbeløb, som de amerikanske teknologigiganter har postet i deres kunstig intelligenser. 1.Milliardforvaltere: Godt for aktier med kinesisk chokmelding Kinesiske DeepSeeks chokeffekt på de finansielle markeder med historiske kursfald kan være positivt for aktiemarkedet, vurderer flere milliardforvaltereover for Børsen. Det viser nemlig, at USA ikke nødvendigvis dominerer inden for kunstig intelligens. »Det kan være et gennembrud, og så er det ikke så afgørende, om det rykker magtbalancen i Kinas favør,« siger John Hydeskov, chef for globale aktier, risiko og strategi hos AkademikerPension, som forvalter 158 milliarder kroner. Aktiechef Philip Jagd fra Sampension mener også, at opturen på aktiemarkedet kan brede sig, »hvis det er sandt, at vi pludselig kan få samme teknologi billigere«. 2. Amerikansk storbank spår stort rentedyk i 2025 Den amerikanske storbank Citi – USAs tredjestørste – venter store rentenedsættelser i 2025. Cheføkonom Andrew Hollenhorst mener ikke, at vi bør bekymre os voldsomt om Donald Trumps økonomiske politik. Han forventer styr på inflationen i 2025 og dermed mulighed for ikke færre end fem rentenedsættelser fra den amerikanske centralbank, ligesom den tiårige amerikanske statsrente vil tage et ordentligt dyk, siger hantil Børsen. Det er helt andre toner end fra næsten alle andre finanshuse i USA. 3. EU vil forbyde salg af spillekonsoller til Rusland EU foreslår at indføre forbud mod salg af udstyr til videospil til Rusland. Det anvendes nemlig af landets væbnede styrker til at kontrollere angrebsdroner, der sendes mod ukrainske mål,skriver Financial Times. Derfor vil spillekonsoller som Sonys PlayStation og Microsofts Xbox sammen med controllere, joystick og andet udstyr, der kan bruges til fjernstyring af droner, indgå i den 16. sanktionspakke, som sættes i værk i forbindelse med treåret for den russiske invasion af Ukraine. Microsoft, Sony og Nintendo stoppede selv alt salg til Rusland i marts 2022.   1.Eksperter advarer: Europa er ved at tabe et ekstremt vigtigt kapløb Med den opsigtsvækkende lancering af platformen DeepSeek er der ikke kun sendt chokbølger mod USA. For kinesiske kræfter er kommet endnu et skridt foran i det teknologiske kapløb, og det illustrerer endnu en gang, at Europa har sovet i timen, lyder det fra eksperter, der forudser kinesiske konkurrencefordele.Læs historien her. 2.For bare tre år siden havde vi råd til at skære toppen af de unges pensionsalder. Nu er verden helt anderledes For blot tre år siden havde vi råd til at skære to år af de unges stigende pensionsalder. Nu kommer klar advarsel fra økonomiminister Stephanie Lose (V). Situationen er i dag en helt anden. Hun bliver bakket op af professor i økonomi.Læs historien her. Trumps skygge hviler over rentemøde i USAs centralbank Onsdagens rentemøde i den amerikanske centralbank er på papiret ret udramatisk. Økonomien har klaret sig bedre end forventet, og inflationen er fortsat for høj. Men den nye præsident har krævet rentenedsættelser. Det bliver lidt af en linedans.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.15: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-kinesisk-chokapp-brugte-vores-data-siger-chatgpt-ejer",
            "image_url": "https://berlingske.bmcdn.dk/media/cache/resolve/image_x_large_vertical/image/188/1883617/24879743-topshot---this-photograph-shows-the-logo-of-the-ch.jpg",
            "publication_time": "Onsdag d. 29. januar 2025, kl. 07.24",
            "author": "Thomas Breinstrup",
            "related_links": [],
            "attachments": []
        }
    }
}