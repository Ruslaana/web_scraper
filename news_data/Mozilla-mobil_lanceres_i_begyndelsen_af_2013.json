{
    "version": "1.0",
    "document": {
        "id": "https://www_berlingske_dk/videnskab/mozilla-mobil-lanceres-i-begyndelsen-af-2013",
        "title": "Mozilla-mobil lanceres i begyndelsen af 2013",
        "content": "Mozilla, selskabet bag den populære Firefox-browser, har arbejdet på et nyt operativsystem, som de kalder for »Boot to Gecko« (B2G). Det specielle her er, at selve styresystemet ikke ligger installeret på telefonen, men at det i stedet skal hentes via browseren. B2G er altså kun baseret på HTLM5, JavaScript og CSS, hvilket gør, at det ser anderledes ud end for eksempel Androids operativsystem. Nu er Mozilla snart klar til at slippe den første Boot to Gecko-mobil på markedet. Det sker, ifølge Mobil.se, i begyndelsen af 2013 i Brasilien. Skærmbilleder af Boot to Gecko. Det er usikkert, hvilket selskab, der står bag produktionen af den første B2G-mobil, men den vil under alle omstændigheder blive solgt under navnet Telefónica Viva. Vi fik demonstreret en ufærdig version af B2G på Mobile World Congress i Barcelona. Her sagde Mozilla-repræsentanten, at det var mest sandsynligt, at de producenter, der laver Android-mobiler, var mest aktuelle som producenter af nye mobiler med deres browserbaserede styresystem. Mozilla havde selv installeret B2G på en Samsung Galaxy SII (S2) på mobilmessen. Ifølge en repræsentant for operatøren i Brasilien, der skal sælge Mozilla-mobilen, vil den koste cirka det samme som de simple Java-mobiler - altså mindre end selv de billigste Android-mobiler på markedet. Læs også:Mozilla i struben på Android og iOS Læs artiklen på amobil.no Tilmeld dig Tech og Videns ugentlige nyhedsbrev- og få det hver torsdag. Oversat af Janus Bødker.",
        "metadata": {
            "source": "https://www.berlingske.dk/videnskab/mozilla-mobil-lanceres-i-begyndelsen-af-2013",
            "image_url": "https://berlingske.bmcdn.dk/media/cache/resolve/image_x_large/image/37/378860/5085210-mozilla-mobil-lanceres-i-begyndelsen-af-2013.jpg",
            "publication_time": "Mandag d. 23. april 2012, kl. 19.30",
            "author": null,
            "related_links": [],
            "attachments": []
        }
    }
}