{
    "version": "1.0",
    "document": {
        "id": "https://www_berlingske_dk/groft-sagt/braadne-kar",
        "title": "Braadne kar",
        "content": "At tesen ikke helt holder, viser samme instruktør i disse dage, hvor han gennemfører et af sine sædvanlige amokløb mod det politisk-administrative system, der ellers venligt har understøttet hans filmiske stiløvelser. Braad Thomsen har nemlig klaget til Kulturministeriet over, at Det Danske Filminstitut har destrueret en kopi af filmen med engelsk oversættelse. »Det er en katastrofe«, hævder Braad Thomsen, der kræver erstatning for overgrebet, idet han hævder, at en planlagt tysk filmfestival helliget hans egen og fru Rex’s samlede filmproduktion, nu nødvendigvis må aflyses i mangel af de nu støjende drømme. Groft sagts medfølelse samler sig om det tyske festivalpublikum, der nu må vansmægte i savnet af både Karl Stegger og Kai Holm på flydende engelsk.",
        "metadata": {
            "source": "https://www.berlingske.dk/groft-sagt/braadne-kar",
            "image_url": "https://berlingske.bmcdn.dk/media/cache/resolve/image_x_large/image/82/828615/3123519-egon-balsby.jpg",
            "publication_time": "Torsdag d. 30. september 2010, kl. 23.00",
            "author": null,
            "related_links": [],
            "attachments": []
        }
    }
}