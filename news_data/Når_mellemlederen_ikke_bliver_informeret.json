{
    "version": "1.0",
    "document": {
        "id": "https://www_berlingske_dk/karriere/naar-mellemlederen-ikke-bliver-informeret",
        "title": "Når mellemlederen ikke bliver informeret",
        "content": "Line arbejder som mellemleder på hovedkontoret for en stor detailkæde. Efter halvandet år med faldende omsætning har topledelsen meldt ud, at organisationen skal slankes. Line har mistanke om, at hendes afdeling kan blive ramt af nedskæringer, men topledelsen holder kortene tæt til kroppen. På et møde for hele virksomheden fremlægger topledelsen en markedsprognose med nogle analyser, som Line ikke er bekendt med. Under mødet går det op for hende, at flere af de andre mellemledere tydeligvis har kendt til i hvert fald dele af prognosen.  Under mødet siger Line ingenting, da hun ikke vil vise hverken medarbejderne eller de andre mellemledere, at hun er uvidende om sagen. Efter mødet har hun det dårligt med situationen og bliver bange for, at hendes afdeling skal nedlægges.   ",
        "metadata": {
            "source": "https://www.berlingske.dk/karriere/naar-mellemlederen-ikke-bliver-informeret",
            "image_url": "https://berlingske.bmcdn.dk/media/cache/resolve/image_x_large/image/17/178641/20826907-185910029jpg.jpg",
            "publication_time": "Onsdag d. 02. maj 2018, kl. 11.00",
            "author": null,
            "related_links": [],
            "attachments": []
        }
    }
}