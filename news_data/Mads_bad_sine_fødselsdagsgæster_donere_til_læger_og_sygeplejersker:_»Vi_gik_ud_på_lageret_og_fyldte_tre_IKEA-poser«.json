{
    "version": "1.0",
    "document": {
        "id": "https://www_berlingske_dk/hovedstaden/mads-bad-sine-foedselsdagsgaester-donere-til-laeger-og-sygeplejersker",
        "title": "Mads bad sine fødselsdagsgæster donere til læger og sygeplejersker: »Vi gik ud på lageret og fyldte tre IKEA-poser«",
        "content": "39-årige Mads Svaneklink, kursusunderviser og rådgiver i eget firma, skulle have holdt fødselsdagsfest sidste lørdag, men det satte coronakrisen en stopper for. I stedet bad han sine venner sende penge, så han kunne købe slik til det hårdtarbejdende personale på akutafdelingerne. 25 sendte i alt 2.600 kroner i løbet af ti timer. »Da den første lagde 500 kroner, tænkte jeg: »What!« Så skrev jeg på Facebook: »I er for vilde, venner. Fedt at I har så stort et hjerte«. Artiklen fortsætter under boksen. FAKTAIldsjæle, der gør en forskelBerlingske giver ordet til nogle af de menesker, der gør en positiv forskel og hjælper andre med stort og småt under coronakrisen.Læs nogle af de foregående artikler:Hun gav sin mor en usædvanlig gave. »Men hun måtte ikke række hånden ud af vinduet til mig«»Godnat og et hjerte. Så har hun måske også en fornemmelse af, at den slags er noget, forældrene burde gøre«Mads bad sine fødselsdagsgæster donere til læger og sygeplejersker: »Vi gik ud på lageret og fyldte tre IKEA-poser«»Kvinden fortæller, at hun har selvmordstanker, fordi hun har ondt og føler sig isoleret«FOLD UD Berlingske giver ordet til nogle af de menesker, der gør en positiv forskel og hjælper andre med stort og småt under coronakrisen. Læs nogle af de foregående artikler: Hun gav sin mor en usædvanlig gave. »Men hun måtte ikke række hånden ud af vinduet til mig« »Godnat og et hjerte. Så har hun måske også en fornemmelse af, at den slags er noget, forældrene burde gøre« Mads bad sine fødselsdagsgæster donere til læger og sygeplejersker: »Vi gik ud på lageret og fyldte tre IKEA-poser« »Kvinden fortæller, at hun har selvmordstanker, fordi hun har ondt og føler sig isoleret« »Jeg har givet slik, fordi jeg kender en del, som kæmper på sygehusene. Nogle af dem har arbejdsuger på 70 timer, og de må ikke have en slikskål på akutafdelingerne, og kantinerne er lukket. Hvordan kunne jeg så bidrage med noget?«  »Det kunne være med små slikposer, simpelthen bare for at give dem en lille ting, der gør dem glade. Hvis jeg kunne bruge noget af mit overskud nu, hvor jeg arbejder hjemme og kan kysse mine børn ekstra mange gange og være en bedre familiefar, end jeg var før, så ville jeg gerne bruge noget af det overskud til dem, der er lidt nervøse for, om de tager en virus med hjem til familien. Dem, der knokler, så vi andre kan være trygge.« »Jeg ringede ned til Kvickly i Spinderiet (i Valby,red.) og sagde: »Hvis jeg kommer og vil købe slik for 3.000 kroner, har du så nok?« »Du kommer bare«, sagde fyren. Vi gik ud på lageret og fyldte op i tre IKEA-poser. »Pissegod idé«, sagde han. Det blev til mere end 400 poser slik. Det var alle klassikerne: Saltbomber, Spejlæg, Dukatos, Piratos.« »Så ringede jeg til en gammel kammerat fra Livgarden, der er sygeplejerske på Amager og Hvidovre Hospital. Jeg fikser det, sagde han. Kom med det. Tirsdag klokken 9 tog han imod poserne uden for akutklinikken. Jeg vinkede til ham, hvorefter han gik ind med poserne for at fordele det. Noget af det blev kørt ud til Hvidovre Hospital. Han fortjener verdens største krammer.« »Jeg brugte også situationen pædagogisk over for mine drenge på to og fire år. De fik at vide: Det her slik er ikke til jer. Det er til nogen, der hjælper os andre. Og så skal jeg nok sørge for, I får noget slik på fredag. Den største af drengene stod bare og kiggede på vores stationcar, der var proppet, og spurgte: »Er det slik?« Det var lidt overvældende for dem at sige farvel til 400 poser slik, men de forstod det.« »Min ven optog en video, hvor han siger tak til mig og fortæller, hvor glade de er på hospitalet.« Se videoen her. »Så begyndte der at tikke billeder og beskeder ind fra alle mulige afdelinger, som har fået en kasse slik med beskeden om, at de er fra en venlig borger, der hedder Mads Svaneklink.« »Beskederne er fra alle mulige akutfolk, som jeg ikke kender. Fra lungemedicinsk og andre steder, hvor folk siger »af hjertet tak«. Nogle skrev: »Du er en helt«. Men de rigtige helte er jo et andet sted.« »Ja, det var bare en pose slik. Men jeg kan også fornemme, at de, der modtog det, godt ved, at der er mere i det. At vi er nogle derude, der tænker på dem. Det var lidt rørende.« Se Mads Svaneklinks video fra umiddelbart inden, han overdrager de 400 poser slik til de ansatte på akutafdelingen på Amager Hospital. »En ven skrev: »Hvorfor ikke mundbind?« Men jeg er ikke nogen Jack Mar (kinesisk milliardær,red.). Nej, det er ikke verdens største tjeneste, men vi kan ikke bare sidde derhjemme og sige: Nogen bør gøre noget. Den lille del, jeg kan gøre noget ved i den her kæmpestore virak, det er at holde modet lidt mere oppe på dem, der kæmper for os.«",
        "metadata": {
            "source": "https://www.berlingske.dk/hovedstaden/mads-bad-sine-foedselsdagsgaester-donere-til-laeger-og-sygeplejersker",
            "image_url": "https://berlingske.bmcdn.dk/media/cache/resolve/image_x_large_vertical/image/127/1277017/23383068-mads-svaneklink.jpg",
            "publication_time": "Fredag d. 27. marts 2020, kl. 08.30",
            "author": "Jens Rebensdorff",
            "related_links": [],
            "attachments": []
        }
    }
}