{
    "version": "1.0",
    "document": {
        "id": "https://www_berlingske_dk/kommentatorer/katja-kvaale-den-skinhellige-renheds-elite-honoreres-for-at-afvise",
        "title": "Katja Kvaale: Den skinhellige renheds elite honoreres for at afvise ubelejlige fakta og ynke trofæofre som grønlændere, kvinder og immigranter",
        "content": "Det er langfredag, og kommentaren handler om skinhellig renhed og korsfæstelse af de urene. Det sker offentligt i Danmark Anno Domini 2025. Det ligefrem belønnes og aflønnes. Det er på finansloven via universiteterne, museerne, Kunstakademiet og DR. Skinhellighed er den smidige, lønsomme vej til toppen. På Jesu tid såvel som nu er farisæerne tæt på magten, mens de ringeagter lovbrydere af Moselovens renhedsbud. Lad os i anledning af langfredag se nærmere på tre af nutidens renhedsforskrifter. Moseloven 2025 påbyder afkolonisering af det for længst afkoloniserede, ligestilling af det for længst ligestillede og benægtelse af det indlysende sande. Det er ligegyldigt, at danskerne ikke begik folkemord og udplyndring, men skabte moderne velfærd i Grønland, at danske kvinder er fuldt ligestillet med mænd, og at immigreret kollektivistisk æreskultur er i daglig kollision med det liberale demokrati i Danmark. Statsmidler, rådsposter, fondspriser og ansættelser tilflyder den skinhellige renheds elite, blot den afviser ubelejlige fakta og trompeterer ynk med elitens trofæofre såsom grønlændere, kvinder og immigranter, uagtet sandhed og retfærd. Tre kors med K – Kolonialisme, Køn, Kultur – er rejst på Golgata. Dansken skal op på kolonikorset, og vi betaler selv for det over skatten. Danske universiteter fastansætter aktivismeforskere til at bedrive ideologi forklædt som viden.»Grønlands hvide guld«gav danskerne fuld indsigt i hele to katastrofer: Dels hvad Københavns Universitet anerkender som videnskab, dels hvad Danmarks Radio havde anerkendt som folkeoplysende dokumentarisme. »Der står jo i Moselovens tredje bud, at alle problemer med immigranter skyldes dansk racisme og lave overførselsindkomster. Min fagfælle og medklummist her i avisen, antropolog og lektor Sofie Danneskiold-Samsøe, blev forsøgt pisket op ad Golgata af 188 kolleger for sin faglige pligtfølelse og mod til tabubrud.«Fold sammenLæs mereFoto: Asger Ladefoged. Lektor-aktivistens eneste »argument« var nærbilledet af hendes inuit-tatoverede hånd, der borttørrer renhedens tårer ved »oplysning« om denfantasillion, hun følte, Danmark havde lænset Grønland for. Mænd skal op på kønskorset, for kvinders magt er renere end mænds. DRs matriarkatforsvarededokumentar-makværket, helt indtil deres egne topstillinger kom lidt i fare. Dafyrede de en mandlig undersåt og afpublicerede bevisetfor deres amatøragtige dømmekraft, hvilket førtebenzin til ildeni det grønlandske valg. DRs forgyldte matriarkat troner trygt trods det kolossaleansvarssvigt, ligesom den kønskoloniale aktivist siden har fået enfondsprisfor »fremragende forskning inden for feminisme og ulighed«. Det er falsk feminisme i form af den lave forventnings misogyni. Elendigt arbejde honoreres, sågar af statskassen, blot man følger Moselovens renhedsbud og offerkanon. Endelig skal de, som er »urengjorte« ved at påpege det indlysende sande – at kulturforskelle er afgørende i kultursammenstød – klynges op på kulturkorset af de rene, der nøje overholder Moselovens tabuisering af denne sandhed. Der står jo i Moselovens tredje bud, at alle problemer med immigranter skyldes dansk racisme og lave overførselsindkomster. Min fagfælle og medklummist her i avisen, antropolog og lektor Sofie Danneskiold-Samsøe, blev forsøgt pisket op ad Golgata af188 kollegerfor sinfaglige pligtfølelse og mod til tabubrud. Socialdemokratiets udlændingeordfører, Frederik Vad, blev kaldt»Frederik Had«og iklædttornekroneogkors, efter han iFolketinget 5. april 2024pegede direkte på den ubekvemme sandhed om kulturforskelle: at velfærdens integration af immigranter ikke automatisk medfører en værdimæssig integration og dermed sammenhængskraft i Danmark. Langfredag var en bitter dag,men skøn var påskemorgen. Sammeværdidebat i Folketingetet år senere viser faktisk, at ingen siger Vad imod nu. Påsken er tiden til at erkende, at ganske få individer kan flytte flokkevis falskhed og fejhed. Katja Kvaale er antropolog ",
        "metadata": {
            "source": "https://www.berlingske.dk/kommentatorer/katja-kvaale-den-skinhellige-renheds-elite-honoreres-for-at-afvise",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911821/24932186-nuuk-fredag-den-7-marts-2025-grnland-afholder-p.jpg",
            "publication_time": "Fredag d. 18. april 2025, kl. 13.26",
            "author": "Katja Kvaale",
            "related_links": [],
            "attachments": []
        }
    }
}