{
    "version": "1.0",
    "document": {
        "id": "https://www_berlingske_dk/samfund/kvinde-i-kritisk-tilstand-ramt-af-mand-der-kastede-sig-ud-foran-tog",
        "title": "Kvinde i kritisk tilstand - ramt af mand, der kastede sig ud foran tog",
        "content": "To personer er kommet alvorligt til skade i forbindelse med en personpåkørsel på Valby Station mandag morgen. Københavns Politi bekræfter overfor Berlingske, at der er tale om et selvmordsforsøg. En mand kastede sig ud foran et gennemkørende tog, hvorefter vedkommende blev slynget tilbage på perronen. Herefter ramte han en kvinde, der stod på perronen. Hun fik et hovedtraume og er lige nu indlagt på Rigshospitalet i kritisk tilstand. Episoden betyder samtidig, at togdriften er påvirket. Fra klokken 8.30 kan togene igen passere Valby Station, og i løbet af formiddagen ventes togene at have rystet alle forsinkelser af sig, oplyser DSB.  Person har i forbindelse med selvmord på Valby St. kastet sig ud foran et gennemkørende tog og har i den forbindelse ramt en kvindelig passager der stod på perronen. Kvinden er i kritisk tilstand og behandles på Rigshospitalet. Ingen yderligere kommentarer for nuværende#politidk /ritzau/",
        "metadata": {
            "source": "https://www.berlingske.dk/samfund/kvinde-i-kritisk-tilstand-ramt-af-mand-der-kastede-sig-ud-foran-tog",
            "image_url": "https://berlingske.bmcdn.dk/media/cache/resolve/image_x_large/image/7/72280/19952124-politi.jpg",
            "publication_time": "Mandag d. 05. februar 2018, kl. 07.55",
            "author": "Astrid Helmer Mørck",
            "related_links": [],
            "attachments": []
        }
    }
}