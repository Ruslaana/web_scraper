{
    "version": "1.0",
    "document": {
        "id": "https://www_berlingske_dk/samfund/tre-biler-roeg-af-lastbil-paa-lillebaeltsbroen",
        "title": "Tre biler røg af lastbil på Lillebæltsbroen",
        "content": "Tre biler røg tirsdag eftermiddag af ladet på en lastbil, idet den var på vej over Lillebæltsbroen. Selvom Dansk Autohjælp akut sendte tre biler af sted for at fjerne bilerne fra vejen, skabte uheldet kø i østgående retning. »Det er på et lidt problematisk tidspunkt, at uheldet sker. Folk er på vej hjem fra arbejde, så det skaber en del kødannelser,« siger vagtchef Frits Lund fra Sydøstjyllands Politi. Uheldet skete omkring klokken 16, og Lillebæltsbroen er atter åben for trafik efter oprydningen på broen. Politiet ved endnu ikke, hvad der er gået galt, siden de tre biler faldt af lastbilen. BNB",
        "metadata": {
            "source": "https://www.berlingske.dk/samfund/tre-biler-roeg-af-lastbil-paa-lillebaeltsbroen",
            "image_url": "https://berlingske.bmcdn.dk/media/cache/resolve/image_x_large/image/54/547223/6671343-lillebltsbroen.jpg",
            "publication_time": "Tirsdag d. 30. juli 2013, kl. 17.51",
            "author": null,
            "related_links": [],
            "attachments": []
        }
    }
}