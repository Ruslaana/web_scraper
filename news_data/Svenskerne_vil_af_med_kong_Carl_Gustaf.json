{
    "version": "1.0",
    "document": {
        "id": "https://www_berlingske_dk/internationalt/svenskerne-vil-af-med-kong-carl-gustaf",
        "title": "Svenskerne vil af med kong Carl Gustaf",
        "content": "Den svenske konge, Carl Gustaf, bør gå af og lade sin ældste datter, kronprinsesse Victoria, overtage tronen. Det mener et flertal af svenskerne ifølge en meningsmåling, skriver Aftonbladet. 15 procent af de 1000 adspurgte siger, at kongen hurtigst muligt skal gå af, mens 27 procent synes, at det skal ske inden for de kommende fem år. 21 procent svarer, at han skal træde tilbage inden for de næste 10 år. Carl Gustaf har flere gange været midtpunkt i skandaler, og i sidste måned skabte en ny bog atter overskrifter om kongen. Bogen tegner et billede af en konge, som flere gange har besøgt tvivlsomme stripklubber, og som angiveligt skulle have haft en affære med sangerinden Camilla Henemark, kendt fra 90'er-gruppen Army of Lovers Trods et skandalefyldt år siger 82 procent af de adspurgte, at deres tillid til kongen er uforandret. /ritzau/TT",
        "metadata": {
            "source": "https://www.berlingske.dk/internationalt/svenskerne-vil-af-med-kong-carl-gustaf",
            "image_url": "https://berlingske.bmcdn.dk/media/cache/resolve/image_x_large/image/80/806091/3438748-her-regerer-kongen.jpg",
            "publication_time": "Lørdag d. 25. december 2010, kl. 09.41",
            "author": null,
            "related_links": [],
            "attachments": []
        }
    }
}