{
    "version": "1.0",
    "document": {
        "id": "https://www_berlingske_dk/virksomheder/ny-lov-kridter-op-til-milliardstore-erstatningskrav-mod-oliegiganter",
        "title": "Ny lov kridter op til milliardstore erstatningskrav mod oliegiganter: Skal stå til ansvar for klimakatastrofer",
        "content": "Den amerikanske delstat Vermont står til at blive den første, der vedtager en lov, som skal holde oliegiganter økonomisk ansvarlige for klimaskader. Staten har det seneste år været plaget af orkaner, oversvømmelse og andre klimakatastrofer. Men nu skal store olieselskaber potentielt finansiere genopbygningen af de områder, klimaskaderne har destrueret i Vermont, hvilket drejer sig om flere milliarder dollar i erstatningskrav. Det skriver flere internationale medier. Den republikanske guvernør Phil Scottgodkendtelovforslaget torsdag imod al forventning. I enerklæringskriver han, at han er »meget bekymret« for klimaomkostningerne fra de såkaldteBig Oil-selskaber – verdens største olie- og gasselskaber. »Jeg forstår ønsket om at søge finansiering for at afbøde konsekvenserne af klimaændringer, der har skadet vores stat på så mange måder,« skriver Phil Scott i erklæringen. Den republikanske guvernør i Vermont, Phil Scott, tillod den såkaldte Climate Superfund Act uden en underskrift sent torsdag.Fold sammenLæs mereFoto: Lisa Rathke/AP/Ritzau Scanpix. Fossile brændstoffer – kul, olie og gas – er »langt den største bidragyder til globale klimaændringer« og udgør mere end 75 procent afudledningenaf ​​drivhusgasser på globalt plan ifølge FN. Embedsmænd i Vermont har nu indtil januar 2026 til at vurdere de samlede omkostninger fra drivhusgasser udledt mellem 1995 og 2024, herunder indvirkningen på folkesundheden, biodiversiteten og den økonomiske udvikling. De vil derefter bruge føderale data til at kortlægge, hvor meget der skal opkræves for skader, skriverCBS News. »Det er ikke hver dag, du kommer til at være en del af noget, der er både historisk og en potentielgamechangerfor alle borgere i din stat,« sagde Ben Edgerly Walsh, advokat fra Vermont Public Interest Research Group, ifølge det britiske medieThe Guardian. Ifølge flere advokater kommer Vermont nu til at stå over for omfattende juridiske udfordringer fra olieindustrien. Tilbage i aprilerklæredeAmerican Petroleum Institute, der er den største lobbygruppe for olie- og gasindustrien i USA, at de modsatte sig den »dårlige offentlige politik«, da det »ikke er måden at opnå« lovforslagets målsætning på. Og på trods af at Phil Scott, guvernøren i Vermont, var med til at vedtage lovforslaget, så vurderer han, at det bliver en opslidende juridisk kamp mod oliegiganterne, skriverVermont Public.Han bemærker dog, at statens justitsminister og finansminister har godkendt lovforslaget. Delstaterne Californien, New York, Massachusetts og Maryland overvejer alle lignende lovforslag. »I stedet for at koordinere med andre stater som New York og Californien med langt flere økonomiske ressourcer har Vermont – en af ​​de mindst befolkede stater med det laveste BNP i landet – besluttet at inddrive udgifter alene forbundet med klimaændringer,« skrev Vermont-guvernøren i en erklæring. Med lovgivningen skriver delstaten sig ind i debatten om såkaldt »woke kapitalisme«. Det er et udtryk, der især bruges af den amerikanske højrefløj om selskaber, der sætter fokus på klima, miljø og samfund. De mener, at idealistiske synspunkter forhindrer aktionærer i at skabe bedst muligt afkast. I Danmark har vi talt meget om, at præsident Joe Biden har bragt USA tilbage på det grønne spor med sin hjælpepakke, Inflation Reduction Act, som skal sende 369 milliarder dollar ud til investeringer i grøn omstilling i USA. Men det er langtfra alle i USA, der er begejstrede for, at klima og ansvarlige virksomheder har fået en plads på dagsordenen. Delstaten Texas – som er USAs næststørste stat og regnes blandt verdens ti største økonomier – har eksempelvis sortlistet ti finansielle virksomheder, herunder finansgiganten BlackRock, Danske Bank og Nordea, fordi de er »for grønne«. I den aktuelle amerikanske præsidentvalgkamp har flere fremtrædende republikanske politikere – blandt andre biotekiværksætteren Vivek Ramaswamy og Floridas guvernør, Ron DeSantis – beskyldt virksomheder og investorer for at være woke kapitalister,der drives ud fra idealistiske hensyn, som forhindrer det bedst mulige afkast. Allerede for to år tid siden kaldte Ron DeSantis ifølgeThe Wall Street Journali en pressemeddelelse ESG-bevægelsen for en form for »finansiel svindel« og ESG-investorer for »virksomhedskartel-eliter«. På Fox News kaldte vært Tucker Carlson ESG »den mest destruktive kraft i den amerikanske økonomi«, og Donald Trump kalder ESG for »woke skrald«. Det handler om, at stadigt flere investeringer bliver vurderet ikke kun ud fra økonomiske parametre, men også ud fra de såkaldte ESG-kriterier. ESG er en forkortelse for miljø (E), sociale forhold (S) og ledelse (G) og kan betegnes som en moderniseret og mere målbar udgave af CSR (corporate social responsibility).",
        "metadata": {
            "source": "https://www.berlingske.dk/virksomheder/ny-lov-kridter-op-til-milliardstore-erstatningskrav-mod-oliegiganter",
            "image_url": "https://berlingske.bmcdn.dk/media/cache/resolve/image_x_large_vertical/image/180/1801610/24718746-deltstaten-vermont-er-blevet-ramt-af-flere-klimaka.jpg",
            "publication_time": "Mandag d. 03. juni 2024, kl. 21.14",
            "author": "Sofie Amalie Elmelund",
            "related_links": [],
            "attachments": []
        }
    }
}