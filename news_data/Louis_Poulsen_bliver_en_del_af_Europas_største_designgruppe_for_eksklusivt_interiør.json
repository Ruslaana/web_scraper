{
    "version": "1.0",
    "document": {
        "id": "https://www_berlingske_dk/virksomheder/louis-poulsen-bliver-en-del-af-europas-stoerste-designgruppe-for",
        "title": "Louis Poulsen bliver en del af Europas største designgruppe for eksklusivt interiør",
        "content": "Det 144 år gamle lampefirma Louis Poulsen får nu endnu flere watt i pæren, når virksomheden inden nytår bliver en del af den største designgruppe inden for eksklusivt interiør i Europa. Louis Poulsen, der bl.a. står bag de ikoniske PH- og Arne Jacobsen-lamper,blev i juni solgttil Investindustrial, og den italienske kapitalfond går sammenmed det amerikanske investeringsselskab The Carlyle Group om at stifte et holdingselskab, der skal få selskabets tre interiørbrands – møbelmærket B&B Italia, lampefirmaet Flos og Louis Poulsen – ud over rampen på verdensplan. Parterne ønsker ikke at løfte sløret for de finansielle detaljer i parløbet, men med en samlet årlig omsætning på 3,7 mia. kr. står designgruppen altså til at blive den største med rødder i Europa. FAKTAHistorien om Louis Poulsen1874Grundlagt som vinimportfirma af Ludvig R. Poulsen.1906Ludvig Poulsens nevø Louis Poulsen overtager firmaet.1911Sophus Kaastrup-Olsen optages som partner i firmaet, som omdøbes til Louis Poulsen & Co.1917Sophus Kaastrup-Olsen køber Louis Poulsen ud af firmaet for 10.000 kr. og bliver eneejer af Louis Poulsen & Co.1924Indleder samarbejde med arkitekt Poul Henningsen (PH).1950erneIndleder samarbejde med kendte designere som Verner Panton (t.v.) og Arne Jacobsen.1999Kapitalfonden Polaris køber Louis Poulsen og afnoterer den fra fondsbørsen.2007Det italienske belysningsfirma Targetti Sankey køber Louis Poulsen af Polaris for ca. 1,2 mia. kr. Snart efter rammes italienerne af finanskrisen.2014Targetti tvinges af sine banker til at sælge Louis Poulsen fra. Polaris køber virksomheden tilbage for ca. 700 mio. kr.2017Efter en hård oprydning i Louis Poulsen, som har øget indtjeningen markant, gør Polaris klar til at sælge lampevirksomheden på ny. Hyrer investeringsbanken FIH til at finde nye ejere.2018Efter langt tilløb sælger Polaris i juni Louis Poulsen til italienske Investindustrial for i omegnen af 1,5 milliarder kr. I september annnoncerer Investindustrial, at det går sammen med det italienske investeringsselskab The Carlyle Group om at stifte en designgruppe.FOLD UD 1874Grundlagt som vinimportfirma af Ludvig R. Poulsen. 1906Ludvig Poulsens nevø Louis Poulsen overtager firmaet. 1911Sophus Kaastrup-Olsen optages som partner i firmaet, som omdøbes til Louis Poulsen & Co. 1917Sophus Kaastrup-Olsen køber Louis Poulsen ud af firmaet for 10.000 kr. og bliver eneejer af Louis Poulsen & Co. 1924Indleder samarbejde med arkitekt Poul Henningsen (PH). 1950erneIndleder samarbejde med kendte designere som Verner Panton (t.v.) og Arne Jacobsen. 1999Kapitalfonden Polaris køber Louis Poulsen og afnoterer den fra fondsbørsen. 2007Det italienske belysningsfirma Targetti Sankey køber Louis Poulsen af Polaris for ca. 1,2 mia. kr. Snart efter rammes italienerne af finanskrisen. 2014Targetti tvinges af sine banker til at sælge Louis Poulsen fra. Polaris køber virksomheden tilbage for ca. 700 mio. kr. 2017Efter en hård oprydning i Louis Poulsen, som har øget indtjeningen markant, gør Polaris klar til at sælge lampevirksomheden på ny. Hyrer investeringsbanken FIH til at finde nye ejere. 2018Efter langt tilløb sælger Polaris i juni Louis Poulsen til italienske Investindustrial for i omegnen af 1,5 milliarder kr. I september annnoncerer Investindustrial, at det går sammen med det italienske investeringsselskab The Carlyle Group om at stifte en designgruppe. Hos Louis Poulsen, der i fjor omsatte for 800 mio. kr., ser topchef Søren Mygind Eskildsen frem til at blive en del af designgruppen. »Det betyder, at der kommer en partner ind, som også investerer i de tre virksomheder, så vi med stor ekspertise bliver hjulpet til skabe mere vækst globalt. Vi er vokset godt i Norden, Danmark og Vesteuropa de senere år, men nu kan vi hjælpe hinanden med, hvordan vi bedst muligt udvikler os i f.eks. Kina, Sydkorea og Singapore«, siger Søren Mygind Eskildsen. Når danske lampedesign som »Koglen«, »Snowball« og »Panthella« nu kommer i familie med de to italienske varemærker, bliver det et designkonglomerat, som flere andre på verdensplan har haft succes med, lyder det fra detailekspert Flemming Birch, der er partner i konsulenthuset Birch & Birch. Han peger bl.a. på LVMH, der er et luksus-konglomerat, som kontrollerer 60 datterselskaber som f.eks Louis Vuitton og Christian Dior, mens der på markedet for luksus-ure er Swatch Group, som både ejer urmærkerne Swatch og Omega. »Hos begge konglomerater går det ret godt med at skille de forskellige brands fra hinanden, selv om de alle sammen er en del af den samme hat. Der er jo ikke nogen, der køber et Omega-ur og siger »se mit nye Swatch«, selv om mærket er ejet af Swatch,« siger Flemming Birch. Han vurderer dog, at det kan blive en udfordring for Louis Poulsen at sikre den lokale danske værdi i brandet. »Hvis et brand er knyttet til en bestemt nationalitet, som Louis Poulsen jo med dets danske designklassikere må siges at være, så skal det arbejde hårdere for at bevare den status, når det nu kommer i en gruppe med italienske brands,« siger han. Louis Poulsen-topchef Søren Mygind Eskildsen frygter ikke, at det danske lampefirma kommer til at drunke i den store maskine. »Virksomhederne forbliver selvstændige virksomheder og beholder deres individuelle DNA, og det er ret vigtigt for os. Der er meget stor respekt fra vores ejere om, at en designposition, som den både Floss og vi har, får man kun, fordi man over rigtig lang tid har udviklet de rigtige produkter sammen med de rigtige designere og fået positioneret sig rigtigt i markedet,« siger han. Han mener i stedet, at gruppens virksomheder kan hjælpe hinanden på flere områder. »Der er mange områder, som vi kan have gavn af at udveksle erfaringer omkring – både strategiske og operationelle opgaver. Alt lige fra positionering af brand og produkter i de enkelte lande til samarbejde og erfaringsudveksling omkring kundeservice, digitale værktøjer, produktion, leverandører osv.,« siger han. Hos Investindustrial kalder bestyrelsesformand Andrea C. Bonomi det danske lampefirma for den nye designgruppes kronjuvel. »Louis Poulsen bidrager med den danske designarv, og virksomheden har et ledelseshold, der har leveret en stærk performance. Søren Mygind Eskildsen og hans team vil fortsætte med at lede Louis Poulsen,« siger han. Ud over planerne for de eksisterende virksomheder i gruppen går designgruppen også på opkøbsjagt. Investindustrial og The Carlyle Group bliver majoritetsejere og vil få lige store ejerandele i den nye gruppe, som venter på at blive godkendt af konkurrencemyndighederne. Parterne forventer en godkendelse inden årets udgang.",
        "metadata": {
            "source": "https://www.berlingske.dk/virksomheder/louis-poulsen-bliver-en-del-af-europas-stoerste-designgruppe-for",
            "image_url": "https://berlingske.bmcdn.dk/media/cache/resolve/image_x_large/image/4/40105/21334121-hovedfoto-louis-poulsen.jpg",
            "publication_time": "Torsdag d. 13. september 2018, kl. 16.25",
            "author": "Mette Dalgaard",
            "related_links": [],
            "attachments": []
        }
    }
}