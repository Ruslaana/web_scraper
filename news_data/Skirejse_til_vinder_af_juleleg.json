{
    "version": "1.0",
    "document": {
        "id": "https://www_berlingske_dk/samfund/skirejse-til-vinder-af-juleleg",
        "title": "Skirejse til vinder af juleleg",
        "content": "\"Nåeh for Søren,\" lød det temmelig overrasket, da Flemming Saltzstein, Greve, fik beskeden første juledag: Tillykke, du har vundet den store præmie iwww.berlingske.dksjulelegs-quiz. Flemming Saltzstein, der er tidligere afdelingsleder i dansk Shell og nu pensionist, blev udtrukket blandt de over 4000 besvarelser, der blev sendt ind i løbet af de 24 dage, julelegen varede. Præmien er en skirejse i uge i 3 - udloddet af  Team Benn og Berlingske Tidende. Han havde forbedret sine odds, da han havde deltaget med 11 besvarelser, men da han samtidig er mangeårig abonnent på Berlingske Tidende, må det siges, at den højere retfærdighed er sket fyldest. I øvrigt kom  Flemming Saltzstein med en lille bekendelse, da han havde sundet sig over nyheden: \"Jeg står slet ikke på ski\". Men det slog nu ikke skår i glæden. Udover skirejsen, blev der også trukket lod blandt deltagerne i det 24. quiz-spørgsmål: \"Far til Fire\" -filmene blev et hit i 50'erne og succes'en er tilsyneladende uendelig. \"Far til Fire gi'r aldrig op\" er årets mest sete danske film. Hvad nummer i rækken er den? Svaret var: 10 Det vidste Johnny Abrahamsen, Bagsværd, der vandt en komplet Narnia-bogserie(syv bind).",
        "metadata": {
            "source": "https://www.berlingske.dk/samfund/skirejse-til-vinder-af-juleleg",
            "image_url": "https://berlingske.bmcdn.dk/media/cache/resolve/image_x_large_vertical/image/75/753830/473014-skirejse-til-vinder-af-juleleg--.jpg",
            "publication_time": "Søndag d. 25. december 2005, kl. 12.15",
            "author": null,
            "related_links": [],
            "attachments": []
        }
    }
}