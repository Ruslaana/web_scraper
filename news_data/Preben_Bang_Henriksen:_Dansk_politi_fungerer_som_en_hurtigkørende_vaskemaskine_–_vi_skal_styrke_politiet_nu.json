{
    "version": "1.0",
    "document": {
        "id": "https://www_berlingske_dk/kronikker/preben-bang-henriksen-dansk-politi-fungerer-som-en-hurtigkoerende",
        "title": "Preben Bang Henriksen: Dansk politi fungerer som en hurtigkørende vaskemaskine – vi skal styrke politiet nu",
        "content": "Dansk politi fungerer som en regulær hurtigkørende vaskemaskine. Det er i hvert fald indtrykket, man får gennemdiverse tv-indslag på DR, hvor30 betjentefortæller, at de får ordre på at »vaske sager«. Og hvis man vil kalde en spade for en spade, så er der noget om snakken. At en sag »vaskes« betyder angiveligt, at der bevidst ikke foretages efterforskningsskridt fra politiet, hvorefter sagen henlægges, opgives – eller hvad man nu kalder det. Ølse for og ølse bag – pølsen bevarer dog sin smag. Men er der så noget kritisabelt ved, at politiet ikke behandler alle sager? Nej, bestemt ikke – tværtimod er der hjemmel iretsplejeloventil den prioritering. Problemet er derimod, at det aldrig har stået befolkningen klart, at politiet prioriterer så kraftigt og tilsyneladende følger rådet fra Axel Strøbyes rolle i Olsen Banden, kriminalassistent Jensen, der opfordrer sin yngre kollega til at ignorere Høje Nord-sagen og i stedet tage »ham med cykellygten!« Jeg sidder nu med en fornemmelse af, at ledelsen for både politi- og anklagemyndigheden giver politikerne et glorificeret billede af tingenes tilstand. Et forhold, justitsministeren efter min opfattelse må forholde sig til. De seneste år har vi desværre ofte set eksempler på denne prioritering: Til DR fortæller 30 betjenteblandt andet, at hvis ikke de vasker sagerne, som de har fået besked på, vanker der bebrejdelser. Mange sager bliver opgivet i samme øjeblik, som politiet kvitterer for anmeldelsen. Østjyllands Politi oplyste blandt andet, at der var en bagatelgrænse på 8.000 kroner for efterforskning af økonomiske sager, mens politikredsen samtidig havde lavet et dokument, der viste, at man skulle opgive sagerunder 499.999 kroner. For nogle år tilbage havde vi også sagen med »Panama Papers«, hvor Skat for 6,4 millioner kroner købte oplysninger om danskere med selskaber og konti i Panama, hvilket viste sig at være en overmåde god forretning. Oplysningerne medførte, at 251 danske skatteydere efterbetalte mere end430 millioner kroner. Så store beløb kunne give fornemmelsen, at der ville være tale om bevidst skattesnyd – for kun de færreste med rent mel i posen har en konto i et tvivlsomt mellemamerikansk land, der burde medføre en straffesag. Men nej, selvom Skats dygtige jurister mente, at man kunne rejse adskillige straffesager, konkluderede politi- og anklagemyndigheden,at der ikke var begået noget strafbart. Eller havde de måske bare ikke tid til at se på sagerne? »Man får ganske enkelt det, man betaler for. Og vil politikerne på Christiansborg ikke betale, ja, så er konsekvensen altså, at vaskemaskinen snurrer på højtryk, og at Danmark bliver et slaraffenland for økonomiske svindlere.«Fold sammenLæs mereFoto: Mads Claus Rasmussen/Ritzau Scanpix. Selv når kuratorer i konkursboerindberetter mistankeom kriminalitet til politiet, så sker der i langt de fleste tilfælde intet. En kurator fra Viborg fortalte mig i sidste uge, at han sammen med anmeldelsen til politiet faktisk vedlagde fallentens skriftlige tilståelse(!), hvilket dog ikke medførte nogen reaktion. Tilsvarende gælder i vidt omfang for mange af bankernes hvidvaskindberetninger. TV 2-dokumentaren »Den Sorte Svane« dokumenterede et kriminelt morads i Danmark, og her kunne dygtige journalister – uden særlige efterforskningsmidler – åbenbart blotlægge en voldsom økonomisk kriminalitet, som politiet øjensynligt ikke kunne se. På ugebasis kan man i DR-programmet »Kontant« tilmed se, hvordan økonomiske svindlere afsløres for åbent kamera. Man må generelt undres over, hvor politiet har været henne i alle de tilfælde, hvor helt almindelige mennesker er blevet snydt på det groveste. Og i periferien:TV 2s aktuelle »Roskilde-sag«fortæller, hvordan familier ikke kan få politiet til at rykke ud, selvom en natlig gerningsmand fortsætter med at bryde ind på børneværelser. Man spørger sig selv: Sidder der virkelig betjente på de danske politistationer og synes, at det er optimalt at lade forbryderne gå? Nej, det er jeg helt overbevist om ikke er tilfældet. Men jeg tror, at der er betjente, der spørger, hvilke sager der skal prioriteres, og hvilke der derfor skal henlægges. Politiet mangler ressourcer. Det er så afgjort hovedårsagen til »vaskeriet« eller prioriteringerne, om man vil. Danmark ligger næstsidst blandt de europæiske lande –kun undergået af Finland– når det kommer til antal politibetjente pr. 100.000 indbyggere, og Danmark bruger kun halvt så mange penge pr. indbygger på politiet,som man gennemsnitligt gør i EU-landene. Man får ganske enkelt det, man betaler for. Og vil politikerne på Christiansborg ikke betale, ja, så er konsekvensen altså, at vaskemaskinen snurrer på højtryk, og at Danmark bliver et slaraffenland for økonomiske svindlere. Det skal der gøres noget ved. Og muligheden kommer her til efteråret, hvor vi på ny skal se på politiets indretning i de kommende fire år. Der er rigeligt at tage fat på. Antallet af betjente er fortsat lavt, og vi har end ikke kunnet opfyldevores målsætninger for optaget på hverken kadet- eller betjentuddannelsen. Vi kan derfor blive nødsaget til at slække på nogle krav for optagelse på Politiskolen, hvis vi vil have flere betjente, og samtidig må vi undersøge, hvordan vi kan sikre væsentligt forbedrede vilkår. »Der er behov for en 360-graders gennemgang af politiets forhold, når vi efter sommer begynder forhandlingerne om det kommende politiforlig.«Fold sammenLæs mereFoto: Anne Bæk. Efterforskning af særligt økonomisk kriminalitet skal styrkes kraftigt. I den forbindelse skal der i højere omfang kunne rekvireres særlig sagkyndig bistand hos eksempelvis statsautoriserede revisorer. På tilsvarende vis skal konkursrytterne straffes, og kuratorernes anmeldelser skal tages seriøst. »Det går ufatteligt godt«, har det lydt fra politiets ledelse gennem mange år, når de årligt afrapporterer til retspolitikkerne. Men ret beset burde et neutralt organ måske vurdere status, så befolkningen og politikerne fik et objektivt indblik i, hvor skoen trykker. For vel udfører politiet et rigtig godt stykke arbejde på en række områder, men der er efterhånden også mange områder, hvor vi ser store udfordringer. Jeg er ikke i tvivl om, at politiet generelt skal oprustes. Der skal flere folk til. Og arbejdet hos politiet skal være mere attraktivt i enhver henseende. Det kræver, at vi politikere er villige til at bruge flere penge på politiet. Vi behøver ikke at være næstsidst i Europa på dette vigtige område. Det kræver også, at politiet selv aktivt medvirker til at dokumentere alle de politimæssige handlinger, der er overflødige, og hvor arbejdet enten kunne bortfalde eller udføres af andre faggrupper. Der er derfor behov for en 360-graders gennemgang af politiets forhold, når vi efter sommer begynder forhandlingerne om det kommende politiforlig. Står det til os i Venstre, så skal vi have stoppet vaskemaskinen, og vi skal i stedet sikre politiet de nødvendige ressourcer, så forbrydere i stor stil ikke kan slippe for straf. For et land uden straf er et land, hvor den stærke altid vinder over den svage. Sådan skal retssamfundet ikke være indrettet. Derfor er vi i Venstre klar til efterårets storvask hos politi og anklagemyndighed. Preben Bang Henriksen er retsordfører for Venstre ",
        "metadata": {
            "source": "https://www.berlingske.dk/kronikker/preben-bang-henriksen-dansk-politi-fungerer-som-en-hurtigkoerende",
            "image_url": "https://berlingske.bmcdn.dk/media/cache/resolve/image_x_large_vertical/image/191/1912360/24932934-politimand-med-pistol-anholt-torsdag-den-2-juni.jpg",
            "publication_time": "Lørdag d. 19. april 2025, kl. 21.58",
            "author": null,
            "related_links": [],
            "attachments": []
        }
    }
}