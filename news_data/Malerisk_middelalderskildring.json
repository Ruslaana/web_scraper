{
    "version": "1.0",
    "document": {
        "id": "https://www_berlingske_dk/boganmeldelser/malerisk-middelalderskildring",
        "title": "Malerisk middelalderskildring",
        "content": "Med utrolig viden om kirkeliv, overtro, krigsførelse og dagligliv omkring 1340, da Niels Ebbesen den 1. april »vog« Den Kullede Greve og skilte hovedet fra kroppen over sengestolpen på Haregården i Randers, fortæller Bluitgen sprudlende, stinkende og højtråbende dansk middelalderhistorie. Niels Ebbesens idé om at smide tyskerne på porten og genskabe nationalstaten efter Gorm den Gamle og Thyra som kongedømme hægtes af forfatteren meget originalt op på Sven Aggesens danmarkshistorie. Valdemar Atterdag kigger ind i romanen ved dens slutning. Man kunne håbe, introduktionen af Danmarks nye konge markerer begyndelsen om en lige så ødsel og givende fortsættelse om et mere væsentligt omdrejningspunkt i danmarkshistorien, end episoden om Niels Ebbesen i virkeligheden nåede at blive. Men underholdende er det i hvert fald i Bluitgens version.",
        "metadata": {
            "source": "https://www.berlingske.dk/boganmeldelser/malerisk-middelalderskildring",
            "image_url": "https://berlingske.bmcdn.dk/media/cache/resolve/image_x_large/image/81/817019/3287623-lykkelandet.jpg",
            "publication_time": "Torsdag d. 11. november 2010, kl. 22.30",
            "author": null,
            "related_links": [],
            "attachments": []
        }
    }
}