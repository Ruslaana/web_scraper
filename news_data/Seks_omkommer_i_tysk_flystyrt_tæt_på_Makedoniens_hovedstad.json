{
    "version": "1.0",
    "document": {
        "id": "https://www_berlingske_dk/internationalt/seks-omkommer-i-tysk-flystyrt-taet-paa-makedoniens-hovedstad",
        "title": "Seks omkommer i tysk flystyrt tæt på Makedoniens hovedstad",
        "content": "Skopje. Seks personer er tirsdag blevet dræbt i en flyulykke tæt på Makedoniens hovedstad, Skopje. Det drejer sig om fire italienere og to kosovoere, skriver nyhedsbureauet AFP. De var om bord på det lille tysk-registrerede tomotors-fly Piper Seneca. Flyet styrtede ned i i nærheden af landsbyen Kolje, der ligger cirka 20 kilometer fra Skopje. Det oplyser chefen for Makedoniens nationale sikkerhedsmyndigheder, Mitko Chavkov. - De lettede fra lufthavnen i Treviso i Italien og havde kurs mod Pristina (Kosovos hovedstad, red.), men de skulle lande i Skopje for at tanke brændstof, siger sikkerhedschefen ifølge AFP. Myndighederne skal nu undersøge, hvad der var årsagen til flyulykken. /ritzau/",
        "metadata": {
            "source": "https://www.berlingske.dk/internationalt/seks-omkommer-i-tysk-flystyrt-taet-paa-makedoniens-hovedstad",
            "image_url": "https://berlingske.bmcdn.dk/media/cache/resolve/image_x_large/image/2/22689/14651863-fyrom-small-airplane-crash.jpg",
            "publication_time": "Onsdag d. 07. september 2016, kl. 03.03",
            "author": null,
            "related_links": [],
            "attachments": []
        }
    }
}