{
    "version": "1.0",
    "document": {
        "id": "https://www_berlingske_dk/skaerm/ikonisk-bygning-faeldede-storsvindler-nu-er-den-sat-til-salg-til-svimlende",
        "title": "Ikonisk bygning fældede storsvindler – nu er den sat til salg til svimlende millionbeløb",
        "content": "Hun løj sig til tops i New Yorks overklasse, og så forsøgte hun at snyde store dele af Manhattans elite for flere millioner. Storsvindleren Anna Delvey, der i virkeligheden bærer navnet Anna Sorokin, ville nemlig skabe sig et navn i New Yorks anerkendte kunstverden. Og et af skridtene på vejen var at få fingrene i den ikoniske renæssancebygning på 281 Park Avenue South midt på Manhattan. Den skulle danne rammen for Anna Delvey Fonden, der både skulle være en medlemsbaseret klub og en kunstfond. I Netflix-serien »Inventing Anna« kan man følge den russisk-tyske Anna Delveys jagt på den historiske bygning, som hun i sidste ende måtte vinke farvel til, efter hendes bedrag bliver afsløret. Men nu er storsvindlerens drømmebygning, der også førte til hendes fald, sat til salg for 135 millioner dollar – lidt over en milliard danske kroner. Det skriverArtnetNews. Anna Sorokin blev i 2019 løsladt for god opførsel. (Arkivfoto)Fold sammenLæs mereFoto: TIMOTHY A. CLARY. Bygningen på Manhattan blev ifølgeArtnetNewsbygget i 1894 af arkitekten Edward J. Neville Stent og Robert W. Gibson, og den er bedre kendt som »Church Missions House«, fordi den oprindeligt blev brugt som hovedkvarter for den episkopale kirke. Den seks etager høje ejendom er ejet af den tyske ejendomsmatodont Abu Rosen, som købte den gennem firmaet RFR Holding i 2014 for 50 millioner dollar, men den bliver på nuværende tidspunkt lejet ud til det svenske fotografiske museum »Fotografiska«. Ejendommen har siden købet været gennem en længere renoveringsproces, hvor lokalerne indendørs og den ydre facade er blevet fornyet for 30 millioner dollar. Efter Netflix-serien om den tysk-russiske bedrager hittede verden over i begyndelsen af 2022, har den allerede kendte bygning fået endnu mere kendisstatus. I ni afsnit kan man nemlig følge Anna Sorokins intense jagt på at indhente lån hos investorer på 29 millioner dollar, som skulle finansiere hendes kunstfond. Storsvindler Anna »Delvey« Sorokin forsøgte i 2017 at få fat i den ikoniske bygning på 281 Park Avenue i New York.Fold sammenLæs mereFoto: Wikipedia Commons/Ajay Suresh. Den unge kvinde udgav sig for at være en tysk arving med en formue på 60 millioner dollar, hvilket gav hende mulighed for at tage lån på titusindvis af dollar fra flere banker. I virkeligheden er hun datter af en lastbilchauffør fra Moskvas forstæder og var ikke i besiddelse af den formue, hun bestod at have. IfølgeNew York Postindviede Anna Sorokin de potentielle investorer i, hvordan hun ville forvandle lokalerne til en eksklusiv og dynamisk natklub, der skulle prydes med kunstværker, mens en juicebar og et bageri også skulle være at finde i lokalerne. Men lejekontrakten med svenske »Fotografiska« blev underskrevet lige for næsen af hende i 2017. Kort tid efter kom det frem, at Anna Sorokin ikke kunne betale de 100.000 dollar, som hun skyldte for advokatomkostninger. Det førte senere til hendes fald. Anna Sorokin blev i 2019 kendt skyldig i svindel og idømt mellem fire og 12 års fængsel, men blev i 2021 løsladt igen for god opførsel. Samme år blev hun tilbageholdti et immigrationsfængsel i en forstad til New York, da de amerikanske immigrationsmyndigheder ville smide hende ud af landet, fordi hendes visum var udløbet. Det blev dog afværget i marts i år, fordi hun genansøgte forlængelse af sit visum. Det er endnu uvist, hvem der løber med den ikoniske bygning, men sandsynligheden for, at det bliver Anna Sorokin, ser ikke ud til at være særlig stor.",
        "metadata": {
            "source": "https://www.berlingske.dk/skaerm/ikonisk-bygning-faeldede-storsvindler-nu-er-den-sat-til-salg-til-svimlende",
            "image_url": "https://berlingske.bmcdn.dk/media/cache/resolve/image_x_large/image/157/1570265/24148093-new-york-crimefake-heiress.jpg",
            "publication_time": "Tirsdag d. 12. juli 2022, kl. 13.08",
            "author": "Maria Outze",
            "related_links": [],
            "attachments": []
        }
    }
}