{
    "version": "1.0",
    "document": {
        "id": "https://www_berlingske_dk/kultur/hun-overlevede-terrorangreb-ved-at-gemme-sig-under-doede-kroppe-nu-skal-hun",
        "title": "Hun overlevede terrorangreb ved at gemme sig under døde kroppe – nu skal hun stå på en af verdens største scener",
        "content": "Det var et før og efter for den skæbnesvangre dag. Den 7. oktober 2023 har plantet sig i manges hukommelse med blodige billeder af festivalgæster, der løb skrigende bort fra den den israelske musikfestival Nova. Billeder af Hamas-bevægelsen, der begik et bestialsk terrorangreb, rystede verden. Et terrorangreb, hvor gæsterne en efter en efter en faldt til jorden for Hamas’ kugler. Yuval Raphael var en af de mange, der var til stede på Nova-festivalen. Den nu 24-årige Raphael overlevede terrorangrebet, der tog 364 festivalgæsters liv. Men kun lige akkurat. I otte timer gemte hun sig under døde kroppe, ligene af dem, der tidligere havde stået ved hendes side og fejret livet. »Fanget og i frygtfor mit liv var jeg vidne til ubeskrivelige rædsler – både venner og fremmede blev såret eller dræbt lige foran mine øjne. Da ligene af de myrdede faldt omkring os, vidste jeg, at gemme mig under ligene var den eneste måde, jeg kunne overleve mareridtet,« sagde Yuval Raphael i en tale til FN's Menneskerettighedsråd i april sidste år. Yuval Raphael til et pressemøde søndag i Tel Aviv i Israel. Rapahel skal repræsentere Israel til Eurovision i maj.Fold sammenLæs mereFoto: Ronen Zvulun/Reuters/Ritzau Scanpix. Siden angrebet har Yuval Raphael rejst rundt i verden og fortalt sin historie. Nu skal hun være med i dette års Eurovision med sangen »New Day Will Rise«, der ifølge sangerinden hander om håb og styrke. »For mig repræsenterer sangen vores behov for at hele samt en optimisme for vores fremtid. Sangen handler om vores styrke, vores fælles håb såvel som støtte og kærlighed hos vort lands smukke folk,« siger sangerinden ifølgeTimes of Israel. Konflikten mellem Palæstina og Israel blussede op med fornyet styrke, da Hamas begik terrorangrebet 7. oktober 2023. Konflikten har spredt sig til resten af verden. I Danmark er propalæstinensiske demonstranter ugentligt gået på gaden med flag og kampråb, hvor de har forlangt våbenhvile og et større dansk politisk pres mod Israel. Protesterne var så markante, at det svenske politi måtte gøre brug magt i håndteringen af propalæstinensiske demonstranter foran Malmö Arena.Fold sammenLæs mereFoto: Johan Nilsson/AFP/Ritzau Scanpix. Konflikten satte også sit markante spor ved sidste års Eurovision. Normalt er Eurovision en sangkonkurrence, der skal samle nationer til en stor glimmerfest. Men i 2024 vardet mere politik end sang, som prægede showet i Malmø. Israel blev bedt om at ændre sit første bidrag, »October Rain«, fordi den ifølge arrangøren bag Eurovision var politisk. Der blev lavet ændringer i teksten, og sangen fik i stedet navnet »Hurricane«. Men det var ikke nok. I flere uger op til Eurovision skabte deltagelsen konflikt i verdens medier, og kritikere advokerede for en udelukkelse af Israel. Det kulminerede i massive protester i Malmøs gader sidste år under både Eurovision-semifinalen og den endelige finale. Protesterne var så voldsomme, at det svenske politi måtte gøre brug af peberspray og magt i håndteringen af propalæstinensiske demonstranter foran Malmö Arena. Israel endte på en femteplads med i alt 375 point, hvoraf klart størstedelen kom fra seerne. Kun 52 kom fra juryen, mens seerne stod for de resterende 323. Israels bud på en vindersang i år er allerede blevet godkendt af Eurovisions arrangør. På Eurovisions egenhjemmesidenævnes det ikke, at Yuval Raphael overlevede terrorangrebet 7. oktober. I stedet skriver arrangørerne, at Raphael først sidste år trådte ind på den professionelle musikscene.  Der er også blevet offentliggjort en musikvideo til »New Day Will Rise«. I videoen optræder Yuval Raphael sammen med andre unge mennesker. De spiser picnic, holder i hånd og spiller musik på en græsmark. I videoen ses også røde anemoner, som symboliserer den sydlige del af Israel, hvor Hamas-angrebet fandt sted. Ifølge Times of Israel vil scenerne i videoen minde israelere om Nova-festivalen. »En ny dag vil gry, og det vil blive den bedste, der nogensinde har været,« siger sangerinden om sangen. I år afholdes Eurovision i midten af maj i den schweiziske by Basel. Israel vil deltage i semifinalen 15. maj, hvor landet skal kæmpe om en finaleplads tre dage senere. Ifølge Times of Israel forventes det allerede nu fra den israelske lejr, at der vil komme modstand mod Yuval Raphaels deltagelse til året glimmerfest. Det vides endnu ikke, om modstanden vil byde på lige så markante protester som ved sidste års konkurrence i Malmø. Men kigger man på den massive kritik, som ramte Israel og Eurovisions arrangører sidste år, kan det tyde på, at det ikke vil gå stille for sig.",
        "metadata": {
            "source": "https://www.berlingske.dk/kultur/hun-overlevede-terrorangreb-ved-at-gemme-sig-under-doede-kroppe-nu-skal-hun",
            "image_url": null,
            "publication_time": "Onsdag d. 12. marts 2025, kl. 21.29",
            "author": "Lisa Maria Bilgrav",
            "related_links": [],
            "attachments": []
        }
    }
}