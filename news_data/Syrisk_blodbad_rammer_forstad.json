{
    "version": "1.0",
    "document": {
        "id": "https://www_berlingske_dk/internationalt/syrisk-blodbad-rammer-forstad",
        "title": "Syrisk blodbad rammer forstad",
        "content": "Byen Douma, som ligger i en nordlig del af hovedstanden Damaskus, er det sidste døgn blevet oversvømmet af sikkerhedspoliti, som skal håndtere demonstrationerne mod den siddende præsident Bashar al-Assad. Ifølge al Jazeera har mere end 2.000 politimænd fra det syriske sikkerhedspoliti gjort indtog i området i går, og de amerikanske myndigheder opfordrer statsborgere til at forlade landet. Begge dele er opsigtsvækkende nyt i forbindelse med optøjerne.  Et særligt kendemærke for den syriske opstand er, at den er begyndt i de syriske provinsbyer. Ganske ulig de andre optøjer i Tunesien, Egypten, Libyen, Bahrain og Yemen. Mellemøstekspert Peter Seebergpegede i går på, at opsynet med større folkeforsamlinger i de større byer er så aggressivt, at de større byer endnu ikke er blevet mål for folkets oprør.  Den mindre by Deraa i syd er en af de hårdest ramte i forbindelse med optøjerne, og ifølgeden syriske menneskehedsrettighedsorganisation Sawasiahblev 35 civile dræbt i byen i går, da sikkerhedsstyrker også her forsøgte at få has med omsiggribende demonstrationer. Her begyndte demonstrationerne i begyndelsen af sidste uge, og er siden blevet hjemsted for nogle af de mest voldsomme kampe mellem demonstranter og al-Assads styrker. Sawasiah siger også, at mere end 400 personer nu er omkommet i landet. Det har endnu ikke været fuldt ud muligt at bekræfte dødstal ellerdokumentere hærstyrkernes tilstedeværelse i byenførstehånds, da Syrien er lukket land for internationale medier. Flere øjenvidnerhar dog udtalt sig. I dag opfordrer de amerikanske myndigheder deres statsborgere til at forlade landet i lyset af urolighederne. De danske rejsevejledninger blev i går skærpet, og nu fraråder Udenrigsministeriet alle rejser til landet: - Vi vurderede i lyset af voldsomhederne over påsken, at vi ikke kun ville fraråde unødvendige rejser til Syrien. Vi mener dog ikke, at der er grund til at skærpe yderligere. Vi han ingen indikationer på, at udlændinge er mål for optøjerne som sådan, siger souchef i Udenrigsministeriets Borgerservice, Ole Neustrup. De danske rejsevejledninger bliver udarbejdet i et samarbejde med nordiske og europæiske lande, som ikke vurderer, at danske statsborgere er i fare i Syrien. Der befinder sig ifølge Udenrigsministeriets oplysninger i øjeblikket omkring 100 danskere i landet.",
        "metadata": {
            "source": "https://www.berlingske.dk/internationalt/syrisk-blodbad-rammer-forstad",
            "image_url": "https://berlingske.bmcdn.dk/media/cache/resolve/image_x_large/image/74/744826/4026159-syria-douma.jpg",
            "publication_time": "Onsdag d. 27. april 2011, kl. 11.37",
            "author": "Mathias Ørsborg Johansen",
            "related_links": [],
            "attachments": []
        }
    }
}