{
    "version": "1.0",
    "document": {
        "id": "https://www_berlingske_dk/indland/saa-mange-doer-af-luftforurening-i-danmark-hvert-aar-paa-trods-af-at-vi-er",
        "title": "Så mange dør af luftforurening i Danmark hvert år — på trods af at vi er en duksenation",
        "content": "Det er ikke nyt, at bilos og røg er skidt for helbredet. Berlingske beskrev således forledende screeninger af luftforureningen i Københavns gader og kvarterer, Google har foretaget. Men Google er ikke ene om at se på kvaliteten afden luft, vi indånderherhjemme. Det samme gør EU, som netop har udgivet enny rapport, der kortlægger luftforureningen på det europæiske kontinent. Danmark fremstår ikke som en af de store syndere, når det drejer sig om dårlig luftkvalitet. Tværtimod er vi en af rapportens duksenationer. Men det er langtfra udelukkende vores egen fortjeneste, forklarer Kåre Press-Kristensen, seniorrådgiver i Det Økologiske Råd. »En af de ting, der begrænser partikelforureningen i de nordiske lande, er, at vi rent geografisk ligger det rigtige sted. Vi befinder os i periferien af Europa. Jo tættere et land ligger på Centraleuropa, desto større forurening vil der være,« siger han. Men på trods af at Danmark befinder sig i den pæne ende, vurderer Det Europæiske Miljøagentur i rapporten »Air Quality Europe 2019«, at cirka 2.870 danskere årligt dør for tidligt på grund af luftforurening. Det svarer til 503 dødsfald for hver million indbyggere. Ifølge Kåre Press-Kristensen er en af årsagerne, at man har fastsat grænseværdierne i EU efter »laveste fællesnævner«. Han forklarer, at grænseværdierne er udtryk for et politisk kompromis. De er langt højere end WHOs anbefalinger, for hvis man havde lagt dem lavere, ville mange centraleuropæiske lande aldrig have en chance for at overholde dem, lyder det. »Når folk bor tættere, vil der også være flere biler, brændeovne og andre forureningskilder. Her i Norden bor vi ikke særlig tæt, hvilket – kombineret med at vi ligger placeret i udkanten af Europa – gør, at vi ikke oplever samme niveau af forurening som i Centraleuropa og på Balkan,« siger Kåre Press-Kristensen.  De røde streger markerer de gader, hvor Googles »luftsniffer« har målt de højeste værdier af sundhedsskadelige ultrafine partikler i Københavns Kommune. Alle veje er blevet målt tre gange, og nogle veje er blevet målt op mod 30 gange. Samtidig er vi i Norden længere fremme på en række områder, forklarer han. »Vi har fået fjernvarme i langt de fleste hjem, hvilket vil sige, at vi har alternativer til de meget partikelforurenende brændeovne, som stadig den dag i dag fylder rigtig meget på Balkan,« siger han. Kosovo er det land i Europa, hvor flest mennesker dør for tidligt på grund af luftforurening – 2.212 per én million indbyggere. Landets helt store udfordring er, at meget af energien – både i industrien og i private hjem – er kulbaseret, og at bilparken generelt er temmelig forurenende. En mand deltager i en protest mod den stigende luftforurening i Kosovos hovedstad, Pristina.Fold sammenLæs mereFoto: Armend Nimani/Ritzau Scanpix/Arkiv. Mens Danmark ifølge rapporten hører til blandt duksene i EU, ligger de fleste lande, hvor det står værst til, på Balkanhalvøen i det sydøstlige Europa. Her er Kosovo det land, hvor flest mennesker dør for tidligt på grund af luftforurening – 2.212 per én million indbyggere. Lige efter Kosovo følger Serbien, hvor 2.188 mennesker for hver million årligt må dø før tid. Nordmakedonien har ifølge rapporten den højeste koncentration af skadelige partikler, men selv om det er et af de steder, hvor det står grellest til med luftkvaliteten, dør færre af det – 1.728 per million indbyggere. Kåre Press-Kristensen forklarer, at luftforurening fra industri stort set ikke fylder noget i det samlede regnskab. »Industri fylder intet i vores del af verden længere. Der er kommet røggasrensning på alle industrier og kraftværker. I Danmark udleder vores samlede energiproduktion blot to procent af partikelforureningen. Det fylder ingenting.« »Efter min mening bør man i Danmark sætte afgifter på forurening fra brændefyring, så det matcher andre opvarmningskilder. Det skal ikke forbydes, men vi bør give incitament til, at folk i stedet opvarmer deres bolig med varmepumper, fjernvarme eller gas. Vi er for velstillede til at gøre andet,« siger Kåre Press-Kristensen.Fold sammenLæs mereFoto: Andreas Hagemann Bro/Ritzau Scanpix. EU kan gøre – og har gjort – noget i forhold til de eksisterende kraftværker. Et EU-direktiv fastslår, at man skal rense røggasserne til et vist niveau. EU kan ligeledes stille skrappere krav til nye bilers udstødning, hvilket man også har gjort. Det er en af grundene til, at der er partikelfiltre og katalysatorer på alle nye biler. »Men når det kommer til den eksisterende bilpark, kan EU ikke stille meget op andet end at opfordre landene til at lave miljøzoner, så man hurtigere får de nye biler på gaden. På det punkt er Østeuropa lidt bagud. Når man har en rimelig fattig befolkning, er det ikke så politisk populært fra den ene dag til den anden at stille krav, der vil betyde, at store dele af befolkningen skal skrotte deres bil uden at have råd til en ny,« siger Kåre Press-Kristensen.",
        "metadata": {
            "source": "https://www.berlingske.dk/indland/saa-mange-doer-af-luftforurening-i-danmark-hvert-aar-paa-trods-af-at-vi-er",
            "image_url": "https://berlingske.bmcdn.dk/media/cache/resolve/image_x_large_vertical/image/121/1212370/23214009-.jpg",
            "publication_time": "Onsdag d. 16. oktober 2019, kl. 11.19",
            "author": "Frederik Volstrup Kock",
            "related_links": [],
            "attachments": []
        }
    }
}