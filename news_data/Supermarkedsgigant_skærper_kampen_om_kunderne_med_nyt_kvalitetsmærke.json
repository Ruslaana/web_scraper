{
    "version": "1.0",
    "document": {
        "id": "https://www_berlingske_dk/virksomheder/supermarkedsgigant-skaerper-kampen-om-kunderne-med-nyt",
        "title": "Supermarkedsgigant skærper kampen om kunderne med nyt kvalitetsmærke",
        "content": "Den danske detailgigant Dagrofahar erklæret krig modkonkurrenterne. Nu afsløres ét af våbnene, der ifølge koncernens topchef bliver afgørende i bestræbelserne på at skabe Danmarks »stærkeste dagligvarebrand«. For Meny-kæden får nu nye varer på hylderne. Det fortæller Tomas Pietrangeli, der er koncernchef i Dagrofa, som står bag supermarkedskæderne SPAR, Min Købmand, Let-køb og Meny samt Dagrofa Foodservice, som leverer madvarer til blandt andet restauranter. I slutningen af sidste åropkøbte Dagrofa virksomheden Aarstiderne, der sælger økologiske måltidskasser, og det varemærke vil i løbet af i år kunne findes i landets Meny-butikker. Alle varerne i sortimentet er økologiske og kommer foruden frugt og grønt til at bestå af »specialprodukter«. Produkterne vil også blive samlet i en såkaldtshop-in-shop, hvor varer fra Aarstiderne vil være at finde i en selvstændig afdeling af Meny-kædens butikker. »Kunderne vil opleve, at det er kvalitetsprodukter, som er forskellige fra det, man normalt kan finde,« siger Tomas Pietrangeli og tilføjer, at netop frugt og grønt, som mange forbinder Aarstiderne med, vil udgøre en stor del af det nye mærkes sortiment. »Det kan være de gule beder eller blå kartofler. Der er masser af produkter, vi synes er spændende,« siger han. Tomas Pietrangeli fortæller, at Dagrofas opkøb af Aarstiderne bliver en »løftestang« for koncernens nye strategi.Fold sammenLæs mereFoto: Asger Ladefoged. Hvilke varer, der derudover kommer til at bære navnet, er endnu ikke afgjort, men produkterne er ved at blive udviklet, lyder det. Produkternes prisleje kan topchefen heller ikke for nuværende komme nærmere. »Vi kan sige så meget, at vi vil udbrede Aarstiderne til et flertal af danskerne, og det er super vigtigt, at det ikke bliver et elitært koncept. Men vi skal finde balancen mellem at være tilgængelig for mange og have høj kvalitet,« siger Tomas Pietrangeli. Lanceringen af varemærket kommer i kølvandet af, at Dagrofa i slutningen af sidste år annoncerede, at koncernen med en milliardinvestering i ryggen har lanceret en »offensiv strategi«, hvor detailgiganten efter eget udsagn skal vinde markedsandele og blive både større og stærkere. En kamp, hvor der skal satses massivt på kvalitet frem for pris i en offensiv, hvor Tomas Pietrangeli efter eget udsagn udfordrer hele branchen. »Der er ingen tvivl om, at vi slår på kvalitet og stempler hårdt ind på den agenda,« siger han. Her skal Meny – med kædedirektør Richo Boss i spidsen – føre an, og opkøbet af Aarstiderne skal være løftestang. Hvilke andre roller Aarstiderne kommer til at spille i krigen mod konkurrenterne, kan Dagrofa endnu ikke oplyse, men lanceringen af varemærket i Meny er »kun de første skridt«, lyder det. Tomas Pietrangeli har dog tidligere løftet sløret for, at Dagrofa kommer til at satse massivt på såkaldte måltidsløsninger i en tid, hvor danskerne bruger mindre tid i køkkenet. I hvilket prisleje de nye produkter fra Aarstiderne kommer til at ligge, kan Dagrofa endnu ikke sætte tal på.Fold sammenLæs mereFoto: Asger Ladefoged. Aarstiderne skal dog fortsat også være et selvstændigt forretningsben i koncernen og fortsætte med at sælge måltidskasser og dagligvarer online samt sælge engrosvarer til erhverv. »Der er masser muligheder, og vi vil udbrede Aarstiderne til endnu flere danskere,« siger Tomas Pietrangeli, der fortæller, at lanceringen af Aarstiderne som brand også handler om at få et nyt af Dagrofas egne mærker på hylderne. »Vi har et langt højere antal mærkevarer på hylderne end gennemsnittet. Vi synes, at det er vigtigt at have begge dele, men vi vil også gerne have produkter, som man kun kan finde i vores butikker, som står for noget unikt, og her kommer Aarstiderne ind i billedet,« siger han. Dagrofas oprustning kommer samtidig med, at de tektoniske plader i dagligvarehandlen rykker sig. Mens danskerne i endnu højere grad tilvælger billigere supermarkeder, sker der også en »polarisering« af danskernes forbrug. Det har Dorte Wimmer, der er ekspert i forbrugeradfærd og direktør i Retail Institute Scandinavia tidligerefortalt til Berlingske. »Vi køber enten lavpris eller kvalitet, men det er den samme kunde, der køber det. Vi handler i gennemsnit tre til fire gange om ugen, og der vælger vi forskellige formater. Det er vores forbrug, der er splittet,« sagde hun. Men mens Dagrofa opruster, gør en række konkurrenter det samme. Eksempelvishar Salling Groupannonceret en række tiltag og en »priskrig«. Og samtidig harforhenværende Irma-direktør Alfred Josefsenog en håndfuld tidligere Irma-folk planer om at åbne en ny supermarkedskæde ved navn Alma. Det vækker dog ikke bekymring hos Dagrofa-chefen, at andre i dagligvarehandlen tilsyneladende rører på sig. »Vi oplever et marked som i stigende grad er prisfokuseret, og her satser vi på at have en anden position end resten af markedet,« siger Tomas Pietrangeli. Samtidig fortæller han, at Dagrofa fortsat er på opkøbsjagt i en dagligvarebranche, der er kendetegnet ved hård konkurrence og lav indtjening på den enkelte vare. Og der kan ifølge Tomas Pietrangeli over en bred kam være behov for konsolidering i en branche, hvor volumen har stor betydning. »Der er konsolideringsmuligheder på den lange bane. Vi har sådan set musklerne og lysten til at købe op, men muligheden skal også være der,« siger han.",
        "metadata": {
            "source": "https://www.berlingske.dk/virksomheder/supermarkedsgigant-skaerper-kampen-om-kunderne-med-nyt",
            "image_url": "https://berlingske.bmcdn.dk/media/cache/resolve/image_x_large_vertical/image/188/1881850/24876459-dagrofas-topchef-tomas-pietrangeli-investerer-et.jpg",
            "publication_time": "Fredag d. 24. januar 2025, kl. 07.06",
            "author": "Tobias Lind Larsen",
            "related_links": [],
            "attachments": []
        }
    }
}