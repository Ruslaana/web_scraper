{
    "version": "1.0",
    "document": {
        "id": "https://www_berlingske_dk/virksomheder/tobaksproducent-lukker-cigarfabrik-i-nykoebing-falster",
        "title": "Tobaksproducent lukker cigarfabrik i Nykøbing Falster",
        "content": "København. Scandinavian Tobacco Group lukker cigarfabrik i Nykøbing Falster med knap 100 ansatte, oplyser selskabet. Også produktion i Wuustwezel, Belgien, lukkes ned.  Antallet af produktionssteder reduceres dermed fra 14 til 12 og en effektiviseringsplan fremrykkes med et år. »Vi anerkender, at dagens meddelelse påvirker vores ansatte og deres familier. Også forlokalsamfundene er dette en ubehagelig begivenhed. Vores fabrikker har en lang historie i de byer, hvor vi producerer,« siger topchef Niels Frederiksen. »Vi agter at påtage os dette ansvar ved at behandle vores ansatte i Nykøbing og Wuustwezel ordentligt, samtidig med at vi opretholder vores samlede forretning ved at sikre, at vi forbliver effektive og konkurrencedygtige på markedet,« tilføjer han i meddelelsen. ",
        "metadata": {
            "source": "https://www.berlingske.dk/virksomheder/tobaksproducent-lukker-cigarfabrik-i-nykoebing-falster",
            "image_url": "https://berlingske.bmcdn.dk/media/cache/resolve/image_x_large/image/16/162240/14832713-tobak.jpg",
            "publication_time": "Torsdag d. 22. september 2016, kl. 08.13",
            "author": null,
            "related_links": [],
            "attachments": []
        }
    }
}