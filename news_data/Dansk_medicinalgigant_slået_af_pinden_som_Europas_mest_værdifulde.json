{
    "version": "1.0",
    "document": {
        "id": "https://www_berlingske_dk/virksomheder/dansk-medicinalgigant-slaaet-af-pinden-som-europas-mest-vaerdifulde",
        "title": "Dansk medicinalgigant slået af pinden som Europas mest værdifulde",
        "content": "Den danske medicinalgigant Novo Nordisk har mistet tronen som Europas mest værdifulde selskab overhovedet. Den store aktienedtur for Novo Nordisk i kølvandet på offentliggørelsen af nye forskningsresultater, der ikke viste helt så gode virkninger som håbet for ny medicin, har ændret på topstillingen i Europa. Her kunne det franske luksusimperium LMVH, der blandt andet står bag mærkerne Louis Vuitton, Sephora, Moët Hennessy, Christian Dior Couture, Kenzo, Bulgari og Marc Jacobs samt ejer medieselskabet Les Echos-Le Parisien, rykke ind som en ny nummer 1. Det er første gang siden september 2023, at det sker. I sidste uge steg LVMH-aktien med 7,5 procent trods et mindre fald fredag, og den franske koncern nåede dermed op på en markedsværdi på 345,3 milliarder euro (2,58 billioner kroner), hvilket sendte LVMH forbi Novo Nordisk. Den danske medicinalgigant var ved børsernes lukning fredag 344,5 milliarder euro (2,57 billioner kroner) værd – altså den pris, som man skulle betale, hvis man ville (og kunne) købe koncernen her og nu. Novo Nordisk-aktien faldt fredag med 4,3 procent efter både de lidt dårligere resultater samt udsigten til, at de danske storsællerter, fedmemidlet Wegovy og diabetesmidlet Ozempic, er blandt 15 medicinprodukter,som de amerikanske sundhedsmyndigheder vil indlede prisforhandlinger omi forhold til offentlige tilskud. Alene de ringere testresultater skar omkring 670 milliarder kroner af Novo Nordisks markedsværdi. LVMH-kædenkontrolleres af den 75-årige, franske mangemilliardær Bernard Arnault. Han er ifølge nyhedsbureauet Bloombergs milliardærindeks i øjeblikketverdens femterigeste mandmed en personlig formue på 188 milliarder dollar (1,36 billioner kroner). LMVH har selv været oplevet presset. Sidste år blevluksuskoncernen hårdt ramt af den faldende efterspørgselpå et af de helt store markeder, Kina. Her følte mange kinesere sig så økonomisk pressede, atde skar ned på forbruget, hvilket især ramte luksusvarer. Siden coronapandemien, hvor salget af luksusvarer steg til det skyhøje, fordi alle havde penge, som de ikke kunne bruge,har luksusproducenter verden over haft en svær tid. Der er nogen optimisme at spore i den del af branchen, der arbejder med mode, nu, hvor den kinesiske regering har sat en række økonomiske hjælpepakker i gang for at få sat gang i privatforbruget på verdens største marked. Også bedre regnskabstal fra konkurrenterne skaber ny tiltro. LMVHs Moët Hennessy ventes dog at stå foran endnu et svært år, fordi luksusdrikkevarer i øjeblikket ikke sælger ret godt.  ",
        "metadata": {
            "source": "https://www.berlingske.dk/virksomheder/dansk-medicinalgigant-slaaet-af-pinden-som-europas-mest-vaerdifulde",
            "image_url": "https://berlingske.bmcdn.dk/media/cache/resolve/image_x_large_vertical/image/188/1880164/24873433-epa11659491-lvmh-chairman-and-ceo-bernard-arnault.jpg",
            "publication_time": "Mandag d. 20. januar 2025, kl. 09.38",
            "author": "Thomas Breinstrup",
            "related_links": [],
            "attachments": []
        }
    }
}