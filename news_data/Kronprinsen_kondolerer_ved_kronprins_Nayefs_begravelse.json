{
    "version": "1.0",
    "document": {
        "id": "https://www_berlingske_dk/samfund/kronprinsen-kondolerer-ved-kronprins-nayefs-begravelse",
        "title": "Kronprinsen kondolerer ved kronprins Nayefs begravelse",
        "content": "Kronprins Frederik repræsenterer det danske kongehus ved begravelsen af de saudiske kronprins, Nayef bin Abdulaziz al-Sauds, der døde 16. juni. Hoffet oplyser, at kronprinsen tirsdag deltager i en kondolenceceremoni i Jedda i Saudi Arabien. Nayef var mindst 76 år, de internationale nyhedsbureauer er dog uenige om, hvorvidt han var 76, 77, 78 eller 79 år. Kronprins Nayef var tronfølger efter sin ældre bror, Abdullah, der er den nuværende konge af Saudi-Arabien. Kong Abdullah er 89 år og har udnævnt sin halvbror prins Salman til sin nye tronfølger. Nayef blev udnævnt til kronprins i oktober i fjor, efter at hans bror kronprins Sultan døde. Ud over kronprinsen deltager europaminister Nicolai Wammen (S) i kondolenceceremonien. BNB",
        "metadata": {
            "source": "https://www.berlingske.dk/samfund/kronprinsen-kondolerer-ved-kronprins-nayefs-begravelse",
            "image_url": "https://berlingske.bmcdn.dk/media/cache/resolve/image_x_large/image/65/656140/5277192-baltic-development-forums-topmde.jpg",
            "publication_time": "Tirsdag d. 19. juni 2012, kl. 12.59",
            "author": null,
            "related_links": [],
            "attachments": []
        }
    }
}