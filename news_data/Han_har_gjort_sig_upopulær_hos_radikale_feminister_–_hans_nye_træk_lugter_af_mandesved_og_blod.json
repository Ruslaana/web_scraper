{
    "version": "1.0",
    "document": {
        "id": "https://www_berlingske_dk/litteratur/han-har-gjort-sig-upopulaer-hos-radikale-feminister-hans-nye-traek",
        "title": "Han har gjort sig upopulær hos radikale feminister – hans nye træk lugter af mandesved og blod",
        "content": "Det har ligget underdrejet at fremhæve mandsmod og maskulinitet i dansk historieskrivning i nyere tid. Vi var jo efter1864en lille nation, der dyrkede illusionen om feminine kvaliteter og lagde afstand til brunstig maskulinitet både i udenrigspolitik og i de hjemlige gemakker. ProfessorHans Bondeer en fremragende historiker, der med sin bog »Fodbold med fjenden« fra 2010 dokumenterede det brede sportssamarbejde med nazisterne. Han har gjort sig grundig upopulær hos radikale feminister ved at tage afstand fra disse feministers krav om særrettigheder for kvinder, og det er derfor ikke overraskende, at han nu udgraver en spændende fortid, der lugter af mandesved, blod og mandsmod: Nemlig riddertiden i middelalderen. Kejser Maximilian 1. slås mod Christian 2.s morbror, kurfyrst Frederik 3. Kampen foregik i Innsbruck i 1497, og illustrationen stammer fra en bog fra 1500-tallet.Fold sammenLæs mereFoto: Aarhus Universitetsforlag. Der er ingen tvivl om, at mandsmod i ridderturneringer spillede en vigtig rolle i samfundets politiske og sociale univers i riddertiden. Det var ikke kun i udlandet, at ridderturneringer var populære og havde stor betydning for hoffet og den brede offentlighed i Danmark. Der blev kæmpet med sværd, lanser og både til fods og til hest. Vi ved fra Saxos Danmarkshistorie, diverse krøniker og blandt andet kirkernes kalkmalerier, at ridderne var højt værdsatte personer. Ved alle middelalderens store ceremonier hørte der ridderturneringer til, og Hans Bonde mener, at tiden fra 1050 til reformationen i 1536 kan karakteriseres som en riddertid, hvor ridderne spillede en afgørende rolle. Ridderspil, skriver Hans Bonde, blev helt afgørende i forhold til at knytte ridderne sammen med rigets konge i loyalitetsbånd og dermed styrke det danske rige, der hele tiden var truet af fragmentering. Hans Bonde gennemgår cirka 50 kendte ridderspil og placerer dem ikke blot i København, men over store dele af det danske rige. Man skal ikke tro, at Hans Bondes bog er en nem omgang mandehørm med ideologisk lanse mod nutidens feminisme. Der er tale om en seriøs faghistorisk bog, der dog emmer af kampgejst og mandesved. Ridderspil og ridderkulturen gennemgik en disciplinering fra rå og blodig dyst til mildere former for opgør med respekt for modstanderen.Fold sammenLæs mereFoto: Aarhus Universitetsforlag. Vi ser ofte os selv afspejlet ivikingetiden, men Hans Bonde mener, at vi i højere grad burde se os selv spejlet i riddertiden, hvor der var strenge regler for, hvordan man behandlede hinanden – selv i blodige opgør på lanser. Bonde tilføjer, at disse regler og respekt selvfølgelig gjaldt de højere samfundslag, hvorimod man gerne slagtede bøndernes hære. Ridderspillene indgik i elitens magtspil, men det handlede også om for ridderne at gøre indtryk på hoffets fornemme kvinder. Kvinderne var deltagere i skuespillet ved at være publikum, komme med ytringer og bifald og uddele priser til sejrherren. Denne romantiske aura afspejlede sig i tidens romantiske ridderlitteratur og gav senere, i 1800-tallet, anledning til en genopblussen af den romantiske litteraturgenre, som hosWalter Scott. Volden var en del af samfundet og ridderkulturen, og vi ved fra datidens ridderlitteratur, at ganske vist priste forfatterne riddernes selvbeherskelse, men også deres voldsudøvelse. Volden vakte ikke i sig selv afsky, men var en del af samfundets virke og selvforståelse. Der var ikke et statsligt magtmonopol, og elitens mænd måtte være i stand til at kæmpe for ære og rettigheder. Bonde tegner også et bredere skildring af ridderkultur, der var en slags socialt kit, der på tværs af de europæiske landegrænser sikrede gensidige forbindelser mellem overklassens mænd og udviklede et »maskulint broderskab«, der på trods af utallige krige forenede riddere i alle europæiske lande i et ophøjet kristent ridderskab, som Bonde formulerer det. Ved Frederik 21.s kroningsfest i 1559 stødte kurfyrst August og ridder Jørgen Lykke sammen, og kurfyrsten stødte Lykke af hesten. Maleri af Heinrich Göding den Ældre.Fold sammenLæs mereFoto: Aarhus Universitetsforlag. Hans Bondes bog er en fornøjelig og vigtig gennemgang af tidens ridderskab, fra kong Valdemar Sejr, der i 1188 var den første danske hertug, der modtog et ridderslag, til indsigtsfulde beskrivelser af ridderreglerne ved turneringer og kampformer. Man kender til enkelte af de riddere, der var aktive i ridderspil. Den svenske Erikskrønike fra 1300-tallet fortæller om en dyst i Laholm i Skåne, hvor den danske ridder Magnus Dysewald råbte på en modstander: »Er der nogen, der er villige?« Den svenske stormand Erengisle Plata tog imod udfordringen, skønt han endnu ikke var rigtig ridder, og besejrede Dysewald ved at støde ham væk fra hesten med sin lanse. Dysewald landede »fuld af skam« i sølet. Nu var Erikskrøniken en svensk krønike, og om Plata var den helt store helt må vi forholde os kildekritisk til. Man skal ikke tro, at Hans Bondes bog er en nem omgang mandehørm med ideologisk lanse mod nutidens feminisme. Der er tale om en seriøs faghistorisk bog, der dog emmer af kampgejst og mandesved. Ridderspil og ridderkulturen gennemgik en disciplinering fra rå og blodig dyst til mildere former for opgør med respekt for modstanderen. Bonde tegner lange linjer i historien og skriver, at når Europa gennem de sidste 80 år har udviklet en relativt ukrigerisk mandetype, hænger det sammen med en lang kæde af historiske processer. Disse processer indledtes gennem riddertidens begyndende civilisering og ikke mindst ridderspillenes krav om at dyste efter regler og udvise respekt for modstanderen. Bogen er spændende historisk litteratur, der suppleres af et fornemt billedmateriale. Den danske riddertid Forfatter: Hans BondeSider: 378Pris: 399,95 kronerForlag: Aarhus Universitetsforlag",
        "metadata": {
            "source": "https://www.berlingske.dk/litteratur/han-har-gjort-sig-upopulaer-hos-radikale-feminister-hans-nye-traek",
            "image_url": null,
            "publication_time": "Søndag d. 26. januar 2025, kl. 16.54",
            "author": "Bent Blüdnikow",
            "related_links": [],
            "attachments": []
        }
    }
}