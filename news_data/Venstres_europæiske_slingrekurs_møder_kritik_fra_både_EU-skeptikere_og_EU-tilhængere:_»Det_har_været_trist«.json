{
    "version": "1.0",
    "document": {
        "id": "https://www_berlingske_dk/politik/venstres-europaeiske-slingrekurs-moder-kritik-fra-bade-eu-skeptikere-og-eu",
        "title": "Venstres europæiske slingrekurs møder kritik fra både EU-skeptikere og EU-tilhængere: »Det har været trist«",
        "content": "De siger det egentlig selv. Statsminister Lars Løkke Rasmussen (V) erkendtei en tale på Europadagen 9. maj, at han har haft en tendens til at »gemme det europæiske af vejen« og kun flage blågult, »når vi skal stemme ja eller nej til noget«. Og forsvarsminister Claus Hjort Frederiksen (V) har iPolitikentalt om Venstres »forskellige faser i vores EU-engagement«, hvor partiet nu - efter en periode, hvor partiet har været »for slemme til at have de negative øjne på« - igen holder EU-fanen højt. Hjort Frederiksen taler selv om »kurs-korrigering«. Mere kritiske røster taler om regulær zigzag fra det parti, der længe var kendt som Folketingets største pro-europæere. Og nu, da Venstre igen vil betone EUs plusser mere end minusserne, vækker Venstres vekslende begejstring kritik fra både fuldtonede EU-tilhængere og EU-skeptikere. Spørger man en af Venstres tidligere spydspidser i Bruxelles, Karin Riis-Jørgensen, der sad i Europa-Parlamentet fra 1994 til 2009, har de foregående år været en »trist periode«. »De negative toner og valgkampe har gjort det acceptabelt og respektabelt hos borgerlige at være EU-skeptiske. Og så vælger man jo originalen, DF, og ikke kopien. Det har været det forkerte sted for Danmarks store borgerlige parti at være, og det synes jeg har været trist. Det gav jo også et forfærdeligt valg i 2014 og 2015. Derfor er det rigtigt positivt, at Venstre nu er kommet på rette kurs igen på EU-spørgsmålet,« siger Karin Riis-Jørgensen. Poul Skytte Christoffersen, der er bestyrelsesformand for Tænketanken Europa og tidligere dansk EU-ambassadør, mener, at det »har haft stor betydning«, at et EU-positivt parti som Venstre har ført an i betoningen af negative aspekter ved EU. »I en periode så du næsten Dansk Folkepartis retorik løbe over til et traditionelt pro-europæisk parti som Venstre. Det var ligesom DF, der satte dagsordenen, og resten, der forsøgte at svare på den dagsorden. Nu synes jeg, vi er kommet tilbage i en mere normal situation, hvor det er vendt den anden vej rundt,« siger Poul Skytte Christoffersen.  Og fra Venstres søsterparti i Europa-Parlamentet, de Radikale, lyder der også kritik af statsministerpartiet. »Venstre bærer et stort ansvar for den kedelige og skadelige opfattelse af EU, der bredte sig. Det var jo en meget voldsom retorik, som skulle stække DF ved seneste europaparlamentsvalg, men mislykkedes totalt. Det er positivt, at ansvarligheden nu igen har indhentet Lars Løkke,« siger Morten Østergaard. Allerede i Anders Fogh Rasmussens tid som Venstre-formandfik partiet kritikaf EU-tilhængere for at skrue ned for Europahymnen. Under europaparlamentsvalget i 2009, kort tid efter Lars Løkke Rasmussens statsministerdebut, udtalte Venstres daværende spidskandidat til Europa-Parlamentet, Jens Rohde, at der skulle sættes »hegnspæle« op for områder, som var nationalstaternes og ikke EUs anliggender. Retorikken affødte kritikfra bl.a. tidligere partiformand Uffe Ellemann-Jensen, der mente, at Venstre var »bange for at vise begejstring for EU«. Rohde svarede, at Venstre var slået ind på en mere »EU-realistisk kurs«. I 2011efterlyste Jens Rohde så selv »den indre Uffe« i Venstre, der forud for europaparlamentsvalget i 2014 gik til kamp mod »velfærdsturisme« i EU. Lars Løkke Rasmussen gik selv i brechen for, at EU-borgere fra Østeuropa ikke skulle have dansk børnecheck »fra den første dag, man sætter sine træsko i en jordbærmark«,som han sagde. Ja, EU skulle »tilbage til kernen«,skrev partiets spidskandidat, Ulla Tørnæs, i en kronik. Retorikken affødte hård kritik fra Venstres mangeårige europaparlamentsmedlem Anne E. Jensen, der udtalte, at partiet gjorde »knæfald« for Dansk Folkeparti. FAKTADokumentation: Venstres retorik om EUJens Rohde, daværende V-spidskandidat til Europa-Parlamentet, april 2009:»Vi skal hegne nogle ting ind og sige: Jamen det er vores nationale anliggender.Vi skal turde sætte hegnspæle op for vores sundhedspolitik og sige, at vi definerer selv vores socialpolitik, vores skolepolitik og vores skattepolitik.«Uffe Ellemann-Jensen, tidl. formand, om Venstre, maj 2009:»Man er bange for at vise begejstring for EU. Man er bange for vælgerne. Generelt bruges der alt for megen tid på at finde hår i suppen i forhold til EU.«Jens Rohde, daværende spidskandidat til Europa-Parlamentet, april 2009:»Venstre er slået ind på en mere realistisk EU-kurs, som tager borgernes bekymringer alvorligt.«Lars Løkke Rasmussen, formand for Venstre, december 2013:»Vi har forsøgt at presse regeringen til en diskussion om velfærdsturisme. Vi oplever, at den danske velfærdsmodel kommer under pres som følge af den fri bevægelighed i EU.«Lars Løkke Rasmussen, formand for Venstre, februar 2014:»Regeringen burde selvfølgelig iagttage, at der er et flertal på Christiansborg, der ikke ønsker, at man skal have børnecheck fra den første dag, man sætter sine træsko i en jordbærmark, og at man kan sende en fuld børnecheck hjem til lande, hvor leveomkostningerne er lavere end i Danmark.«Ulla Tørnæs, daværende V-spidskandidat til Europa-Parlamentet, 19. maj 2014:»EU går for vidt, når andre EU-landes borgere kan få fuld børnecheck efter få dages arbejde i Danmark (...) I Venstre er vi blevet kritiseret for, at vi skulle være blevet EU-skeptikere, når vi bekymrer os over, at regeringen er ved at rive alle værn om vores danske velfærdsmodel ned. Intet kunne være mere forkert.«Venstre, Dansk Folkeparti, Liberal Alliance og Det Konservative Folkeparti i fælles erklæring, juni 2015:»Vi er langtfra enige om alting i forhold til EU. Men vi er enige om, at hvis Danmark får en ny regering efter folketingsvalget den 18. juni, vil vi sammen stå bag Storbritanniens og andre ligesindede landes arbejde for at sikre, at EU ikke bliver en social union. Vi vil også sikre, at Danmark bliver en aktiv støtte for Storbritannien i arbejdet for at få en aftale med EU, som briterne kan støtte ved en folkeafstemning senest i 2017. Alternativet er en mulig britisk udmeldelse af EU, som ingen af os ønsker.«Claus Richter, partisekretær for Venstre, om retsforbeholdsafstemningen, oktober 2015:»Det centrale i denne afstemning er at bevare politiets muligheder for at være et stærkt politi. Vi får jo ikke mere EU af det her. Vi får det samme som i dag, hvis vi siger ja. Men hvis vi siger nej, så får politiet dårligere forhold.«Lars Løkke Rasmussen, statsminister, formand for Venstre, efter retsforbeholdsafstemningen, december 2015.»Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent (...) Det var Venstres dagsorden før valget, og det er nok endnu stærkere Venstres dagsorden i morgen.«Lars Løkke Rasmussen, statsminister, formand for Venstre, juni 2016:»Vi hører til i EU. Jeg opererer ikke med, at vi skal have nogen folkeafstemning om det grundspørgsmål (...) Vi har den relation til EU, vi har, og den hviler på de danske undtagelser. Jeg forudser så heller ikke, at der kommer en situation inden for en overskuelig fremtid.«Morten Løkkegaard, Venstre-medlem af Europa-Parlamentet, august 2016:»Nu er det ikke længere kun et spørgsmål om økonomi, om fordeling og om politik på den måde. Det er et spørgsmål om eksistensen – om hele det europæiske projekts eksistens (...) vi bliver nødt til at arbejde strategisk med at engagere unge mennesker, ældre mennesker, studerende, lærlinge, erhvervsfolk, forskere, sportsfolk og andre grupper i, hvad det vil sige at være europæer. Det er et langt sejt træk.«Lars Løkke Rasmussen, statsminister, formand for Venstre, maj 2018:»Hvor ligger omdrejningspunktet for vores økonomi, velstand og sikkerhed? Hvor varetager vi bedst vores interesser? I Europa! Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen. Og kun tage det frem og støve det af, når vi skal stemme ja eller nej til noget. Det er da tankevækkende, at vi putter sådan med det. På en dag som i dag – Europadagen den 9. maj – skal vi da hejse Europa-flaget og med overbevisning og stolthed sige: Vi danskere, men vi er også europæere.«Claus Hjort Frederiksen, Venstre-forsvarsminister, maj 2018:»I Venstre har vi været gennem forskellige faser i vores EU-engagement. Fra det store historiske »vi skal være med i det« og så over i den lidt mere trivielle fase (...) Her tror jeg, at vi har været for slemme til at have de negative øjne på hele tiden i en tro på, at det var det, der var politisk genklang for i befolkningen. Den kurs-korrigering prøver jeg så at råde lidt bod på nu.«FOLD UD Jens Rohde, daværende V-spidskandidat til Europa-Parlamentet, april 2009: »Vi skal hegne nogle ting ind og sige: Jamen det er vores nationale anliggender. Vi skal turde sætte hegnspæle op for vores sundhedspolitik og sige, at vi definerer selv vores socialpolitik, vores skolepolitik og vores skattepolitik.« Uffe Ellemann-Jensen, tidl. formand, om Venstre, maj 2009: »Man er bange for at vise begejstring for EU. Man er bange for vælgerne. Generelt bruges der alt for megen tid på at finde hår i suppen i forhold til EU.« Jens Rohde, daværende spidskandidat til Europa-Parlamentet, april 2009: »Venstre er slået ind på en mere realistisk EU-kurs, som tager borgernes bekymringer alvorligt.« Lars Løkke Rasmussen, formand for Venstre, december 2013: »Vi har forsøgt at presse regeringen til en diskussion om velfærdsturisme. Vi oplever, at den danske velfærdsmodel kommer under pres som følge af den fri bevægelighed i EU.« Lars Løkke Rasmussen, formand for Venstre, februar 2014: »Regeringen burde selvfølgelig iagttage, at der er et flertal på Christiansborg, der ikke ønsker, at man skal have børnecheck fra den første dag, man sætter sine træsko i en jordbærmark, og at man kan sende en fuld børnecheck hjem til lande, hvor leveomkostningerne er lavere end i Danmark.« Ulla Tørnæs, daværende V-spidskandidat til Europa-Parlamentet, 19. maj 2014: »EU går for vidt, når andre EU-landes borgere kan få fuld børnecheck efter få dages arbejde i Danmark (...) I Venstre er vi blevet kritiseret for, at vi skulle være blevet EU-skeptikere, når vi bekymrer os over, at regeringen er ved at rive alle værn om vores danske velfærdsmodel ned. Intet kunne være mere forkert.« Venstre, Dansk Folkeparti, Liberal Alliance og Det Konservative Folkeparti i fælles erklæring, juni 2015: »Vi er langtfra enige om alting i forhold til EU. Men vi er enige om, at hvis Danmark får en ny regering efter folketingsvalget den 18. juni, vil vi sammen stå bag Storbritanniens og andre ligesindede landes arbejde for at sikre, at EU ikke bliver en social union. Vi vil også sikre, at Danmark bliver en aktiv støtte for Storbritannien i arbejdet for at få en aftale med EU, som briterne kan støtte ved en folkeafstemning senest i 2017. Alternativet er en mulig britisk udmeldelse af EU, som ingen af os ønsker.« Claus Richter, partisekretær for Venstre, om retsforbeholdsafstemningen, oktober 2015: »Det centrale i denne afstemning er at bevare politiets muligheder for at være et stærkt politi. Vi får jo ikke mere EU af det her. Vi får det samme som i dag, hvis vi siger ja. Men hvis vi siger nej, så får politiet dårligere forhold.« Lars Løkke Rasmussen, statsminister, formand for Venstre, efter retsforbeholdsafstemningen, december 2015. »Vi skal sikre, at Europa ikke udvikler sig til en social union, men i stedet koncentrerer sig om det, unionen er skabt omkring, nemlig at sikre frihandel, vækst og fred på det europæiske kontinent (...) Det var Venstres dagsorden før valget, og det er nok endnu stærkere Venstres dagsorden i morgen.« Lars Løkke Rasmussen, statsminister, formand for Venstre, juni 2016: »Vi hører til i EU. Jeg opererer ikke med, at vi skal have nogen folkeafstemning om det grundspørgsmål (...) Vi har den relation til EU, vi har, og den hviler på de danske undtagelser. Jeg forudser så heller ikke, at der kommer en situation inden for en overskuelig fremtid.« Morten Løkkegaard, Venstre-medlem af Europa-Parlamentet, august 2016: »Nu er det ikke længere kun et spørgsmål om økonomi, om fordeling og om politik på den måde. Det er et spørgsmål om eksistensen – om hele det europæiske projekts eksistens (...) vi bliver nødt til at arbejde strategisk med at engagere unge mennesker, ældre mennesker, studerende, lærlinge, erhvervsfolk, forskere, sportsfolk og andre grupper i, hvad det vil sige at være europæer. Det er et langt sejt træk.« Lars Løkke Rasmussen, statsminister, formand for Venstre, maj 2018: »Hvor ligger omdrejningspunktet for vores økonomi, velstand og sikkerhed? Hvor varetager vi bedst vores interesser? I Europa! Alligevel har vi herhjemme en tendens – vi har alle sammen en flig af det, det har jeg også haft – til at gemme det europæiske af vejen. Og kun tage det frem og støve det af, når vi skal stemme ja eller nej til noget. Det er da tankevækkende, at vi putter sådan med det. På en dag som i dag – Europadagen den 9. maj – skal vi da hejse Europa-flaget og med overbevisning og stolthed sige: Vi danskere, men vi er også europæere.« Claus Hjort Frederiksen, Venstre-forsvarsminister, maj 2018: »I Venstre har vi været gennem forskellige faser i vores EU-engagement. Fra det store historiske »vi skal være med i det« og så over i den lidt mere trivielle fase (...) Her tror jeg, at vi har været for slemme til at have de negative øjne på hele tiden i en tro på, at det var det, der var politisk genklang for i befolkningen. Den kurs-korrigering prøver jeg så at råde lidt bod på nu.«  Under folketingsvalgkampen i 2015 udsendte Venstre sammen med blå blok såen fælles erklæringom at ville sikre, at EU ikke blev en social union, og at Danmark skulle være en »aktiv støtte for Storbritannien«, hvis daværende premierminister, David Cameron, arbejdede foren aftale om en løsere tilknytning til EU. Dansk Folkepartis udenrigsordfører, Søren Espersen, opfattede erklæringen som udtryk for, at »det var en EU-skeptisk linje, der blev lagt«, siger han. Et halvt år senere førte Venstre derimod an i kampagnen for at omdanne retsforbeholdet til en tilvalgsordning. Et flertalstemte dog nejtil afstemningen i december 2015 - ifølge Løkke et udtryk for befolkningens skepsis over for et »for voluminøst og bureaukratisk« EU. Efter nejet vurderede flere EU-forskere dog, at Venstre selv havde pustet til befolkningens skepsis. Den analyse deler Poul Skytte Christoffersen, der sammenligner med Brexit: »Det er lidt det samme, som Cameron oplevede i Storbritannien: Du kan ikke være koncentreret om alle mulige negative historier i en lang periode og så pludselig springe ud og være EU-positiv, fordi der står en folkeafstemning foran døren. Det virker simpelthen ikke troværdigt for befolkningen.« Dagen efter Brexit-afstemningen i juni 2016lod Løkke Rasmussen så forstå, at Danmarks relation til EU »hviler på de danske undtagelser«. De undtagelser, som Løkke og Venstrenu vil have en debat om, selv om statsministeren garanterer, at danskerne ikke skal til stemmeurnerne inden næste valg. En presset Lars Løkke Rasmussen efter han og Venstre havde lidt et stort nederlag ved Europa-Parlamentsvalget i 2014. Det skete, efter en kampagne med fokus på den negative betydning af »velfærdsturisme« for Danmark, men også i kølvandet på Løkkes sag om betalt tøj fra Venstre for 152.000 kroner.Fold sammenLæs mereFoto: Thomas Lekfeldt. Venstre har dog aldrig erklæret sig som deciderede EU-skeptikere. Jens Rohde kaldte sig »supereuropæer« i 2009, og Ulla Tørnæs understregede noget tilsvarende i sin kronik fra 2014. På samme måde har Lars Løkke Rasmussen for nylig fastslået, at han trods betoningen af EU-begejstringen stadig mener, at dansk børnecheck skal blive i Danmark. Spørger man tidligere Venstre-minister og EU-landbrugskommissær Mariann Fischer Boel, har Venstre ikke været ude i »en decideret zigzagkurs«. »Det ville kræve, at man undsagde fællesskabet,« siger hun, men tilføjer: »Jeg har da noteret mig, at man har haft en holdning, som ikke har været den samme fuldtonede tilgang, som man havde tidligere.« Det skiftende engagement har ikke desto mindre næret opfattelsen af et mere EU-kritisk Venstre. I hvert fald hos Dansk Folkeparti, hvis udenrigsordfører, Søren Espersen, ikke er begejstret over Venstres mere positive toner. »Vi er massivt skuffede. Vi er kæmpe skuffede. Det er så underligt, at man begiver sig ud på den her galej, og hvad der ligger bagved, kan jeg ikke vide. Men selvfølgelig er vi skuffede. Også i forhold til, hvis vi en dag skulle stå i et regeringssamarbejde med Venstre. Dér gør den her kurs det ikke nemmere,« siger han: »Det er svært at blive klog på. Lur mig, om det ikke skal vise sig, når vi når frem til næste valg, at der skal sættes en helt masse hegnspæle igen.« Men Venstres EU-ordfører, Jan E. Jørgensen, bedyrer, at »man kan godt sætte hegnspæle op uden at være hverken EU-skeptisk eller EU-kritisk«. »For EU er en politisk kampplads, og vi holder ikke op med at være liberale, fordi det er EU-politik,« siger Jan E. Jørgensen, der snarere mener, at Venstre i de senere år har haft en tendens til at påpege problemerne ved »de små sten« i EU-projektet uden samtidig at fremhæve projektets lyksaligheder som sådan. Men, siger han, »når man i meget vidt omfang taler om de små sten, der er i skoen, risikerer man jo, at folk siger ‘så smid da de sko ud, når I render rundt og brokker jer sådan over dem'.« Et eksempel er børnechecken. Et reelt problem, mener Jan E. Jørgensen, men også et, som Venstre måske har slået på uden samtidig at fortælle lige så energisk, »hvorfor arbejdskraftens fri bevægelighed er så fantastisk«: »Så får vi jo skabt et billede af, at den frie bevægelighed er ensbetydende med rumænske romaer, der kommer hertil og samler flasker og tigger, og jordbærplukkere der sender deres kæmpestore, fede børnechecks hjem til deres børnerige familier«.",
        "metadata": {
            "source": "https://www.berlingske.dk/politik/venstres-europaeiske-slingrekurs-moder-kritik-fra-bade-eu-skeptikere-og-eu",
            "image_url": "https://berlingske.bmcdn.dk/media/cache/resolve/image_x_large/image/2/21572/21058465-bulgaria-eu-western-balkans-summit.jpg",
            "publication_time": "Søndag d. 27. maj 2018, kl. 19.30",
            "author": "Thue Ahrenkilde Holm",
            "related_links": [],
            "attachments": []
        }
    }
}