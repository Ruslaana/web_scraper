{
    "version": "1.0",
    "document": {
        "id": "https://www_berlingske_dk/filmanmeldelser/sympatisk-small-talk",
        "title": "Sympatisk small talk",
        "content": "Derfor er det en skam, at Merete Borkers velgørende dokumentar­film »Fire Muslimske Stemmer« ikke kommer dybere, end den gør. Her fortæller fire ressourcestærke yngre muslimske kvinder om bl.a. deres forhold til deres forældre, til islam og til fremtiden. De er, ikke overraskende, reflekterede og dybt forskellige, men drømmer om det samme som de fleste af os: Et spændende arbejdsliv og et dejligt familieliv. Til forskel møder de på grund af deres religion ofte fordomme på deres vej, men desværre berøres kontroversielle emner kun let i filmen. En intelligent 18-årig kvinde iført tørklæde opfordrer danskere til åbensindethed, men bliver ikke spurgt om sin holdning til islams kvindesyn, hvilket måske for alvor havde nuanceret de fordomme, der hersker over for den minoritet, hun repræsenterer. Resultatet er en sympatisk small talk, der giver lyst til at høre mere fra disse kvinder. Det er der heldigvis ikke tvivl om, at vi kommer til.",
        "metadata": {
            "source": "https://www.berlingske.dk/filmanmeldelser/sympatisk-small-talk",
            "image_url": "https://berlingske.bmcdn.dk/media/cache/resolve/image_x_large/image/85/859169/2701976-sympatisk-small-talk.jpg",
            "publication_time": "Fredag d. 11. juni 2010, kl. 10.01",
            "author": null,
            "related_links": [],
            "attachments": []
        }
    }
}