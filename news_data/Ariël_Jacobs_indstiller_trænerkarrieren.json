{
    "version": "1.0",
    "document": {
        "id": "https://www_berlingske_dk/sport/ariel-jacobs-indstiller-traenerkarrieren",
        "title": "Ariël Jacobs indstiller trænerkarrieren",
        "content": "Den tidligere FCK-træner Ariël Jacobs indstiller sin karriere som fodboldtræner. Den 60-årige belgier blev fredag fyret af den franske klub Valenciennes, der er blev tvunget til at reducere sine lønomkostninger efter nedrykningen til den næstbedste liga. Det skriver det belgiske sportssite sporza.be. Ariël Jacobs blev hentet til den nordfranske klub i 2013 efter et ophold i danske FCK, som begyndte med et mesterskab, men sluttede med en fyring efter en skuffende indledning på sæsonen 2013/2014. Han blev hentet til Valenciennes for at redde klubben fra nedrykning - men altså uden held. Ariël Jacobs havde ellers skrevet en to-årig kontrakt med den franske klub.",
        "metadata": {
            "source": "https://www.berlingske.dk/sport/ariel-jacobs-indstiller-traenerkarrieren",
            "image_url": "https://berlingske.bmcdn.dk/media/cache/resolve/image_x_large_vertical/image/83/830495/7504260-jacobs-foeaerdig.jpeg",
            "publication_time": "Lørdag d. 12. juli 2014, kl. 12.00",
            "author": null,
            "related_links": [],
            "attachments": []
        }
    }
}