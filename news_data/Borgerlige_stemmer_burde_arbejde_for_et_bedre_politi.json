{
    "version": "1.0",
    "document": {
        "id": "https://www_berlingske_dk/ledere/borgerlige-stemmer-burde-arbejde-for-et-bedre-politi",
        "title": "Borgerlige stemmer burde arbejde for et bedre politi",
        "content": "Hvem vil ikke gerne give flere penge til politiet? Det er stort set alle Folketingets partier indstillet på, må man forstå, men det springer i øjnene, at Venstre står uden foren ny flerårsaftale for politiet og anklagemyndigheden, som blev indgået tirsdag aften. Venstres forklaring er, at aftalenbryder med partiets eget skatteloft, fordi en del af finansieringen kommer fra øgede afgifter på bl.a. pas og kørekort. Venstres kritiske blik på skattetrykket er al ære værd, men her kommer partiet altså til at flagre noget urealistisk og ensomt med sin markering. Når Venstre ikke er i en position til at gennemtrumfe sit skatteloft, burde det som Folketingets største borgerlige parti alligevel søge at få indflydelse på et område, som er hjerteblod for mange borgerlige. Der er mange gode takter iden indgåede aftale. Den sikrer, at politistyrken øges med 450 betjente frem til 2023 og 310 nye årsværk til straffesagsbehandlingen for at få ekspederet sager hurtigere i politiet og anklagemyndigheden. Over tre år kommer der flere penge, så vi i 2023 vil bruge godt en milliard kroner mere end i år på ordensmagten. Der kommer en ny national efterforskningsenhed med 800 medarbejdere, som skal opklare de tungeste sager inden for bl.a. cyberkriminalitet, økonomisk kriminalitet, organiseret kriminalitet og drab. At samle en eliteenhed på den måde virker oplagt i en tid, hvor kriminaliteten generelt er faldende, men hvor det på samme tid bliver sværere at efterforske nye typer af kriminalitet. Det er også godt nyt, at Rejseholdet genopstår for at kunne assistere kredsene med de sværeste drabssager. Til gengæld kan man godtstille sig tvivlendeoverfor, om det giver så god mening at oprette20 nye nærpolitistationerrundt omkring i landet. Man giver et indtryk af et nyt skub for decentralisering efter årene med store reformer, som sammenlagde kommuner, retskredse og politikredse. Men det risikerer at værespild af pengeat oprette kontorer med 15 timers åbningstid, som der lægges op til.  Flere undersøgelsertyder på, at danskernehar mistet troenpå, at politiet vil rykke ud, når de ringer, og det er gift for følelsen af tryghed og for tilliden til vores retsstat. Derfor har borgerne først og fremmest brug for, at politiet kommer, når der er brug for det. Også midt om natten, også i S-togene, og også hvis man bor langt væk fra den nærmeste politistation. Det er responstiden, som er afgørende, ikke antallet af adresser med et messingskilt uden på muren, så det gælder først og fremmest om at sikre, at der hele tiden er patruljer ude, som kan dirigeres rundt efter behov. Der arbejdes i aftalen med flere fornuftige tiltag, som skal sikre voldtægtsofre en bedre behandling, og de politiske partier forsøger med nye »garantier« at sikre, at borgerne får hjælp, når de ringer 112. Det skal gerne give borgerne en bedre oplevelse ved anmeldelser om indbrud, vold, voldtægter eller narkotikasalg ved skoler. Det er fine markeringer, og generelt fremstår forliget som en buket af gode hensigter. Hvad man savner, er en mere resolut tilgang til at satse på tiltag, der faktisk virker – og en større vilje til at kræve, at politiet bliver mere effektivt, alt imens der tilføres flere ressourcer. Der ligger en ambition om at finde effektiviseringstiltag for 148 mio. kr. i 2023 i aftalen. Det er en dråbe i havet i forhold til politiets samlede budgetter. Også her kunne et stort borgerligt parti have gjort sin indflydelse gældende. PIERRE COLLIGNON",
        "metadata": {
            "source": "https://www.berlingske.dk/ledere/borgerlige-stemmer-burde-arbejde-for-et-bedre-politi",
            "image_url": "https://berlingske.bmcdn.dk/media/cache/resolve/image_x_large/image/136/1368518/23610642-.jpg",
            "publication_time": "Onsdag d. 16. december 2020, kl. 17.02",
            "author": null,
            "related_links": [],
            "attachments": []
        }
    }
}