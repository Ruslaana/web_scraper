{
    "version": "1.0",
    "document": {
        "id": "https://www_berlingske_dk/rejser/mystiske-og-forunderlige-marokko",
        "title": "Mystiske og forunderlige Marokko",
        "content": "Det er en lettelse at lægge Marrakesh bag os, og ikke kun fordi lydniveauet falder for hver meter, vi tilbagelægger. Min veninde og jeg har tilbragt et par dage i den smukke, lyserøde bys charmerende og hektiske kaos, men vi har haft svært ved at fortabe os i lokalatmosfæren. Vi sætter kurs mod Atlasbjergene i en terrængående firhjulstrækker, der ser malplaceret ud, da den samler os op i medinaens smalle strøg. Vi skal til stenørkenen Agafay, der ligger en times kørsel fra Marrakesh og er et populært sted for velhavende lokale at tilbringe weekenden. Vores chauffør skruer op for musikken, og vi læner os tilbage i sæderne og ser landskabet fare forbi: vildtvoksende kaktusser, fåreflokke og fårehyrder, støvede, små landsbyer, appelsinplantager og bjergene i baggrunden, der rammer det hele ind.  Pludselig drejer vores chauffør væk fra landevejen, og vi begynder at forstå behovet for en firhjulstrækker. Vi kører på et sanddækket bjerg i sporene fra andre biler, og vi vugger fra side til side i bilen, der skiftevis kører ned i grøfter og på den stejle bjergside. Da vi når toppen af bjerget, åbenbarer vores tilholdssted for det næste døgn sig: ørkenlejren Scarabeo Camp. Et dusin hvide telte på størrelse med lastbiler er placeret på bjergskråningen. Der er direkte udsigt til Atlasbjergene fra teltene og de små, overdækkede oaser bestående af platforme fyldt med lokale designermøbler. Tre kameler ligger og daser i solen mellem dem. I lejren kan man arrangere aktiviteter som kamelture, stjernekigning og mountainbike- eller ATV-kørsel i ørkenen, men de fleste bruger lejrens smukke omgivelser og luksuriøse indretning til at lave så lidt som muligt.Fold sammenLæs mere Det første, der slår os, er skønheden. Det næste er stilheden, og den er endnu større. Med undtagelse af en enlig fugl, der basker rundt over stenørkenen, og en mild brise, der får ørkenblomsterne til at vaje, kan vi ingenting høre. Vi står helt stille og lytter efter lyden fra en bil, en maskine, et eller andet tegn på, at vi stadig er i det 21. århundrede, men forgæves; stilheden er overvældende. »Jeg kan ikke huske, hvornår jeg sidst har oplevet stilhed på den her måde. Nok aldrig,« siger min veninde. FAKTARejseinfoTransport: Man kan flyve direkte til både Marrakesh og Agadir med Norwegian. Det kan anbefales at flyve til den ene by og hjem fra den anden, hvis man ønsker at opleve mere af landet uden at skulle tilbage til den samme by for at flyve hjem igen. Hvis man bestiller i god tid, kan man komme af sted for helt ned til 700 kr. pr. enkeltrejse, 1.400 retur. Det er nemt og billigt at rejse rundt mellem Marokkos større byer med selskaber som Supratours og CTM.Ophold: I Marrakesh kan man få et værelse på en riad i medinaen for mellem 200 og 1.000 kr. pr. nat. I Taghazout kan man bo på Amouage for 300-500 kr. pr. nat eller købe en pakke, hvor yoga og surfertimer er med i prisen.Bedste rejse tidspunkt: Der kan være koldt i Marokko i vintermånederne og ulideligt hedt i juli og august. Det bedste rejsetidspunkt er derfor forår og efterår; marts til juni og september til oktober er nogle af de mest behagelige måneder.FOLD UD Transport: Man kan flyve direkte til både Marrakesh og Agadir med Norwegian. Det kan anbefales at flyve til den ene by og hjem fra den anden, hvis man ønsker at opleve mere af landet uden at skulle tilbage til den samme by for at flyve hjem igen. Hvis man bestiller i god tid, kan man komme af sted for helt ned til 700 kr. pr. enkeltrejse, 1.400 retur. Det er nemt og billigt at rejse rundt mellem Marokkos større byer med selskaber som Supratours og CTM. Ophold: I Marrakesh kan man få et værelse på en riad i medinaen for mellem 200 og 1.000 kr. pr. nat. I Taghazout kan man bo på Amouage for 300-500 kr. pr. nat eller købe en pakke, hvor yoga og surfertimer er med i prisen. Bedste rejse tidspunkt: Der kan være koldt i Marokko i vintermånederne og ulideligt hedt i juli og august. Det bedste rejsetidspunkt er derfor forår og efterår; marts til juni og september til oktober er nogle af de mest behagelige måneder. Lejrens vært, Abdul, viser os ned til vores telt. Det er stort og rummeligt, møbleret med en blød dobbeltseng, sivtæpper og gamle læderkufferter, globusser og lamper; ejerne af lejren, et fransk-belgisk par bestående af en modefotograf og en indretningsdesigner, der er bosat i Marrakesh, har styr på æstetikken. Her er hverken wifi, elektricitet eller telefonforbindelse, så hvis ikke man har arrangeret aktiviteter gennem lejren – rideture på kameler eller arabiske heste, ATV-køreture gennem ørkenen, stjernekigning med en astronom – er der ikke andet at lave end at betragte ørkenen. Det gør vi, først over myntete og siden en flaske kølig hvidvin. Vi går nogle korte ture, men vi sidder mest som forstenede og lytter til stilheden og ser himlen male Atlasbjergenes snedækkede tinder i et dusin forskellige pastelfarver, mens solen går ned. Scarabeo-lejren har udsigt til Atlasbjergenes smukke, snedækkede tinder og ud over stenørkenen Agafay, hvor der i foråret vokser vilde blomster.Fold sammenLæs mere Ved middagstid viser Abdul os op i spiseteltet, der er oplyst af stearinlys i trearmede lysestager af sølv og dækket op med fint porcelænsstel. Vi får tre forskellige slags tagine - klassiske marokkanske retter, hvor kød, fisk og grøntsager er tilberedt i mange timer i et lerfad med låg - couscous, lokal rødvin og dessert. Ved nabobordet sidder de eneste andre gæster, vi har set i lejren, tre unge fyre fra Shanghai. De spørger, om det er OK, at de sætter musik på. »Vi kan ikke håndtere stilheden. Vi kommer fra Kina, så vi har aldrig oplevet den før,« griner Vincent, der ligesom sine venner Fred og Perry bor i Shanghai, hvor de arbejder for de internationale modehuse. Det er tydeligt på deres ekstravagante påklædning; de er klædt i en blanding af hvide jakkesæt og dyre silkekimonoer.  Efter middagen sætter vi os rundt om det bål, der blafrer i ørkenvinden, kigger på stjerner og drikker den rosé Moët-champagne, vores nye kinesiske venner har medbragt fra lufthavnen. En perfekt halvmåne skinner klart. Her er stadig helt stille. Det føles, som om vi er tættere på månen end på Marrakesh. Vi føler os zenagtige og afslappede, som havde vi været på et månedslangt meditationsretreat, da vi efter et døgns stilhed sætter kurs mod Atlanterhavet. Køreturen med bus fra Marrakesh til Agadir tager fem timer, koster 65 kr. og går gennem et smukt bjerglandskab. Vi ankommer til Agadir, der med sin lange sandstrand og uendelige mængder solskin er en af rejsebranchens nye darlings. Byen blev jævnet med jorden under et jordskælv i 1960, og den blev genopbygget med inspiration fra modernismen; store dele af byen består af kasseformede bygninger malet i pastelfarver med lige linjer, rene former og flade tage. Store Mercedes-biler fra 1970erne fylder i gadebilledet. De fungerer som ’grand taxis’, dvs. dele-taxier, og kører op og ned ad kyststrækningen. FAKTAFem andre oplevelser i områdetAgirdirDet er værd at tilbringe et par dage i Agadir, hvor man kan spadsere langs den lange havnepromenade, shoppe i medinaen og spise ved gadeboder og på dyre restauranter. Der ligger resorthoteller syd for byen og mange mindre gæstehuse i hjertet af byen.AtlasbjergeneAtlasbjergene strækker sig gennem Marokko, Algeriet og Tunesien, og det er besværet værd at besøge bjergene og de mange berberbyer, der ligger i bjergene. Man kan bo på alt fra luksuriøse designhoteller som Kasbah du Toukbal til små, lokale gæstehuse; Imlil, Ourika og Ouirgane er de tre områder, hvor der er flest overnatningsmuligheder.FilmkulisserByen Ourzazate kaldes ’døren til ørkenen’, men den er lige så kendt for en anden ting: Det er en af verdens foretrukne ørkenkulisser. Film fra ’Lawrence of Arabia’ til ’Gladiator’ og tv-serier som ’Game of Thrones’ er delvis skudt her, og hvis du besøger byen, kan du vade frit rundt mellem de mange filmkulisser. Mange lokale har optrådt som statister i Hollywood-blockbusters og er glade for at fortælle om oplevelsen.CasablancaCasablanca er mest kendt for at have lagt titel til en af verdens mest elskede film, men der er andre grunde til at besøge den - først og fremmest de mange historiske art deco-bygninger. Check ind på Le Doge-hotellet, der også har en spa, og brug det som base for at udforske art deco-arkitekturen i byen.TangierHvis man er mere til de bølger, man kan bade i, end dem, man kan surfe på – Atlanterhavskysten er klart bedre egnet til sidstnævnte – kan man rejse til Tangier på Middelhavskysten, hvorfra det er nemt at besøge smukke strande med mere roligt hav. Plage de Sidi Kasem og Paradise Beach er blandt de bedste.FOLD UD Agirdir Det er værd at tilbringe et par dage i Agadir, hvor man kan spadsere langs den lange havnepromenade, shoppe i medinaen og spise ved gadeboder og på dyre restauranter. Der ligger resorthoteller syd for byen og mange mindre gæstehuse i hjertet af byen. Atlasbjergene Atlasbjergene strækker sig gennem Marokko, Algeriet og Tunesien, og det er besværet værd at besøge bjergene og de mange berberbyer, der ligger i bjergene. Man kan bo på alt fra luksuriøse designhoteller som Kasbah du Toukbal til små, lokale gæstehuse; Imlil, Ourika og Ouirgane er de tre områder, hvor der er flest overnatningsmuligheder. Filmkulisser Byen Ourzazate kaldes ’døren til ørkenen’, men den er lige så kendt for en anden ting: Det er en af verdens foretrukne ørkenkulisser. Film fra ’Lawrence of Arabia’ til ’Gladiator’ og tv-serier som ’Game of Thrones’ er delvis skudt her, og hvis du besøger byen, kan du vade frit rundt mellem de mange filmkulisser. Mange lokale har optrådt som statister i Hollywood-blockbusters og er glade for at fortælle om oplevelsen. Casablanca Casablanca er mest kendt for at have lagt titel til en af verdens mest elskede film, men der er andre grunde til at besøge den - først og fremmest de mange historiske art deco-bygninger. Check ind på Le Doge-hotellet, der også har en spa, og brug det som base for at udforske art deco-arkitekturen i byen. Tangier Hvis man er mere til de bølger, man kan bade i, end dem, man kan surfe på – Atlanterhavskysten er klart bedre egnet til sidstnævnte – kan man rejse til Tangier på Middelhavskysten, hvorfra det er nemt at besøge smukke strande med mere roligt hav. Plage de Sidi Kasem og Paradise Beach er blandt de bedste. De modernistiske bygninger, de store flyderbiler, den lange strand og den skarpe sol får byen til at minde om en krydsning mellem 1970ernes LA og Miamis art deco-scene, men med et umiskendeligt nordafrikansk skær: Der er kvinder i tørklæder, bønnekald fra minareterne og en travl medina, hvor lokale køber dagligvarer og turister køber moderigtige marokkanske tæpper, tekstiler og arganolieprodukter. Vi hopper i en ’grand taxi’ og kører nordpå mod Taghazout. Indtil for få år siden var det en søvnig fiskerlandsby, som turister sjældent så grund til at gøre stop i. Så opdagede surf-scenen byen, og i dag vrimler den med juicebarer, små hoteller og ikke mindst surfboard-butikker, surfskoler og surferdudes. Vi tjekker ind på Amouage, byens nyeste hotel. I modsætning til byens andre hoteller er der ikke tale om et billigt hostel for backpackere, men et dyrere designhotel. Vi sætter vores tasker på vores lille, lyse værelse i den art deco-lignende bygning og går ned til hotellets terrasse, da solen er ved at gå ned. Fyre med sol- og saltbleget hår og solbrune kvinder i farverige bikinier ligger og daser på marokkanske tæpper på den anlagte græsplæne, i hængekøjer eller på strandstolene omkring ’infinity’-poolen, der ser ud til at blande sig med Atlanterhavet. To fyre med guitarer spiller Jack Johnson-sange, og bartenderne langer tropedrinks over disken. Det ville være svært at overgive sig til surfer-klichéerne, hvis ikke alle var så venlige. Anchor Point er det bedste sted at surfe i Taghazout. Bølgerne er mange meter høje på de bedste dage.Fold sammenLæs mere Tre solbrune unger render rundt på græsplænen; det er ejerne Ben O’Hara og Ollie Boswells børn. For 10 år siden forelskede de to briter sig i bølgerne ud for Taghazout, og de etablerede Surf Maroc, der til at starte med bestod af udlejning af fem surfboards. Siden da er selskabet vokset år for år, og i dag bor de to ejere og deres koner og børn permanent i Taghazout, hvor de har en surfskole, et dusin ansatte lokale surfinstruktører, et hostel, et par caféer og restauranter, en udlejningsvilla og nu et designerhotel. »Det var aldrig planen at skabe et surf-imperium - det skete lidt af sig selv,« fortæller Ben grinende. Hverken han eller Ollie har tid til at undervise længere, men de surfer stadig de fleste dage.  »Der er ikke nogen grund til, at europæere skal rejse til Bali, Californien eller Australien for at surfe. Bølgerne er lige så gode her, og det er nemmere og billigere at rejse hertil,« fortæller Ollie. Det er ikke kun Surf Maroc, der bringer surfere til byen. Der er flere surfskoler og steder, der udlejer surfboards, og bystranden er spækket med folk i wetsuits med surfbræt under armen, der er på vej til eller fra bølgerne. På de fleste hostels bor der unge vesterlændinge, der er i byen for enten at surfe eller dyrke yoga – mange hoteller, heriblandt Amouage, har yoga på deres tagterrasser ved solop- og -nedgang. Solnedgangene på Amouage er fantastiske, og hver aften samles hotelles gæster for at drikke øl, slappe af og bade i poolen efter en lang dag på bølgerne.Fold sammenLæs mere Det bedste surfspot hedder Anchor Point og ligger en lille gåtur nord for byen gennem et tørt og støvet landskab, hvor kaktus, eukalyptus, oliventræer og planter vokser vildt og solen bager ned. Surfspottet ligger til venstre for en lang sandstrand, hvor bølgerne ruller ind. En stor parkeringsplads proppet med minibusser med plads til surfbræt på taget viser, at vi er ankommet til det rigtige sted. Klipperne ud mod havet er spækket med surfere, der enten er ved at trække i wetsuitet eller sidder og drikker øl og kigger på de andre surfere efter selv at have tilbragt dagen på bølgerne. En af dem er tyskeren Jana Bomhoff. Hun bor i München, er sidst i tyverne, arbejder med virksomhedskommunikation og bruger alle sine ferier på at surfe, oftere og oftere i Taghazout. »Her er mere afslappet og mindre proppet end på Bali eller i Australien, hvor der ofte er lang kø til bølgerne på de gode surfsteder,« siger hun.  Hendes ven David Fürle, der også er fra Tyskland og surfentusiast, nikker. »Ja, stemningen er bedre - den er lidt mindre kommerciel. Folk har ikke helt opdaget Taghazout endnu, men det er ved at ændre sig; hver gang jeg kommer tilbage, er der åbnet nye hoteller og caféer, og der er lidt længere kø til de gode bølger,« siger han. Det er dog ikke noget, der får dem til at holde sig væk. »Det er det bedste surfsted tæt på Europa, og der går lang tid, før her er lige så crowded som ved andre kendte surfsteder. Det føles stadig lidt som en hemmelighed,« siger Jana Bomhoff. ",
        "metadata": {
            "source": "https://www.berlingske.dk/rejser/mystiske-og-forunderlige-marokko",
            "image_url": "https://berlingske.bmcdn.dk/media/cache/resolve/image_x_large/image/9/91432/19483233-23rejbm-cover-marokko-15044jpg.jpeg",
            "publication_time": "Søndag d. 24. december 2017, kl. 19.00",
            "author": null,
            "related_links": [],
            "attachments": []
        }
    }
}