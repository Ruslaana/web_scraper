{
    "version": "1.0",
    "document": {
        "id": "https://www_berlingske_dk/internationalt/bethlehem-anerkendt-som-verdensarv",
        "title": "Bethlehem anerkendt som verdensarv",
        "content": "JERUSALEM: Fødselskirken i Betlehem og pilgrimsruten dertil blev i går anerkendt som verdensarv ved en afstemning i UNESCO, skriver det palæstinensiske Ma’an nyhedsbureau. Blandt de 21 lande i komiteen bag beslutningen semte 13 for, seks imod og to undlod at stemme for beslutningen, der har stærk politisk symbolvirkning. Det er første verdensarv-sted, som Palæstina får anerkendt. Palæstina blev for et halvt år siden optaget som fuldgyldigt medlem i UNESCO - som den hidtil eneste FN-organisation - trods protester fra Israel støttet af USA, der som konsekvens droppede et årligt millionbeløb i støtte til UNESCO.",
        "metadata": {
            "source": "https://www.berlingske.dk/internationalt/bethlehem-anerkendt-som-verdensarv",
            "image_url": "https://berlingske.bmcdn.dk/media/cache/resolve/image_x_large/image/29/293504/5308533-palestinian-unesco-culture-environment-heritage.jpg",
            "publication_time": "Fredag d. 29. juni 2012, kl. 16.44",
            "author": "Uffe Taudal",
            "related_links": [],
            "attachments": []
        }
    }
}