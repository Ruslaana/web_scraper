{
    "version": "1.0",
    "document": {
        "id": "https://www_berlingske_dk/oekonomi/vismaend-staerk-udvikling-i-oekonomien-der-endelig-er-ude-af-krisen",
        "title": "Vismænd: Stærk udvikling i økonomien, der endelig er ude af krisen",
        "content": "Det vurderer de såkaldte vismænd - Det Økonomiske Råds formandskab - i deres efterårsprognose. Fra næste år venter vismændene, at efterspørgslen vil presse produktionen op over det såkaldte konjunkturneutrale niveau og dermed vil det såkaldte »output gap« - forskellen de faktiske BNP og det strukturelle BNP (hvis ressourcerne blev udnyttet optimalt) - være positivt for første gang siden finanskrisen i 2008. Dermed erklærer vismændene, at Danmark endelig er kommet over krisen efter næsten ti år med negativt »output gap«. Et positivt »output gap« er også betegnelsen for en periode med højkonjunktur.  For 2018 og 2019 venter vismændene et positivt spænd på omkring 0,5 pct. Skønnet for BNP i år og næste er løftet i forhold til vismændenes forårsprognose fra maj. Der blev i maj ventet en vækst på 2,1 pct. i hvert af de to år, men det skøn er nu løftet til 2,3 pct. For 2019 er skønnet dog sænket til 2,0 pct. fra 2,2 pct. i maj-estimatet. Nedjusteringen i 2019 skyldes ventet aftagende vækst på Danmarks eksportmarkeder. De øvrige tre væsentlige økonomiske størrelser - ledighed, inflation og privatforbrug - er med den brede pensel stort set uændret i forhold til maj-prognosen. FAKTAFAKTA: Hvem er dansk økonomis vise mænd?Det Økonomiske Råd har til opgave at kigge dansk økonomi efter i sømmene og komme med inspiration og forslag til, hvad samfundet har mest gavn af.Læs om rådet her:Det Økonomiske Råd består af 25 medlemmer. Det er repræsentanter for en række erhvervs- og arbejdsmarkedsorganisationer, Nationalbanken og regeringen samt et antal uafhængige fagøkonomer.Rådets formandskab består af fire uafhængige nationaløkonomer - de såkaldte økonomiske vismænd.Vismændene er i øjeblikket professorerne Michael Svarer, Aarhus Universitet (overvismand), Carl-Johan Dalgaard og Lars Gaarn-Hansen, Københavns Universitet og Torben Tranæs, SFI - Det Nationale Forskningscenter for Velfærd.De økonomiske vismænd er uafhængige og kommer med en økonomisk rapport to gange om året. Det er deres prognose for dansk økonomi og analyser af forskellige økonomiske problemstillinger.De økonomiske rapporter diskuteres herefter i Det Økonomiske Råd. Medlemmernes kommentarer bliver inddraget i den endelige rapport, men selve rapportens indhold ændres ikke, selv om rådets øvrige medlemmer måtte være uenige.Kilde: Det Økonomiske RådFOLD UD Det Økonomiske Råd har til opgave at kigge dansk økonomi efter i sømmene og komme med inspiration og forslag til, hvad samfundet har mest gavn af. Læs om rådet her: Kilde: Det Økonomiske Råd PRES PÅ ARBEJDSMARKEDET MEN IKKE OVEROPHEDNING Der vil være pres på arbejdsmarkedet med lav ledighed eller høj beskæftigelse. Det ventes dog generelt ikke at føre til overophedning, da markedets almindelig mekanismer hindrer det. Det stigende pres på arbejdsmarkedet vil naturligt føre til et lønpres, der vil forværre konkurrenceevnen og dermed dæmpe efterspørgslen fra udlandet. Det vil så mindske presset på arbejdsmarkedet og derved hindres overophedning gennem »økonomiens normale ligevægtsmekanismer«. Vismændenes skøn for nettoledigheden er justeret lidt ned. Ledigheden ventes at falde til 86.000 næste år og yderligere til 83.000 i 2019. Det er henholdsvis 2000 og 4000 under skønnet tilbage i maj.  Der er ikke ændret meget for skønnene for inflation og privatforbrug hos vismændene. Inflationen ventes normaliseret i de kommende år og spås at ligge på 2,0 pct. og 1,6 pct. i 2018 og 2019. For i år ventes en inflation på 1,0 pct. Skønnet for privatforbruget er heller ikke ændret siden maj. Der ventes en vækst på 2,4 pct. næste år og året efter - lidt højere end det ventede niveau i år på 2,3 pct. /ritzau/FINANS ",
        "metadata": {
            "source": "https://www.berlingske.dk/oekonomi/vismaend-staerk-udvikling-i-oekonomien-der-endelig-er-ude-af-krisen",
            "image_url": "https://berlingske.bmcdn.dk/media/cache/resolve/image_x_large/image/1/13376/18765104-vismandsrapport-konomisk-rd.jpg",
            "publication_time": "Tirsdag d. 10. oktober 2017, kl. 12.09",
            "author": null,
            "related_links": [],
            "attachments": []
        }
    }
}