{
    "version": "1.0",
    "document": {
        "id": "https://www_berlingske_dk/virksomheder/novell-chef-skifter-til-ca",
        "title": "Novell-chef skifter til CA",
        "content": "Ken Tomassen har gennem 20 år haft ledende stillinger i IT-branchen. De første ti år var hos amerikanske IBM, hvor han blandt andet tilbragte to år i Paris. Gennem ti år har han været administrerende direktør for Novell og sideløbende aktiv i den danske brancheforening IT-Branchen, hvor han blandt andet er formand for Open source-udvalget. Før IBM-tiden fra 1994 var han i tre år hos BFC Data som sælger og salgsleder. Han er uddannet fra Handelshøjskolen i København i bl.a. strategisk planlægning, organisationsudvikling og virksomhedsstyring. Hos CA Technologies, der sælger IT-løsninger til virksomheder, skal han arbejde på at få flere mellemstore virksomheder som kunder. Han indtræder samtidig i den nordiske organisation under svenskeren Anders Törnqvist.Th.",
        "metadata": {
            "source": "https://www.berlingske.dk/virksomheder/novell-chef-skifter-til-ca",
            "image_url": "https://berlingske.bmcdn.dk/media/cache/resolve/image_x_large/image/60/600798/7471650-pix-ken-tomassen.jpg",
            "publication_time": "Fredag d. 27. juni 2014, kl. 10.10",
            "author": null,
            "related_links": [],
            "attachments": []
        }
    }
}