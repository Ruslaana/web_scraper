{
    "version": "1.0",
    "document": {
        "id": "https://www_berlingske_dk/internationalt/20-aarig-stod-bag-lufthavnsbombe-i-moskva",
        "title": "20-årig stod bag lufthavnsbombe i Moskva",
        "content": "Det voldsomme terrorangreb mandag i Moskvas travleste lufthavn Domodedoba trækker spor til det nordlige Kaukasus. Det står klart, efter at de russiske efterforskere har identificeret den person, der detonerede selvmordsbomben, der dræbte 35 og sårede adskillige. Der er tale om en 20-årig person fra det nordlige Kaukasus, oplyser myndighederne.  Efterforskerne fortæller, at de er bekendt med bomberens identitet, men at de tilbageholder navnet, da de stadig forsøger \"at identificere og anholde bagmænd og medskyldige i terrorhandlingen\". Den russiske premierminister, Vladimir Putin, har tidligere afvist, at tjetjenere skulle stå bag bomben. Der er endnu ingen meldinger om, hvorvidt efterforskningen alligevel peger mod netop Tjetjenien, der ligger i Nordkaukasus. Myndighederne oplyser desuden, at selvmordsbomberen havde til hensigt at dræbe så mange udlændinge som muligt ved angrebet. /ritzau/AFP",
        "metadata": {
            "source": "https://www.berlingske.dk/internationalt/20-aarig-stod-bag-lufthavnsbombe-i-moskva",
            "image_url": "https://berlingske.bmcdn.dk/media/cache/resolve/image_x_large/image/43/436781/3727085-russia-domodedovo-explosion.jpg",
            "publication_time": "Lørdag d. 29. januar 2011, kl. 13.10",
            "author": null,
            "related_links": [],
            "attachments": []
        }
    }
}