{
    "version": "1.0",
    "document": {
        "id": "https://www_berlingske_dk/ledere/berlingske-mener-alt-er-kaos-under-trump-glem-alt-om-nogen-guldalder",
        "title": "Berlingske mener: Alt er kaos under Trump – glem alt om nogen guldalder",
        "content": "USAs gyldne tid starter lige nu. Så klart og enkelt var løftet fra Donald Trump, da han for tre måneder siden i sinindsættelsestalelovede amerikanerne guld og grønne skove. Verden er ikke sådan indrettet, at noget sker, fordi man som verdens mægtigste mand siger, at det vil ske. USA blomstrer ikke, som Trump lovede. USA er kastet ud i et voksende økonomisk kaos. Den tidligere demokratiske finansminister fra Clinton-æraen, Lawrence H. Summers, konstaterer vittigt med henvisning til Trumps vilde slingren, at han ikke er psykolog, men økonom. På linje med de fleste mennesker kan han derfor ikke forstå, at Trump den ene dag siger og gør én ting, og så den næste dag siger og gør det modsatte.  I told@kaitlancollins@CNN: I'm an economist, not a psychologist. I don't understand why the President says one thing one day and then the opposite the next day. Here's what I know, when the President pursues the distinctive elements of his economic program, more tariffs, more… Det var Trump, som kaldte den amerikanske centralbankchef Jerome Jerome Powell for en »kæmpetaber«, opfandt øgenavnet »Mr. Too Late« og ikke kunne ønske sig hans afgang hurtigt nok. Det er den slags retorik, som i et splittet land svækker tilliden til Federal Reserve. Det er der ikke brug for. Tillid er helt afgørende, hvis Federal Reserve skal levere på sit mandat om prisstabilitet og dermed forebygge endnu større skader på amerikansk økonomi. Federal Reserve er måske den sidste institution, som nyder en vis tillid.  President Trump calls Federal Reserve chair Jay Powell “Mr. Too Late” and “a major loser.”pic.twitter.com/klzIvpRGyg Pludselig lyder fra Trump, at hanaldrig har haft nogen planer om at fyre Powell. Det er naturligvis en sejr for arbejdsdelingen i amerikansk politik. Det efterlader imidlertid et indtryk af kaos omkring præsidenten. Trump er tilsyneladende nu også klar til at bakke i sin handelskrig med Kina. USA kan åbenbart ikke selv leve med straftoldssatser på 145 procent; tech-sektoren er allerede sluppet ogbilindustrien klynker. For tre uger siden kastede Trump 80 års amerikansk lederskab og amerikanske principper for verdenshandlen i skraldespanden. Nu er USA ved at tabe den økonomiske verdenskrig, som Trump selv begyndte, da han dels indførte en bundtold på ti procent og endnu højere gengældelsestoldsatser for alle verdens lande, bortset fra blandt andet Rusland og Nordkorea. Trump har skabt en situation, hvor det er Kina, som nu kan være rejsende i budskabet om, at told og handelskrige underminerer legitime rettigheder og interesser, skader det multilaterale handelssystem og rammer den globale økonomiske orden. Det sagde denkinesiske præsident Xi onsdag. Kina, som er en kommunistisk diktaturstat, rækker ud efter det globale økonomiske lederskab. Det er et mareridt. Trump har med sin handelskrig allerede kostet USA velstand, ligesom aktiemarkederne er faldet og de lange renter er steget markant. Trump har ikke skabt en økonomisk guldalder. Han har skabt uro og kaos. Trump har svigtet sine vælgere, USA og hele den vestlige alliance. Der er imidlertid ingen grund til at gå helt i sort – endnu. Hvis de første elendige tre måneder med Trump viser noget, så er det, at Trump bakker, når hans venner og fjender sætter hårdt mod hårdt. Og selvom Trump åbenbart er villig til at skubbe USAs økonomi helt ud på kanten af et sammenbrud, så bakker han i det mindste en smule, når han kan se ned i afgrunden. USAs udfordringer er enorme. De knytter sig især til det uholdbart store budgetunderskud, gigantiske renteudgifter og den tunge statsgæld. Det er midt i mørket et lille blafrende lys af økonomisk ansvarlighed af Trump trods alt forsøger at finansiere sin skattepolitik, selv om det sker med skatteforhøjelser – altså told. Det ændrer ikke ved, at Trump er lig med kaos. Glem alt om nogen guldalder. THOMAS BERNT HENRIKSEN ",
        "metadata": {
            "source": "https://www.berlingske.dk/ledere/berlingske-mener-alt-er-kaos-under-trump-glem-alt-om-nogen-guldalder",
            "image_url": "https://berlingske.bmcdn.dk/media/cache/resolve/image_x_large/image/191/1914230/24936860-prsident-donald-trump-har-sendt-s-mange-modsatre.jpg",
            "publication_time": "Onsdag d. 23. april 2025, kl. 20.41",
            "author": null,
            "related_links": [],
            "attachments": []
        }
    }
}