{
    "version": "1.0",
    "document": {
        "id": "https://www_berlingske_dk/soeren-franks-vinkaelder/soeren-frank-faldt-pladask-for-denne-vin-der-var-paa-hans",
        "title": "Søren Frank faldt pladask for denne vin, der var på hans alder",
        "content": "Old school rioja holder muligvis bedre end nogen anden rødvin. Sådan kunne det i hvert fald godt se ud efter denne uge i podcasten »Søren Franks Vinkælder«, hvor vi åbnede et par seriøst gamle flasker fra Franco-tidens Rioja, som blæste os fuldstændig omkuld.  Bedst var uden sammenligning en utrolig velpræserveret Vina Pomal fra Søren Franks fødeår 1962. En vin, som trods sine 60 år på bagen var stadig var pakket med fløjlsbetrukne skovbær og underskov – faktisk bedre og mere burgundisk end langt de fleste selv store bourgogner på den alder. Tænk, hvad sådan en vin sådan må have oplevet i sin tid fra sin forhåbentligvis sikre position i en dyb, kold kælder? Vi kigger også på mere kontemporære vinde i Rioja. Dels Alvaro Palacios arbejde med garnacha (grenache) fra gamle vinstokke i det sydlige, varme Rioja, kaldet Rioja Baja: lyse bærrede vine, som ligger et sted mellem ung bourgogne og Château Rayas fra Châteauneuf-du-Pape. Dels Artadis moderne frugtpakkede tempranillo, som ligger så langt fra supermarkedets egehørmende, lærredsindpakkede rioja, som man kan forestille sig. Vi smager følgende vine: 2020 Vinas viejas de la Propiedad, Palacios Remondo (359 kroner, H.J. Hansen) 2020 Valdeginés, Artadi (375 kroner, Laudrup) 2019 Phincas, Bodegas Bhilar (225 kroner, v. 6 fl. 190 kroner, Vinova ) 2018 Rioja reserva,  Marques de Murrietta (175 kroner, Laudrup) 2015 Prado Enea Gran Reserva, Muga  (499 kroner, Laudrup) 2010 Vina Tondonia reserva, Lopez de Heredia (299 kroner, greatwine.dk, Oxholm Vin) 1962 Reserva Especial, Vina Pomal (1.225 kroner Vinova) 1950 Reserva Especial, CVNE Vina Real (1.995 kroner, Vinova).",
        "metadata": {
            "source": "https://www.berlingske.dk/soeren-franks-vinkaelder/soeren-frank-faldt-pladask-for-denne-vin-der-var-paa-hans",
            "image_url": "https://berlingske.bmcdn.dk/media/cache/resolve/image_x_large/image/164/1647481/24348870-bm.jpg",
            "publication_time": "Fredag d. 17. februar 2023, kl. 13.56",
            "author": "Søren Frank",
            "related_links": [],
            "attachments": []
        }
    }
}