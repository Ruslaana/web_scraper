{
    "version": "1.0",
    "document": {
        "id": "https://www_berlingske_dk/internationalt/oestrigs-rusland-venlige-parti-er-pludselig-taet-paa-magten-ham-her",
        "title": "Østrigs Rusland-venlige parti er pludselig tæt på magten. Ham her kommer Europa til at høre mere om",
        "content": "Det yderste højres store succes i Østrig har været en meget østrigsk historie. Det var noget, som vihørte om. Vi rynkede måske panden ved beskrivelser af et muligt »nyt Ungarn« i EU efter valget i efteråret. Vi kunne se, at mange østrigere slet ikke deler danskeres vilje til at støtte Ukraine og til sanktioner mod Rusland. Men det var stadig en østrigsk historie i et land, som de fleste kender bedst fra ferieminder. Der er nok at bekymre sig over, og det så ud til i de politiske analyser, at vi nordboere stadig kunne forsvare at have betydeligt større fokus på de kendte skisteders snedybder end østrigsk indenrigspolitik. Nu kan det østrigske fænomen snart blive til en særdeles aktuel europæisk virkelighed. En mand har ændret billedet. Som partileder af det yderligtgående FPÖ er Herbert Kickl snublende tæt på en historisk overtagelse af regeringsmagten i alpelandet. Politikere over hele Europa vil følge nøje med i, om Kickl har fundetbrækjernet, der åbner den lukkede dør til regeringsmagten for partier på den yderste højrefløj. FPÖ-vælgere jubler i forbindelse med valgkampen i efteråret, der blev en stor triumf for partiet.Fold sammenLæs mereFoto: Filip Singer/EPA/Ritzau Scanpix. »Det er ikke et skridt, som har været let for mig at tage,«sagdeden østrigske præsident Alexander Van der Bellen, da han sendte opgaven med at danne regering videre til Kickl. I lande som Sverige, Frankrig, Holland og i Tyskland under den igangværende valgkamp har højrepartier nærmet sig regeringsmagten og posten som regeringsleder uden at få et afgørende gennembrud. I flere tilfælde er øvrige partier gået sammen med det formål at blokere for et højreparti. I Østrig har FPÖ tidligere flere gange været koalitionspartner, senest fra 2017-2019, men partiet har aldrig haft kanslerposten. Ved det østrigske valg i september sikrede Kickl og FPÖ sig 28,85 procent af stemmerne. Det var en fremgang på næsten 13 procentpoint, og FPÖ blev det største i parlamentet foran de to traditionelle regeringsbærende partier, det konservative ÖVP og det socialdemokratiske SPÖ. Demonstranter i Wien protesterer efter meddelelsen om, at regeringsforhandlinger i Østrig nu vil blive gennemført af højrelederen Herbert Kickl.Fold sammenLæs mereFoto: Max Slovencik/EPA/Ritzau Scanpix. Den store taber ved valget blev detskandaleramteÖVP. Selvom også højrepartiet FPÖ har været hårdt ramt af skandaler som den opsigtsvækkende såkaldte »Ibiza-affære« – med tilbud om statskontrakter i bytte for donationer til partiet fra en russisk rigmand – har et lederskifte til Kickl båret frugt. Kickls kritik af »regeldiktatur« under coronapandemien, modstand mod Rusland-sanktioner med henvisning til Østrigs historiske neutralitet og krav om hårde initiativer for at dæmme op for et voksende antal asylansøgere bliver fremhævet som temaer, der har været populære blandt vælgerne og centrale for hans genopbygning af partiet. At Kickl nu har succes i spidsen for FPÖ har for nogle iagttagere været en overraskelse, fordi han gennem næsten tre årtier har arbejdet for partiet, mens han har holdt sig i baggrunden og »trukket i trådene«. Han var blandt andet taleskriver for den karismatiske og kontroversielle tidligere partileder Jörg Haider. I Danmark gjorde Kickl sigbemærket, da han dannede makkerskab med daværende integrations- og udlændingeminister Inger Støjberg om et forsøg på at lancere en fælles europæisk dagsorden. Under Kickls tid som østrigsk indenrigsminister havde han ansvaret for en russiskvenlig linje, der »førte til, at allierede efterretningstjenester nægtede at dele informationer med østrigerne«, somThe Economisthar beskrevet det. Tidsskriftet betegner FPÖ som »yderste højre«. Den beskrivelse går igen i medier som Le Monde og Financial Times. Linjen er blevet skærpet under Kickl. I en podcast iDer Spiegelsiger en ekstremismeforsker, Julia Ebner, at hun vurderer FPÖ til ikke kun at være et højrepopulistisk parti men snarere at være højreradikalt, hvor nogle medlemmer som højreekstremister arbejder udemokratisk. Udtalelser og handlinger i partiet ville sandsynligvis have ført tilkritikog myndighedernes overvågning, hvis det var i Tyskland, lyder det i Der Spiegel. Den østrigske præsident, Alexander Van der Bellen (tv.), er tidligere folkevalgt for De Grønne. Han har til opgave at udpege en leder af regeringsforhandlinger og ses her, mens han overdrager rollen til højrelederen Herbert Kickl.Fold sammenLæs mereFoto: Max Slovencik/EPA/Ritzau Scanpix. Efter det østrigske valg i efteråret bakkede præsidentBellenop om forsøget på at danne en konservativ, socialdemokratisk og liberal koalition med det erklærede mål at holde FPÖ væk fra kanslerposten. Forhandlingerne har ikke ført til noget og brød endeligt sammen efter nytår, og nu er vejen banet for Kickl. Det bliver ikke nødvendigvis let, lyder det i østrigske analyser. Regeringspartnerenskal i givet fald være det tidligere konservative regeringsparti. Mens partierne er tæt på hinanden i ønsket om en stram udlændingepolitik, har FPÖ i forbindelse med krigen i Ukraine markeret sig med en stærk kritisk holdning over for sanktioner mod Rusland. I klimapolitikken vil en koalition være en stor ændring i forhold til den tidligere konservative-grønne regering, konstaterer medietOÖNachrichten. FPÖ har ikke noget ønske om at fjerne fossile brændstoffer, desuden er partiet skeptisk over for initiativer til at stoppe klimaændringer. Desuden pointerer østrigske analyser, at landet står over for akutte finansielle problemer i statsbudgettet med behov for besparelser og måske skattestigninger for at få styr på underskud og gæld. »Vi ved endnu ikke, hvad FPÖ er villig til, når det drejer sig om at få styr på budgettet,« har den fremtrædende økonomChristoph Badeltsagt. En EU-deadline truer for en økonomisk plan, og det har fået nogle analytikere til at spekulere i, at Kickl hellere vil gå efter nyvalg og lukrere på blomstrende meningsmålinger, mens en overgangsregering må tage ansvar for hårde økonomiske initiativer. Det konservative ÖVP har tidligere sagt, at partiet ikke ville hjælpe Kickl til magten. Den holdning er nu blødt op, efter den tidligere østrigske kansler Karl Nehammer trak sig. ÖVP kan samtidig se på, at De Grønne fik et stort smæk af vælgerne ved det seneste valg efter at have været juniorpartner i den tidligere konservativt ledede regering. Men østrigerne har givet Kickl en mulighed for at vise vejen for det yderste højre i Europa. Nogle kan måskehuske, at der var ballade om en telefax og sanktioner rettet mod den østrigske højredrejning for et kvart århundrede siden. FPÖs indlemmelse i regeringen skabte opstandelse i både Danmark og resten af EU. Målet var med politisk isolation at undgå at legitimere »det ekstremistiske højre«. I dag følger man også nøje med, men det østrigske fænomen med Kickl og hans parti er blevet hele Europas historie.",
        "metadata": {
            "source": "https://www.berlingske.dk/internationalt/oestrigs-rusland-venlige-parti-er-pludselig-taet-paa-magten-ham-her",
            "image_url": "https://berlingske.bmcdn.dk/media/cache/resolve/image_x_large_vertical/image/187/1875412/24864736-herbert-kickl-er-ikke-den-mest-karismatiske-leder.jpg",
            "publication_time": "Mandag d. 06. januar 2025, kl. 19.22",
            "author": "Uffe Taudal",
            "related_links": [],
            "attachments": []
        }
    }
}