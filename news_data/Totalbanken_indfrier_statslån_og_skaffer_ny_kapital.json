{
    "version": "1.0",
    "document": {
        "id": "https://www_berlingske_dk/virksomheder/totalbanken-indfrier-statslaan-og-skaffer-ny-kapital",
        "title": "Totalbanken indfrier statslån og skaffer ny kapital",
        "content": "Det er det statslige lån på 92,5 mio. kr., som banken har førtidsindfriet. Samtidig er en gruppe professionelle investorer gået med til at tegne 37 mio. kr. i ny supplerende kapital med en løbetid på 10 år, som dog kan førtidsindfris efter fem. Renten er i første år den 5-årige swaprente med et tillæg på 8,5 pct.point. Tiltaget sænker bankens solvens fra 16,3 pct. til 15,7 pct. udregnet ud fra status 31. marts 2014. Solvensoverdækningen vil dog stadig være 3,6 pct., siger banken. Som konsekvens af omlægningen forventer Totalbanken en basisindtjening i den øvre ende af niveauet 32-37 mio. kr. i 2014.",
        "metadata": {
            "source": "https://www.berlingske.dk/virksomheder/totalbanken-indfrier-statslaan-og-skaffer-ny-kapital",
            "image_url": "https://berlingske.bmcdn.dk/media/cache/resolve/image_x_large/image/34/344815/7462264-totalbanken.jpg",
            "publication_time": "Mandag d. 23. juni 2014, kl. 12.00",
            "author": null,
            "related_links": [],
            "attachments": []
        }
    }
}