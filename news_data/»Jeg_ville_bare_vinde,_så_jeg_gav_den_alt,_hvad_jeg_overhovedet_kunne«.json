{
    "version": "1.0",
    "document": {
        "id": "https://www_berlingske_dk/samfund/jeg-ville-bare-vinde-saa-jeg-gav-den-alt-hvad-jeg-overhovedet-kunne",
        "title": "»Jeg ville bare vinde, så jeg gav den alt, hvad jeg overhovedet kunne«",
        "content": "Han lignede det, han var, da han kom i mål. En ægte vinder. På otte timer og fire minutter gennemførte Henrik Hyldelund en Ironman og blev dermed vinder af Ironman KMD Copenhagen 2014.Til taktfaste klapsalver med plasicrør, hujen og piften løb han ind over målstregen på Christiansborg Slotsplads.Smilende og tilsyneladende med rigeligt af overskud til at uddele krammere til venner og familie, efter at have svømmet 3,8 kilometer, cyklet 180 kilometer og løbet 42,2 kilometer.  »Heeere iiis Heeenrik,« lød det fra den britiske kommentator, mens balloner blev sendt op i luften og tilskuere med mobiltelefoner skød løs, for at forevige et stort øjeblik. Båretaf publikumMere end syv minutter gik der, før nummer to kom i mål: Spanieren Clemente Alonso-Mckernan.Men det var den danske jernmand, der løb af med sejren.  »Det var sindsygt hårdt, selvfølgelig var det det. Mine ben er voldsomt ømme, men bortset fra det, har jeg det fantastik. Det var som om, jeg blevet båret igennem af publikum, stemningen ude på ruten var helt utrolig og folk heppede... jeg kan kan ikke beskrive det,« sagde Henrik Hyldelund til Berlingske få minutter efter, at han var kommet i mål. 25-30 timers træning ugentligt»Jeg ville bare vinde, så jeg gav den alt, hvad jeg overhovedet kunne. Undervejs havde jeg ikke de store problemer eller midlertidige kriser, det gik fuldstændig, som jeg havde ønsket.«Hyldelund er professionel triatlet og har tidligere gennemført to ironman.  Op til Ironman KMD Copenhagen har han de seneste seks-otte uger trænet 25 - 30 timer om ugen.»De næste par dage skal jeg ikke lave noget særligt, bare slappe af.«",
        "metadata": {
            "source": "https://www.berlingske.dk/samfund/jeg-ville-bare-vinde-saa-jeg-gav-den-alt-hvad-jeg-overhovedet-kunne",
            "image_url": "https://berlingske.bmcdn.dk/media/cache/resolve/image_x_large/image/39/398101/7595655-kmd-ironman-copenhagen.jpg",
            "publication_time": "Søndag d. 24. august 2014, kl. 16.51",
            "author": "Anne Funch",
            "related_links": [],
            "attachments": []
        }
    }
}