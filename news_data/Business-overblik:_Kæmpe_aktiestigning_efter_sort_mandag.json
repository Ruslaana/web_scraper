{
    "version": "1.0",
    "document": {
        "id": "https://www_berlingske_dk/business/business-overblik-kaempe-aktiestigning-efter-sort-mandag",
        "title": "Business-overblik: Kæmpe aktiestigning efter sort mandag",
        "content": "Godmorgen og velkommen til tirsdag morgens hurtige Business-overblik. I dag runder vi blandt andet: Men vi begynder igen i dag på aktiemarkederne. God læselyst, og følg med dagen igennem påBerlingske Business! Japanske aktier stiger med ti procent efter kæmpefald Den japanske Nikkei 225-børs genvandt tirsdag morgen, dansk tid, en stor del af det tabte ved mandagens voldsomme fald. Aktiekurserne steg med omkring ti procent. Mandag var den værste enkeltdag på Nikkei siden 1987 med et fald på 12,4 procent, og kursfaldene smittede af verden over, herunder i Danmark. Det amerikanske S&P 500-indeks havde sin værste dag siden 2022. Investorerne solgte stort ud af blandt andet teknologiaktier på baggrund af stigende bekymring for den amerikanske økonomi, og alene de såkaldt fantastiske syv (Apple, Microsoft, Amazon, Meta/Facebook, Google, NVIDIA og Tesla) mistede for 650 milliarder dollar i værdi,skriver The Wall Street Journal. Det sydkoreanske Kospi-aktieindeks steg tirsdag morgen med næsten fem procent efter et fald på 8,8 procent mandag, og det største børsindeks på Taiwan lå 1,5 procent højere efter et rekordfald på 8,4 procent mandag,skriver BBC. 1.Milliarder på vej til dansk kræftforskning Dansk kræftforskning står til en lys fremtid og kan inden for få år stå bag en række banebrydende kræftbehandlinger. Den fornyede investeringslyst kan sende milliarder af kroner til Danmark, men manglen på arbejdskraft og talent kan skabe problemer. Detskriver Finans. »Langt hovedparten af forskningen foregår nede i Holland, men meget af den kliniske udvikling har taget udspring i Danmark,« siger Claus Berner, aktiechef i pensionsselskabet ATP, om forskningen i nye molekyler til bekæmpelse af sygdommen. Christian Schwen Johansen, partner i EU, mener, at den kommercielle del af dansk kræftforskning indtager en førerposition i Norden. 2.Googles søgemonopol er ulovligt, siger dommer Internetgiganten Google har handlet ulovligt ved at knuse sine konkurrenter for at fastholde sit monopol på onlinesøgning og dertil hørende annoncering. Det fastslår en amerikansk domstol i en banebrydende afgørelse, som kan få indgribende betydning for, hvordan teknologigiganterne fremover kan drive forretning. Detskriver BBCogReuters. Afgørelsen er en sejr for de amerikanske myndigheder. Domstolen slår fast, at Google har betalt milliarder for at sikre sig at være standardsøgemaskine på smartphones og i internetbrowsere. Hvilken straf internetgiganten pålægges, står endnu ikke klart, men Google vil appellere afgørelsen. 3.Ekstreme scenarier rammer skibsfarten Frygten for en recession er blot det seneste i en række scenarier, der kan ændre containermarkedet. »Jeg har beskæftiget mig med markedet i 23 år. Jeg tror ikke, at jeg har set en markedssituation tidligere, der er så uforudsigelig, som den vi ser ind i de næste seks måneder. Især fordi de scenarier, der er mest sandsynlige, er relativt ekstreme i hvert deres hjørne,« siger Lars Jensen, skibsfartsanalytiker og stifter af rådgivningsfirmaet Vespucci Maritime,til Finans.   1.Blodbad på aktiemarkeder er del af en kompliceret fortælling Der er blodrøde spor overalt i de globale aktiemarkeder anført af store fald i Japan. Men noget er mere rødt end andet. Det afspejler, at der er meget mere til det samlede billede end markedsfortællingen om, at den amerikanske økonomi er på vej i recession.Læ﻿s historien her. 2.Professor slår alarm over manglende fokus på kontroversielle pengenetværk: »Der er mange privatpersoner, som brænder rigtig mange penge af« Netværk, der anklages for at ligne pyramidespil, sælger drømmen om et liv i luksus, hvor penge kan tjenes ved et fingerknips. Det er en vanskelig sag for politiet at komme til bunds i, vurderer eksperter, som slår alarm og appellerer til større fokus.Læs historien her. Novo Nordisk har mistet 800 milliarder i værdi – men er det retfærdigt? Markedsværdien i Novo Nordisk har været under et markant pres hen over sommeren, hvor stærke kræfter trækker i markedsværdien. Men investorer bør forholde sig i ro, lyder det fra eksperter.Læs historien her. Aktier – indeks og udvikling i procent USA – lukkekurser mandag: Asien – indeks tirsdag kl. 7.15: Tak, fordi du læste med, og rigtigt god tirsdag!",
        "metadata": {
            "source": "https://www.berlingske.dk/business/business-overblik-kaempe-aktiestigning-efter-sort-mandag",
            "image_url": "https://berlingske.bmcdn.dk/media/cache/resolve/image_x_large/image/182/1823025/24765369-der-var-atter-tirsdag-morgen-plusser-og-de-var-s.jpg",
            "publication_time": "Tirsdag d. 06. august 2024, kl. 07.15",
            "author": "Thomas Breinstrup",
            "related_links": [],
            "attachments": []
        }
    }
}