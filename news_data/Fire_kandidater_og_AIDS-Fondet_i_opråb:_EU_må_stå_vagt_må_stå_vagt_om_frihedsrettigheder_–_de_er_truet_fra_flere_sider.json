{
    "version": "1.0",
    "document": {
        "id": "https://www_berlingske_dk/kommentatorer/fire-kandidater-og-aids-fondet-i-opraab-eu-maa-staa-vagt-maa-staa",
        "title": "Fire kandidater og AIDS-Fondet i opråb: EU må stå vagt må stå vagt om frihedsrettigheder – de er truet fra flere sider",
        "content": "I over ti år har et skred været i gang i Europa, som kalder på et fast og fælles svar. Kvinder og lgbt+-personer, ikke bare i Europa, men i hele verden, oplever i disse år, at vedtagne rettigheder, som de gennem årtier har tilkæmpet sig, pludselig kan blive taget fra dem igen. Den såkaldte antikønsbevægelse, som står bag, er mere velorganiseret, velfinansieret og opererer på flere planer, end vi hidtil har troet. Ekstreme kræfter, der i disse år får stigende tilslutning i Europa, søger at tilbagerulle årtiers fremgang i at sikre individuelle frihedsrettigheder, særligt i forhold til familieliv, kønsroller, ligestilling og seksualitet. Abortrettigheder, retten til at elske, gifte sig og stifte familie med den, man vil, og retten til at udleve sin kønsidentitet er på spil. »Konsekvenserne af disse organiserede indsatser, har vi allerede set flere steder,« skriver blandt andet Kira Marie Peter-Hansen, MEP (SF).Fold sammenLæs mereFoto: Frederick Florin/AFP/Ritzau Scanpix. Det europæiske parlamentariske forum (EPF) for seksuelle og reproduktive rettigheder har i deresrapport »Restoring the Natural Order«dokumenteret, at ekstreme religiøse kræfter fra USA og Europa har arbejdet målrettet og organiseret siden 2013 på at tilbagerulle rettigheder i forhold til seksualitet, ligestilling og reproduktiv sundhed i Europa. Irapporten »Tip of the Iceberg«dokumenterer EPF, at finansieringen til antikøns initiativer er mere end firedoblet fra 154 millioner kroner i 2009 til 668 millioner kroner i 2018. Finansieringen kommer fra mindst 54 antikønaktører i Rusland, Europa og USA, og den kan sammenkædes med antiabortkampagner på EU-niveau og i lande som Spanien, Polen og Italien, samt initiativer mod ægteskaber mellem personer af samme køn i en række europæiske lande. Andre grupper har dokumenteret, at evangeliske kræfter fra USA har søgt at påvirke anti-lgbt+-lovgivning i Uganda og andre afrikanske lande, for eksempel ved at støtte homofobiske parlamentarikere og offentlige stemmer, som foreslår eller bakker op anti-lgbt+-lovgivning. »I både USA og Polen er kvinders ret til abort blevet markant indskrænket,« skriver blandt andet Sigrid Friis Frederiksen (R).Fold sammenLæs mereFoto: Ida Marie Odgaard/Ritzau Scanpix. Konsekvenserne af disse organiserede indsatser, har vi allerede set flere steder. I Ungarn er skoler og tv-stationer blevet forbudt at formidle indhold om lgbt+-personer. I 2023 blevTbilisi Pride stormet af russisk-støttede bøller, et angreb som kædes sammen med forsøg på at sabotere georgisk kandidatur til EU. I både USA og Polen er kvinders ret til abort blevet markant indskrænket. Parlamenter i Uganda, Ghana og Irak har vedtaget anti-lgbt+-love, der blandt andet kræver hårde fængselsstraffe, også for personer og organisationer, der støtter lgbt+-personer. Stigmatisering og diskrimination af kvinder og lgbt+-personer har bådemenneskelige og samfundsmæssige konsekvenser. De menneskelige omkostninger er vold, undertrykkelse og krænkelser af retten til blandt andet privatliv og sundhed. De samfundsmæssige konsekvenser inkluderer fastholdelse af udsatte personer i fattigdom samt en stigning i seksuelt overførte sygdomme og nye hiv-tilfælde. »EU må som aktør i verden forsvare og fremme universelle rettigheder gennem diplomati, internationale partnerskaber og ikke mindst ved at støtte op om civilsamfundsorganisationer, der kæmper for rettigheder og beskyttelse af udsatte og marginaliserede grupper,« skriver blandt andet Ulla Tørnæs (V).Fold sammenLæs mereFoto: Mads Claus Rasmussen/Ritzau Scanpix. Det er en grænseoverskridende problemstilling, som ikke alene kan løftes af de enkelte medlemslande. EU bør fremme forebyggelse og fri adgang til information om seksuel og reproduktiv sundhed, herunder viden om prævention, hiv og aids. Afstigmatisering af hiv vil også bidrage til, at alle EU-lande bidrager til at nåUNAIDS målsætningom, at 95 procent af alle, der lever med hiv, kender deres status og får adgang til behandling. Antikønsbevægelsen vokser sig stærkere, og det kan få store konsekvenser – også for Danmark, hvor vi går ud fra, at vores rettigheder trives i bedste velgående. Påvirkningen foregår nemlig i høj grad gennem spredning af misinformation og hadtale online, især fra russiske påvirkningsaktører og såkaldte »troldefarme«. Det er vigtigere end nogensinde, at europæiske politikere tager stilling og ikke bare forsvarer, men også fremmer universelle rettigheder gennem det lovgivende arbejde i EU. Vi vil i Europa-Parlamentet arbejde for konkrete initiativer, som kan fremme frihedsrettigheder, herunder påtale brud på fundamentale rettigheder i medlemslande, modarbejde spredning af misinformation og sikre finansiering til blandt andet forskning i og fremme af seksuel og reproduktiv sundhed. EU må som aktør i verden forsvare og fremme universelle rettigheder gennem diplomati, internationale partnerskaber og ikke mindst ved at støtte op om civilsamfundsorganisationer, der kæmper for rettigheder og beskyttelse af udsatte og marginaliserede grupper. Som kommende parlamentarikere må vi stå sammen og sige fra, når grundlæggende rettigheder bliver angrebet, og vi må forsvare og fremme de universelle frihedsrettigheder, som vores union bygger på. Christel Schaldemose er spidskandidat til Europa-Parlamentet og MEP (S), Kira Marie Peter-Hansen er spidskandidat til Europa-Parlamentet og MEP (SF), Ulla Tørnæs er kandidat til Europa-Parlamentet (V), Sigrid Friis er spidskandidat til Europa-Parlamentet (R), og Rikke Nagell er international chef i AIDS-Fondet ",
        "metadata": {
            "source": "https://www.berlingske.dk/kommentatorer/fire-kandidater-og-aids-fondet-i-opraab-eu-maa-staa-vagt-maa-staa",
            "image_url": "https://berlingske.bmcdn.dk/media/cache/resolve/image_x_large/image/179/1799664/24714200-ekstreme-religise-krfter-fra-usa-og-europa-har.jpg",
            "publication_time": "Onsdag d. 29. maj 2024, kl. 16.00",
            "author": null,
            "related_links": [],
            "attachments": []
        }
    }
}