{
    "version": "1.0",
    "document": {
        "id": "https://www_berlingske_dk/ledere/berlingske-mener-spoerg-ikke-hvad-trump-vil-goere-europa-maa-selv-levere",
        "title": "Berlingske mener: Spørg ikke, hvad Trump vil gøre. Europa må selv levere svarene",
        "content": "Vi har været her før, og nu er vi tilbage i Trump-verdenen med al den usikkerhed og de gætterier, som følger med. Søndag skrev den amerikanske avis The Washington Post, at Trump allerede to dage efter sin valgsejrtalte i telefon med Putinom Ukraine. Trump skulle ifølge avisen have bedt den russiske leder om ikke at eskalere krigen og mindet ham om, at USA har mange soldater i Europa. Mandagbenægtede Kreml, at samtalen overhovedet havde fundet sted; måske fordi budskabet om amerikanske styrker kunne opfattes som truende. Men i Kyiv og flere vesteuropæiske hovedstæder frygtede mange, at Trump allerede var i gang med at sælge ud af ukrainske interesser. Spekulationerne udstiller Europas sårbarhed. Vi ved ikke præcist, hvad Trump vil, men vi risikerer, at han prøver at gennemtvinge en afslutning på krigen ved at lukke for USAs støtte til Ukraine og give Putin farlige indrømmelser. Kilder i Trump-lejrentaler alleredeom at holde Ukraine ude af NATO i mindst 20 år. Kan Ukraine og Europa blive klemt i en aftale mellem Trump og Putin? Det er frygten efter Trumps valgsejr.Fold sammenLæs mereFoto: Alexander Nemenov Elijah Nouvelage/AFP/Ritzau Scanpix. Vi har erfaringen fra Trumps første periode som præsident, og vi kan regne med, at han nu bliver endnu mere målrettet i sine forsøg på at gøre »America First«-retorikken til virkelighed. Derfor skal vi følge det råd, som Italiens premierminister, Giorgia Meloni, havde med, da hun sidste uge deltog i et europæisk topmøde i Budapest: »Spørg ikke, hvad USA kan gøre for dig. Spørg, hvad Europa kan gøre for sig selv,«sagde Melonimed en parafrase over John F. Kennedys berømte formulering fra hans indsættelsestale i 1961 om, hvordan amerikanere skulle spørge sig selv, hvad de kunne gøre for deres land. Det er på tide, at vi i Europa stiller os selv det spørgsmål. Vi har alt for længe opført os, som om vi levede i en lilleputverden, hvor den amerikanske supermagt garanterede freden, mens vi kunne dyrke vores fine europæiske kultur, opbygge velfærdsstater, spise vegansk og overveje, om vores få tilbageværende kampvogne kan køre på biobrændsel. Men vi lever nu i en brutal og farlig verden, hvor efterkrigstidens spilleregler om sikkerhed ikke længere gælder. Desværre er vi bagud med at forstå det. Vi er parat til at afsætte astronomiske beløb til klimapolitik. Under finanskrisen fossede pengene ud af de europæiske statskasser, mens Den Europæiske Centralbank lovede at holde hånden under alle. Daværende centralbankchef Mario Draghi lovede at gøre,»hvad end det kræver«for at redde euroen. 2. august 2012: Mario Draghi, daværende direktør for Den Europæiske Centralbank, har lige fået opbakning fra bankens styrelsesråd til at gøre »hvad end det kræver« for at redde euroen.Fold sammenLæs mereFoto: Daniel Roland/AFP/Ritzau Scanpix. Under covid-19-krisen sprængte Europa igen banken medverdens største hjælpepakker. Allerede et par måneder inde i nedlukningen i 2020 havde EU-landene bevilget over3.200 milliarder euro. Senere samme år fulgte endnu flere penge, og det er så mange, at EU ikke kan finde ud af at afsætte midlerne. Enopgørelse fra aprilviste, at der stadig var 500 ubrugte milliarder euro i EUs covid-19-genopretningsfond. Til sammenligning har hele EU og Storbritannien tilsammen ydet støtte til Ukraine for118 milliarder eurosiden januar 2022. Vi må ikke miste håbet. Europa kan sagtens nå at påvirke krigens gang med nye våbenforsyninger. Vi kan give grønt lys til, at Ukraine må bruge vores langtrækkende missiler ind i Rusland, og vi kan kaste hundredvis af milliarder ind på at overtage hele den finansielle byrde for at give vestlig bistand til Ukraine. Vi kan endda gøre det med våben købt i USA for at holde Trump på vores side. Lad os derfor lytte til Giorgia Meloni og også besvare hendes spørgsmål: Hvad kan vi selv stille op? PIERRE COLLIGNON",
        "metadata": {
            "source": "https://www.berlingske.dk/ledere/berlingske-mener-spoerg-ikke-hvad-trump-vil-goere-europa-maa-selv-levere",
            "image_url": "https://berlingske.bmcdn.dk/media/cache/resolve/image_x_large_vertical/image/185/1857098/24831390-italiens-premierminiser-giorgia-meloni-stiller-d.jpg",
            "publication_time": "Tirsdag d. 12. november 2024, kl. 19.32",
            "author": null,
            "related_links": [],
            "attachments": []
        }
    }
}