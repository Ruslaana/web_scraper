{
    "version": "1.0",
    "document": {
        "id": "https://www_berlingske_dk/kommentatorer/eksaminer-ikke-elevplaner",
        "title": "Eksaminer, ikke elevplaner",
        "content": "IBerlingske Politiko1. februar 2014 fremgår det, at Rigsrevisionen vurderer, at De Nationale Test i folkeskolen koster ca. 20 millioner om året. Samtidig viser analyser, at mere end 3.000 skolelærere mener, at de obligatoriske elevplaner er udtryk for kontrol frem for et understøttende værktøj. Jeg forstår udmærket, at disse planer opfattes som kontrol, men der var jo en årsag til, at de blev indført. Det skyldtes bl.a., at for mange gik ud af skolen som analfabeter, og at det faglige niveau lod meget tilbage at ønske.  Jeg foreslår derfor, at skolerne i stedet for elevplaner indfører eksamen hvert år fra 3. klasse. Det vil skærpe alle deltagere i skoleklassen, såvel elever som lærere. Det vil samtidig give eleverne en forsmag på, hvad der venter dem, når de til sin tid skal bestride et job. Her er der ikke brug for analfabeter og slaphed. Det er ikke en tilbagevenden til den sorte skole, men en tilbagevenden til disciplin og respekt for hinanden. Der skal skabes resultater i den enkelte skoleklasse, og denne evne til at skabe resultater får vi hårdt brug for i det samfund, vi allerede befinder os i. ",
        "metadata": {
            "source": "https://www.berlingske.dk/kommentatorer/eksaminer-ikke-elevplaner",
            "image_url": "https://berlingske.bmcdn.dk/media/cache/resolve/image_x_large/image/19/192510/7143993-bertel-haarder-christine-antorini.jpg",
            "publication_time": "Tirsdag d. 04. februar 2014, kl. 22.30",
            "author": null,
            "related_links": [],
            "attachments": []
        }
    }
}