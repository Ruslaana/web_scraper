{
    "version": "1.0",
    "document": {
        "id": "https://www_berlingske_dk/bil/mister-nasty",
        "title": "Mister Nasty",
        "content": "Badekarret er ved at tippe. Sådan nærmest bogstaveligt – eller sådan føles det at wrestle 2.433 kilo højbenet SUV med 700 hestekræfter rundt om Alfa Romeos snævre og udfordrende testbane uden for Milano. På vej ud af et hurtigt venstresving har jeg overvurderet både bilens vejgreb og eget talent. Bilen understyrer, og jeg kan ikke tvinge den til at blive på asfalten. FAKTAModel: Jeep Grand Cherokee TrackhawkPris: 2.470.836 kr.Mål (L/B/H): 4.822/1.943/1.778 cmBagageplads: 782 literKøreklarvægt: 2.433 kgMotor: V8, benzinkompressor, 6.166 cm3Transmission: 8-trins automatgearkasse, firehjulstrækYdelse: 700 hk v. 6.000 o/minMoment: 875 Nm v. 4.800 o/min0-100 km/t: 3,7 sekunderTopfart: 290 km/tForbrug: 6,0 km/lCO2-udledning: 385 g/kmÅrlig ejerafgift: 15.940 kr.FOLD UD Model: Jeep Grand Cherokee Trackhawk Pris: 2.470.836 kr. Mål (L/B/H): 4.822/1.943/1.778 cm Bagageplads: 782 liter Køreklarvægt: 2.433 kg Motor: V8, benzinkompressor, 6.166 cm3 Transmission: 8-trins automatgearkasse, firehjulstræk Ydelse: 700 hk v. 6.000 o/min Moment: 875 Nm v. 4.800 o/min 0-100 km/t: 3,7 sekunder Topfart: 290 km/t Forbrug: 6,0 km/l CO2-udledning: 385 g/km Årlig ejerafgift: 15.940 kr. Faktisk er der ikke mange muligheder tilbage andet end at holde på, for vi bevæger os på grænsen, og at bremse eller bare slippe speederen vil have nærmest fatale konsekvenser – farten er trods alt omkring 120 km/t. Heldigvis er der anlagt en curb lige der, hvor vi har retning mod, og det lykkes mig at holde tre af de fire hjul på fast underlag, mens højre baghjul forsvinder ud i jorden. Terrænkørsel er normalt en Jeep-specialitet, men den er Jeep er ikke bygget til offroadkørsel. Trackhawk er 700 hk vanvid på hjul. Fascinerende, dum og charmerende på én og samme tid. Foto: PRFold sammenLæs mere En hurtig kontra-korrigering fra rattet i samarbejde med bilens ESC-system sørger for, at jeg beholder skindet på næsen, og eneste bevismateriale efter mine manglende evner er en støvsky, der nu dækker banen, og så et højre bagdæk, der har taget aftryk af den norditalienske flora, som bliver tydelig, da vi triller ind i pitten. Jeep Grand Cherokee Trackhawk er en nasty fyr, der lokker dig i fordærv, og når du fejler, er han den første til at grine ad dig. Prisen for vanvidsmaskinen er tårevædende 2.470.836 kroner, og den 6,2-liters kompressorfodrede V8er udleder 385 gram CO2 per kilometer. Motoren, som har det passende navn Hellcat, har til gengæld så mange kræfter, at den kan annullere fysikkens love, og den tunge SUV rammer 100 km/t på bare 3,7 sekunder. Klassisk amerikansk luksuskabine med lækkert læder og masser af komfortudstyr. Foto: PRFold sammenLæs mere Bremserne er ligeså imponerende som bilens accelerationsevne, og de stopper bilen, så sikkerhedsselen bliver til en æggedeler. Men den specialudviklede og banefokuserede Trackhawk kan ikke løbe fra, at den har et højt tyngdepunkt og en relativt blød affjedring. Oplevelsen bag rattet kan bedst beskrives som at styre et overfyldt badekar rundt på en bane, der passer bedre til en Alfa Romeo 4C.  Vægtforskydning er nøglen her, og alle bevægelser skal ske i et roligt, kontrolleret tempo for at bevare grebet i de ellers så massive 295/45-20-hjul. Hvis du først bliver nødt til at bremse og dreje samtidig eller accelerere og dreje samtidig, forvandles det hele til en under- eller overstyring, så tricket er at gå til bilen og banen med ro og overblik, men jeg kender ikke Baloccos snoede asfalt godt nok til få det rigtige flow gennem banen, og ro finder du aldrig, når din højre fod kontrollerer 700 hestekræfter. BMINTERN - cccFold sammenLæs mere Alligevel går jeg fra banen med en lykkefølelse. Måske er der en lettelse i at have overlevet sammenstødet med et bæst af den kaliber, men jeg er også imponeret over, at Jeep faktisk tør bygge en bil af denne kaliber i dag. Den pisser på alt, der er politisk korrekt, og det er i sig selv befriende. Men den sætter også samtlige andre af de store power-SUVer til vægs, og både M, AMG og Range Rover SVR virker pludselig som velopdragne kostskoleelever, hvis værste bedrift har været at skrive skældsord om rektoren på væggene i omklædningsrummet. Til sammenligning ville Trackhawk have sat ild til hele skolen. Trackhawk er direkte idiotisk med et forbrug, der bedre kan sammenlignes med et Boeing-fly end en bil, og den koster 900.000 kroner mere end den i forvejen rimelig potente Grand Cherokee med 468 hk. Men Trackhawk er så absurd, at den ender med at være hamrende charmerende. Vi var inviteret til Italien af Jeep",
        "metadata": {
            "source": "https://www.berlingske.dk/bil/mister-nasty",
            "image_url": "https://berlingske.bmcdn.dk/media/cache/resolve/image_x_large/image/23/234144/21295809-24bilhedr-103326-623jpg.jpeg",
            "publication_time": "Søndag d. 24. juni 2018, kl. 10.00",
            "author": null,
            "related_links": [],
            "attachments": []
        }
    }
}