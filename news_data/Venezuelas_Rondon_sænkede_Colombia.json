{
    "version": "1.0",
    "document": {
        "id": "https://www_berlingske_dk/sport/venezuelas-rondon-saenkede-colombia",
        "title": "Venezuelas Rondon sænkede Colombia",
        "content": "Venezuela fik en perfekt start på gruppespillet ved Copa America. På Estadio El Teniente i den chilenske by Rancagua vandt de 1-0 over Colombia. Målet blevet scoret på et perfekt timet hovedstød efter en times spil af José Rondon, der til daglig spiller i den russiske klub Zenit St. Petersborg. Men kampen var langt fra nogen spillemæssig nydelse. Således blev der i den hårdt spillede affære uddelt ikke færre end syv advarsler. Natten mellem søndag og mandag spilles den anden kamp i Copa America-turneringens Gruppe C, når Brasilien og Peru mødes. Copa America blev indledt 11. juni, da værtsnationen Chile besejrede Ecuador 2-0. I samme Gruppe A spillede Mexico og Bolivia 0-0. Også i Gruppe B er der spillet to kampe. Mens opgøret mellem Argentina og Paraguay endte 2-2, vandt Uruguay 1-0 over Jamaica. Finalen afvikles 4. juli på Estadio Nacional i Santiago. ",
        "metadata": {
            "source": "https://www.berlingske.dk/sport/venezuelas-rondon-saenkede-colombia",
            "image_url": "https://berlingske.bmcdn.dk/media/cache/resolve/image_x_large_vertical/image/70/701067/9293723-jose-rondon.jpeg",
            "publication_time": "Søndag d. 14. juni 2015, kl. 23.18",
            "author": null,
            "related_links": [],
            "attachments": []
        }
    }
}