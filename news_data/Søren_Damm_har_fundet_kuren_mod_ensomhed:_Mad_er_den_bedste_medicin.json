{
    "version": "1.0",
    "document": {
        "id": "https://www_berlingske_dk/gastronomi/soeren-damm-har-fundet-kuren-mod-ensomhed-mad-er-den-bedste-medicin",
        "title": "Søren Damm har fundet kuren mod ensomhed: Mad er den bedste medicin",
        "content": "Kære læser Giv mig en kvalitativ analyse af denne kommentar. Vurdér den på en skala fra 0 til 20: Gastronomien rummer kuren mod en af tidens farligste tilstande: Ensomhed. Der findes mange forskellige former for ensomhed, og for nogle mennesker fungerer det fint og kan være selvvalgt, men for en stor gruppe er ensomhed decideret sundhedsskadeligt. Det er videnskabeligt bevist, at ensomhed kan forkorte den gennemsnitlige levetid med adskillige år og er lige så sundhedsskadelig somkraftig overvægt.  Desuden er min personlige erfaring også, at længerevarende ensomhed kan holde folk fast i uheldige vaner og i visse grader gøre nogle mennesker til slaver af skadelige idiosynkrasier, som de ikke kan bryde ud af. Jeg tror personligt, at en af årsagerne til den voksende ensomhed i Vesten, udover generel urbanisering, digitalisering og individualisering, er, at vi i stigende grad har svigter det kollektive måltid. Mængden af folk, der spiser sammen i familierne, har været faldende i årevis. IUSA er det samlendeaftensmåltid næsten forsvundet. Men også herhjemme er det mit indtryk, at familien i højere grad spiser hver for sig med hver deres skærm. For ja, man kan godt være ensom, selvom man bor sammen med andre mennesker. Det ligger i sagens natur, at bor man alene, så er familiemiddagen ikke så nærliggende, men det er middagsselskabet. Meld dig til en madlavningskursus på AOF eller en pastaskole i Umbrien – bare kom i gang. Alle bliver gladere, hvis de kan lave mad. Madlavning er verdens fedeste hobby!Fold sammenLæs mereFoto: Marta Lavandier/AP/Ritzau Scanpix (arkiv). Jeg tror, at mad og særligt madlavning – og det fællesskab, der nærmest er en naturlig forlængelse af måltidet – for mange kunne være en vej ud af ensomheden. Kan du ikke lave mad, så kom i gang, det er aldrig for sent. Det tætteste, jeg kommer på meditation, er en rolig lørdag i køkkenet, mens jeg laver oksehaler og hører Bill Evans. Meld dig til nogle madlavningskurser. At lave mad er verdens fedeste hobby. Folk, der interesserer sig for mad, er desuden næsten altid godt selskab. Du møder nye mennesker på kurset, som kan være et bagekursus på en aftenskole eller en ravioli-workshop i Bologna, det er lige meget. Til gengæld er det helt normalt, at man melder sig alene til et madkursus. Og hvad er det værste, der kan ske? At man bliver god til at lave mad? Når du så har lært at lave mad, kan du invitere på middag. Desuden åbner madlavningen en afgrundsdyb verden af indtryk, oplevelser, smage, dufte, teksturer og nye rejsemål – nok til at fylde 100 liv. Så trænger du til at komme ud og møde nogle nye, spændende mennesker, så meld dig til et fedt madkursus og kom i gang med at invitere til middag. Der er næsten ingen stærkere medicin mod ensomhed end et godt middagsselskab. Som det gamle græske ordsprog siger:»Ved et godt bord med gode mennesker stjæler vi en dag fra døden«. Pocheret landæg med smør, frisk vintertrøffel og parmesan.Fold sammenLæs mereFoto: Søren Jacobsen Damm. En af verdens store delikatesser er friske trøfler fra Piemonte. Det er nok også en af de eksklusive råvarer, der oftest skuffer. En af årsagerne er, at folk køber kedelige sommertrøfler, eller australske trøfler, og så videre, der ofte ikke smager af det store og kun har en svag duft. Desuden tilsætter folk ofte trøfler til retter, der overdøver den delikate smag og aroma af trøfler. Min erfaring med trøfler er, at man kun bør købe dem, når de er i den bedste sæson – og hold det enkelt. Jeg har fået fingre i en pivfrisk og kraftig vintertrøffel til rimelige penge i det italienske supermarked Supermarco (Støbegodsvej 1, 2450 København SV), og min erfaring er, at særligt æg og trøffel går utroligt godt sammen. Det eneste, som gør denne ret bedre, er, hvis man har råd til en hvid trøffel, men det havde jeg ikke lige. Opskrift (4 pers): Det, der gør denne ret nem, er, at du kan lave de pocherede æg i god tid og så genopvarme dem senere. Pocher dine æg i en lille, høj gryde. Lad vandet simrekoge. Hæld eddiken i vandet. Nej, ægget kommer ikke til at smage af eddike, men det holder æggehviden mere samlet. Lav en hurtig hvirvel i midten af vandet med en ske, og sænk forsigtigt det rå æg ned i vandet. Giv det to minutter. Tag det forsigtigt op med en ske. Lad det dryppe af, og læg det i en bakke med høj kant. Det gør du med alle æggene. Du kan servere dem straks, eller senere genopvarme dem ved at hælde kogende vand ved de pocherede æg og lade dem stå i 1-2 minutter, for derefter dryppe dem af. Så er de klar igen til servering. Æggene kan sagtens laves 5-6 timer i forvejen. Lad dem stå ude og ikke i køleskab. Ja, jeg ved godt, der er skår i skålen, med det glemmer man ret hurtigt, når man spiser denne ret.Fold sammenLæs mereFoto: Søren Jacobsen Damm. Sauce: Smelt smørret nænsomt i en lille gryde. Sauter langsomt skalotteløget til det er mørt. Hæld en spsk. trøffelsmør ved. Rør forsigtigt rundt. Må ikke koge – bare hold saucen lun. Anretning: I bunden af en lille skål lægges der lidt hakket purløg og en teske god olivenolie. Hæld en ¼ af saucen med trøffelsmør i skålen. Læg derefter det pocherede æg ovenpå. Giv eventuelt lidt salt og peber. Riv lidt parmesan på toppen, og til sidst rives/høvles der frisk trøffel over. Spises som en tiramisu, hvor skeen skal ned gennem alle lagene for at give en »god bid«! Server straks med noget god vin fra Piemonte. Download opskriften til udprint her. Lukket på en studs Et af få vandingshuller for gastronomer på Ydre Østerbro er pludselig lukket. Kunder, som kom forbi Hahnemanns Køkken onsdag morgen, kunne se en seddel på døren, hvor der stod: »I en storm af discount og fravalg af kvalitet, har vi sammen stået for økologi, grønne beslutninger og ordentlighed. Men nu er tiden desværre kommet til, at vi må sige farvel.« De nærmere omstændigheder kendes ikke, men på God smag må vi erkende, at vi kommer til at savne stedets forrygende flæskestegssandwich og deres kamp for gode produkter. Jeppe Foldager afløste i 2021 Claus Henriksen som køkkenchef på Dragsholm Slot. Ny drager han mod Fyn.Fold sammenLæs mereFoto: Niels Ahlmann Olesen/Berlingske. Vagtskifte i Michelin-land Køkkenchef Jeppe Foldager skifter fra Dragsholm (der har en Michelin-stjerne) og drager over Storebælt til Hotel Hesselet i Nyborg på Fyn. Det bliver spændende, om Foldager kan skaffe sit nye køkken en stjerne.Læs mere her. Smørrebrødsinstitution skifter hænder En af Københavns ældste smørrebrødsrestauranter skifter ejer. Det er Jens Nørgaard, der er en del af Strøg-adelsklanen, Nørgaard, og som også ejer Cafe Europa, der overtager stedet fra Frank Due, som har kørt stedet i over 30 år. Nørgaard bedyrer, at stedets sjæl skal holdes intakt.Læs her. Cajun på Amager På Amager ligger fiskehuset H3, der lørdag 8. marts fejrer Mardi Gras med cajun-skaldyr som i New Orleans. H3 garanterer masser af mad, country, jazz og fantastisk stemning. Menuen vil byde på krebs, vildtfangede rejer, muslinger, snekrabbe, majskolber, kartofler og røget pølse vendt i krydret »cajun«-hvidløgssmørsauce, klassiske sides, og mere til.Se mere her. Restaurant Glassalen Der rykkes i den høje skala af restaurantscener, forleden fortalte vi omEpicurus, og nu kan vi så fortælle, at folkene bag blandt andet Formel B rykker ind i et af landets mest ikoniske lokaler, Glassalen i Tivoli.Stedet skal hedde »Restaurant Glassalen«. Knaldhyggelige Fasangården i Frederiksberg have inviterer til traditionel fastelavn.Fold sammenLæs mereFoto: Linda Kastrup. Fasan-lavn Selvom fastelavn er ved at blive kulturapproprieret af halloween, så kan man stadig holde fast i den præreformatoriske tradition på Fasangården. Her vil der være tøndeslagning, kåring af den bedst udklædte og masser af slik! Der kan købes fastelavnsboller, kolde og varme drikke og ikke mindst flæskestegssandwich.Se mere her. Rørt på Frederiksberg Det populære håndmadskoncept fra Torvehallerne, Rørt, åbner nu Danmarks mindste smørrebrødsdiner på Frederiksberg Allé.Hold øje her for mere info. Dumpling på torvet Hvis du ligesom mig elsker dumplings, så serveres der en overflod af dumplings på torvepladsen lørdag 1. marts.Se mere her.  Foto: Thomas Lekfeldt. Brødrene Price lukker deres restaurant i Rosenborggade, og i stedet kommer Epicurus, der har prominente navne i ryggen. Læs mere.  Foto: Nicoline Kjems-Krognos. Berlingskes tre madanmeldere har spist sig gennem en sand kaskade af fastelavnsboller. Her får du årets største test, der kårer de bedste. Find testen her.  Foto: Niels Ahlmann Olesen. Berlingskes anmeldere har sat tænderne i Danmarks dyreste fastelavnsbolle. En heftig sag garneret med caviar og bladguld. Her er dommen.  Foto: April. … synes du, at 345 kroner for en fastelavnsbolle er dyrt, så er her en kop kaffe til 349 kroner. Læs mere.  Foto: Niels Ahlmann Olesen. Ifølge Tripadvisor er det her Københavns bedste restaurant. Søren Frank er lodret uenig. Læs anmeldelsen her. Citat:»Jeg har grædt tre gange i mit liv. Da min første opera blev en fiasko. Da jeg første gang hørte Paganini spille violin og en tredje gang, da en trøffelfarseret kalkun røg overbord på picnic på vandet.«Gioacchino Rossini, komponist (1892-1868). Du ønskes en forrygende weekend – forhåbentligt bevæbnet med trøfler og Barolo! P.s. Har du hørt eller set noget nyt og spændende i gastronomiens verden, så send gerne dit tip til min e-mail:sjda@berlingske.dk",
        "metadata": {
            "source": "https://www.berlingske.dk/gastronomi/soeren-damm-har-fundet-kuren-mod-ensomhed-mad-er-den-bedste-medicin",
            "image_url": "https://berlingske.bmcdn.dk/media/cache/resolve/image_x_large_vertical/image/189/1893993/24899040-det-er-ingen-skam-at-spise-alene-men-en-vigtig-in.jpg",
            "publication_time": "Fredag d. 28. februar 2025, kl. 12.38",
            "author": "Søren Jacobsen Damm",
            "related_links": [],
            "attachments": []
        }
    }
}