{
    "version": "1.0",
    "document": {
        "id": "https://www_berlingske_dk/skaerm/det-bliver-kaldt-tinder-for-boern-populaer-app-faar-alarmklokkerne-til-at",
        "title": "Det bliver kaldt »Tinder for børn«. Populær app får alarmklokkerne til at bimle",
        "content": "Da en 22-årig mand for nylig var i retten, dukkede navnet på en populær app for børn og unge op. Manden havde brugt den i sine forsøg på at komme i kontakt med mindreårige. På det sociale medie Yubo havde han oprettet en række falske profiler og mødt piger helt ned til 11-årsalderen. Nu var han tiltalt for seksuelle krænkelser og deling af indhold af seksuel karakter. Ifølgeretsreportagen fra Ekstra Bladetoprettede han profiler med billeder af »lækre drenge« for at gøre det nemmere at komme i kontakt med de mindreårige piger. Derefter truede han sig til intime billeder og videoer. I alt fandt politiet 23 billeder og 198 videoer af seksuel karakter med børn under 18 år på mandens computer. Manden er tiltalt ved retten i Næstved, og der er endnu ikke faldet dom i sagen. Yubo har også været nævnt i en sag om en mand fra Varde, der tilbage i 2020 blev idømt seks års fængsel i en brutal og grov sag om voldtægt og digitale krænkelser. Sagen er tidligerebeskrevet i Berlingske. Yubo, der markedsføres som en app, hvor unge kan møde venner, får nu flere eksperter og organisationer til at rejse et stort, rødt flag. Der er al mulig grund til agtpågivenhed, mener Kathrine Elmose Jørgensen, som er digital medieekspert hos Børns Vilkår. »Det er virkelig en app, hvor børn i høj grad er udsatte for at støde på voksne, fremmede mennesker, som ikke har gode intentioner. De risikerer at blive udsat forsextortion, billedafpresning ellergrooming.« Yubo markedsfører sig som et sted, hvor man kan få venner. Her kan børn og unge komme i kontakt med nye mennesker inden for samme aldersgruppe, og som deler de samme interesser. I 2000erne var det sociale medie Arto populært blandt børn og unge, men blev mødt af kritik fra blandt andet Red Barnet, der kunne berette om et stigende antal sager, hvor børn blev spurgt, om de foran kameraet vil gøre grænseoverskridende ting for en voksen. Kritikken fik flere skoler til at lukke for brugen af platformen. Arto lukkede i 2016, men genåbnede i sommer. Yubo inddeler deres brugere i forskellige alderskategorier. Det burde derfor kun være muligt at møde personer i sin egen aldersgruppe.Fold sammenLæs mereFoto: Tobias Hase/AP/Ritzau Scanpix. Ifølge Yubos egne tal har de over 60 millioner brugere på verdensplan og anvendes i mere end 140 lande. Cirka 99 procent af deres brugere er mellem 13 og 25 år. Lighederne med appen Tinder er tydelige. Man kan swipe til højre og venstre ud fra folks profiler, som består af billeder samt nogle begrænsede informationer. Meget ligesom på Tinder og andre datingapps. Men Yubo trækker et spor af kriminalitet efter sig. Ifølge Svenska Dagbladethar der fra 2018-2023 været 20 forskellige sager, hvor Yubo har været nævnt i forbindelse med seksuelle krænkelser mod børn i Sverige. Blandt andet kan Svenska Dagbladet berette om en socialt udsat 14-årig pige, som troede, hun skulle spille brætspil med sin nye kæreste og hans forældre. En kæreste, hun havde fundet på appen Yubo. I stedet mødte hun en voksen mand på 20 år, som voldtog den 14-årige. Hos Børns Vilkår advarer man mod at lade børn bruge Yubo uden opsyn, og det er særligt appens opbygning, som Børns Vilkår finder kritisabel. Mens man på andre sociale medier ofte har en relation fra den virkelige verden, inden man får forbindelse til hinanden, er Yubo designet til at møde helt nye mennesker. Der er altså ingen mulighed for at kontrollere, hvem man skriver med. Yubo er heller ikke underlagt EUs forordning om digitale tjenester, også kaldet DSA, som giver EU-Kommissionen mulighed for at igangsætte undersøgelser, hvis de har mistanke om, at der foregår uregelmæssigheder. EU har ellers normalt mulighed for at undersøge platforme med mere end 45 millioner brugere ved mistanke om, at platformen vender det blinde øje til ulovligt indhold, overgreb mod børn og vold mod kvinder. Kathrine Elmose Jørgensen, digital medieekspert hos Børns Vilkår, fortæller, at man med relationer på andre sociale medier ofte mødes over andet end chats og livestreams. I modsætning til Yubo, der udelukkende er designet til at møde nye mennesker.Fold sammenLæs mereFoto: Linda Kastrup. Yubo reklamerer selv med aldersverificering, som skulle være med til at sikre brugerne. Når man opretter en profil, bliver man bedt om at tage et billede i realtid. Appen sammenligner derefter billedet med den alder, som man selv har oplyst. Ifølge deres egen hjemmeside kan denne teknologi verificere brugernes alder med 98,9 procent nøjagtighed på tværs af alle aldre, køn og hudfarver. Men ifølge Kathrine Elmose Jørgensen fra Børns Vilkår er det dog nemt at omgå verificeringen. »Hvis billedet ikke matcher den alder, man skriver, man er, så har man mulighed for at ændre på alderen,« fortæller hun og fortsætter: »Så den slår sig også op på at være mere sikker, end den egentlig er.« Også Ask Hesby Holm, som er direktør i Digitalt Ansvar, er betænkelig ved at slippe børn og unge løs på Yubo. Ud over den føromtalte »datingfunktion« kan man også gå på opdagelse i forskellige fællesskaber baseret på sin profil og interesser. De samlende fællesskaber kan dreje sig om alt fra fælles interesser som computerspil eller dans, til bevægelser og identitetsmarkører som lgbtq+. Derudover har man mulighed for at starte en live videochat med op til ti personer. »Alle de tre elementer har nogle kæmpe sikkerhedsbrister, og der er så mange alarmklokker, når man har en kombination af de tre,« påpeger Ask Hesby Holm og fortsætter: »Det er svært at monitorere live, og du skal i hvert fald have et beredskab, der kan reagere hurtigt.« Han fortæller desuden, at der er problemer med sanktionerne, som ikke lever op til de krav, man bør have til sociale platforme. Konsekvensen af eksempelvis nøgenhed og chikane er »kun«, at man bliver bortvist i en kort periode. Berlingske har kontaktet Yubo og forelagt dem krikken. De er ikke vendt tilbage med et svar på kritikken, men oplyser, at de ikke udleverer information om antallet af danske brugere. FAKTASådan sikrer du din børns online færdenKathrine Elmose Jørgensen fra Børns Vilkår har fire konkrete råd til forældre om brugen af Yubo:1. Tag en snak om, hvad der er interessant ved Yubo.2. Fortæl om de risici, der kan være forbundet med brug af app'en, uden at skræmme barnet.3. Brug den første tid på platformen sammen med barnet for at uddanne dig selv, såvel som barnet, i, hvordan man bedst bruger app'en, og hvilke fælder der kan være.4. Vis interesse uden at snage. Spørg ind til brugen af appen og eventuelle nye kontakter.FOLD UD Kathrine Elmose Jørgensen fra Børns Vilkår har fire konkrete råd til forældre om brugen af Yubo: 1. Tag en snak om, hvad der er interessant ved Yubo. 2. Fortæl om de risici, der kan være forbundet med brug af app'en, uden at skræmme barnet. 3. Brug den første tid på platformen sammen med barnet for at uddanne dig selv, såvel som barnet, i, hvordan man bedst bruger app'en, og hvilke fælder der kan være. 4. Vis interesse uden at snage. Spørg ind til brugen af appen og eventuelle nye kontakter.",
        "metadata": {
            "source": "https://www.berlingske.dk/skaerm/det-bliver-kaldt-tinder-for-boern-populaer-app-faar-alarmklokkerne-til-at",
            "image_url": null,
            "publication_time": "Fredag d. 07. februar 2025, kl. 06.11",
            "author": "Christoffer Løntoft Baun",
            "related_links": [],
            "attachments": []
        }
    }
}