{
    "version": "1.0",
    "document": {
        "id": "https://www_berlingske_dk/internationalt/de-fik-ingen-slik-til-gengaeld-fik-de-ballade-kina-slaar-haardt-ned",
        "title": "De fik ingen slik. Til gengæld fik de ballade: Kina slår hårdt ned på »uvelkommen vestlig indflydelse«",
        "content": "Slik eller ballade. Sådan lyder det spørgsmål, millioner af mennesker stiller verden over i håbet om at få et stykke sødt, når de i disse dage fejrer halloween. Men i Kina har udklædte personer ikke fået et stykke slik stukket i hånden. De har derimod risikeret selv at ende i en ordentlig omgang ballade. Den amerikanske højtid er for længst blevet international, og denne weekend var den sidste før den egentlige halloweendato, 31. oktober. Traditionen tro stod den derfor på halloweenfejringer flere steder i Østasien, også i Kina. Særligt i landets kosmopolitiske byer ved østkysten har unge taget tradition om at klæde sig ud til sig. Men i år skulle vise sig at blive anderledes. Det amerikanske medie Radio Free Asia beskrev i sidste uge, atpolitiet havde udsendt et cirkulære. Heri lød det, at myndighederne ville sætte ind over for udklædte personer den kommende weekend. »Al cosplaying (kostumeleg,red.) er forbudt, og ingen halloweensminke vil blive tilladt,« stod der i meddelelsen fra politiet, som blev udsendt til nabolagskomiteer i Huangpu-distriktet, der er særligt kendt for store halloweenfejringer. »Brug først verbal overtalelse, men i tilfælde af manglende samarbejde skal der anvendes tvangsforanstaltninger,« lød det ligeledes. Også bygninger og butikker havde forbud mod »gyser- eller voldsrelaterede elementer«, lød det. Berlingskes research kunne umiddelbart ikke bekræfte oplysningerne. Men da weekenden oprandt, skulle det vise sig, at der var noget om snakken. Her ses politiet holde vagt i Shanghai i den forgangne weekend.Fold sammenLæs mereFoto: Nicoco Chan/Reuters/Ritzau Scanpix. Talrige videoer fra sociale medier viser, hvordan politiet lørdag aften i både Hangzhou og Shanghai har stoppet udklædte personer. Et eksempel viser en mand klædt ud som Jesusblive fjernet fra en plads i byen Hangzhou.Et andetviser en kvinde, der er klædt ud som den kinesiske filmstjerne Fan Bingbing, og som også bliver eskorteret væk. En tredje videoviser en mand i Shanghai, der er klædt ud som Spider-Man, og en kvinde, der skal ligne Kim Kardashian. Også de bliver fjernet af politiet. I andre eksemplergår det ud oversuperheltene Deadpool og Batman. Berlingske har ikke kunnet verificere de enkelte videoers autenticitet. Præcis hvad der siden er sket med de tilbageholdte borgere, samt hvor omfattende politiindsatsen har været, er også uklart.Videoer fra storbyen Guangzhouviser for eksempel, at udklædte personer fint kunne færdes her. Noget totalforbud har der derfor næppe været tale om. Men ifølge det japanske medie ANN, der har rapporteret fra Shanghai,var politiets tilstedeværelse markanti netop denne by. Ved parker og pladser blev udklædte personer passet op og sendt bort, og kilder oplyser til Berlingske, at politiets tilstedeværelse var markant og synlig i gadebilledet både fredag og lørdag. At kinesisk politi går efter udklædte, kan virke besynderligt. Men der hersker flere mulige forklaringer. En af dem kommer fraANN, der skriver, at politiet i år har udstedt ordrer om, at udklædte personer var forment adgang i visse områder, fordi politiet ville undgå scener som dem i 2023. Her stimlede tusinder af unge sammen,skriver magasinet TIME. Ifølge denne forklaring handlede det altså om at undgå kaos og at sikre borgerne. Men andre spekulerer også i en anden bagvedliggende årsag. Sådan så det ud i Huangpu-distriktet i Shanghai i 2023, da tusinder dukkede op for at fejre halloween. Fejringen blev særligt stor det år, da det var den første fejring efter coronapandemien.Fold sammenLæs mereFoto: Hector Retamal/AFP/Ritzau Scanpix. For mange af de unge, der mødtes i 2023, sendte med deres kostumer et politisk signal. Det skete blandt andet ved at være klædt ud i hvide beskyttelsesdragter lig dem, de kinesiske myndigheder brugte i deres omfattende indsats mod corona. En indsats, der blandt andet betød,at Shanghai blev nedlukket i flere måneder. Dermed kunne beskyttelsesdragten som kostume opfattes som en myndighedskritik, mener nogle. Det samme gjaldt for dem, der valgte at klæde sig ud som for eksempel overvågningskameraer,skriver ANN. Dertil fulgte en lang række mere eller mindre letafkodelige og sarkastiske kostumer, der vakte stor opsigt på sociale medier i Kina, hvor debatten om halloween efterfølgende rasede.  If you want to know why police in#Shanghaihave already been arresting#Halloweenparty-goers, it is because of all the cheeky costumes in the city last year sticking it to the surveillance state, making fun of the government etc. Below is a thread from 2023.#Chinahttps://t.co/Gceu8UR7jY Forløbet sidste år får derfor mange til at vurdere, at myndighedernes indsats i stedet for at imødekomme et sikkerhedshensyn snarere er et forsøg på at undgå et ansigtstab. »De er nervøse for udendørs spektakler,« skriver BBCs korrespondent i landet,Stephen McDonell, på X. Det hænger også sammen med, at de kinesiske myndigheder og kommunistpartiet netop i disse år har øget fokusset på at ensrette befolkningen. Berlingske beskrev for nylig, hvordan det blandt andet er gået ud over sproget på Kinas internet, som bliver gennemgået og renset for »obskure udtryk« og »dårlig smag« af landets internetcensur. I Kina såvel som det øvrige Østasien er kostumelege, også kendt som cosplay, en stor trend. Mange bruger et stort antal timer på at perfektionere sin udklædning. Her er en person klædt ud som Jokeren fra Batman i byen Shenyang i 2023.Fold sammenLæs mereFoto: AFP/Ritzau Scanpix. Samtidig foregår et arbejde for at mindske påvirkningen fra »vestlig kultur«,skriver det japanske medie Kyodo. Netop halloween har længe været et lettere ømtåleligt emne i Kina, hvor myndighederne tidligere har hævdet, at skræmmende makeup kunne skabe panik i befolkningen. For nogle ses fejringen derfor som »uvelkommen vestlig indflydelse«,skriver TIME. Og foran mindst én restaurant i Shanghai hang i denne weekend således et skilt, der advarede alle gæster: »Ingen adgang i religiøst følsom eller politisk påklædning.« Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/de-fik-ingen-slik-til-gengaeld-fik-de-ballade-kina-slaar-haardt-ned",
            "image_url": null,
            "publication_time": "Tirsdag d. 29. oktober 2024, kl. 12.17",
            "author": "Alexander Sjöberg",
            "related_links": [],
            "attachments": []
        }
    }
}