{
    "version": "1.0",
    "document": {
        "id": "https://www_berlingske_dk/kultur/traet-chef-for-legendarisk-koebenhavnerklub-efter-genaabning-det-var",
        "title": "Træt chef for legendarisk københavnerklub efter genåbning: »Det var vanvittigt«",
        "content": "Onsdag måtte natklubberne og diskotekerne igen åbne dørene. På legendariske LA Tequila Bar på hjørnet af Gammel Mønt og Sværtegade i Indre By havde de taget forskud på glæderne, og åbnede allerede natten mellem tirsdag og onsdag klokken 00:01. Ingen af de to første fester, gik stille for sig, fortæller Line Bach, der ervenue managerpå LA Tequila Bar. »Det var vanvittigt! Der var folk på dansegulvet fra klokken 18 til vi lukkede klokken 5. Det var på en måde som om, vi aldrig havde været væk, mens man samtidig kunne mærkes, at det var halvandet års dansetrang, der nu skulle forløses. « siger Line Bach med en lidt hæs telefonstemme, da Berlingske ringer til hende fire timer efter klubben lukkede. Allerede natten mellem tirsdag og onsdag var der folk, selvom Line Bach havde været lidt nervøs for, om der nu også ville være nogen, der gad vente til midnat med at komme ud at danse. »Det har virkelig holdt hårdt med den lange nedlukning, men jeg vil sige, at de to fester, vi nu har haft, næsten har været det hele værd. Folk er gået amok og været glade, det hele har bare spillet,« siger Line Bach og nævner Vengaboys-hittet »We're going to Ibiza« som et gennemgående tema på dansegulvet. Det er gået godt i de natklubber, der allerede er åbnet, mens en del først holder de store åbningsfester i den kommende weekend. Det siger Lars Børsting, der er politisk chef i Rekom Group, som står bag LA Tequila Bar og en lang rækker barer og natklubber i Danmark, Norge, Finland og Storbritannien. Lars Børsting var selv i byen, da de første klubber åbnede natten mellem tirsdag og onsdag. Han bobler over med adjektiver, da Berlingske taler med ham torsdag morgen. »Det var fantastisk. Det var tydeligt at mærke glæden Det var helt magisk. Medarbejderne er der jo, fordi de er sociale mennesker, der godt kan lide stemningen og natarbejdet, og man kunne i den grad mærke på dem, at de var som tidligere cirkusheste, der igen kunne dufte savsmulden,« siger Lars Børsting. Som Berlingske tidligere har beskrevet, så har museerne kæmpet noget med besøgstallene efter genåbningen, men det er altså ikke oplevelsen på LA Tequila Bar, siger både Line Bach og Lars Børsting. »Tirsdag aften var en opstartsaften, så det ikke var som en lørdag aften inden corona med fulde huse. Men det er min klare forventning, at det stikker af i weekenden,« siger Lars Børsting. DJen Emil Lange har savnet festen.Fold sammenLæs mereFoto: PR-foto. Onsdag talteBerlingske med DJen Emil Lange. Han skulle noget vigtigt torsdag morgen, men mente aligevel at Bakken i Kødbyen trak. Berlingske fik fat i ham på sms torsdag morgen, for at høre om han valgte festen eller fornuften. »Jeg var ude, men jeg kom også til min aftale. Stemningen var for syg i går, det var nærmest som en befrielse,« skriver han til Berlingske. Hvis du trænger til lidt 90er-stemning og drømmen om et dansegulv, kan du høre Vengaboys synge om Ibiza herunder: ",
        "metadata": {
            "source": "https://www.berlingske.dk/kultur/traet-chef-for-legendarisk-koebenhavnerklub-efter-genaabning-det-var",
            "image_url": "https://berlingske.bmcdn.dk/media/cache/resolve/image_x_large/image/146/1460229/23848740-til-bm-aok.jpg",
            "publication_time": "Torsdag d. 02. september 2021, kl. 11.03",
            "author": "Joachim Talbro Paulsen",
            "related_links": [],
            "attachments": []
        }
    }
}