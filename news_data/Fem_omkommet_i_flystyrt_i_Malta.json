{
    "version": "1.0",
    "document": {
        "id": "https://www_berlingske_dk/internationalt/fem-omkommet-i-flystyrt-i-malta",
        "title": "Fem omkommet i flystyrt i Malta",
        "content": "Et mindre fly er styrtet ned i Malta, oplyser lufthavnskilder og øjenvidner til Reuters. Fem besætningsmedlemmer er omkommet. En militær kilder siger til Reuters, at de omkomne alle var franskmænd. Der var umiddelbart efter styrtet rapporter om, at de ombordværende var fra EU's grænseagentur Frontex, men dette er blevet dementeret af Frontex. - Ingen ansatte fra Frontex var involveret i flystyrtet på Malt, hedder det i en erklæring udsendt af grænseagenturet. Flystyrtet skete mandag morgen klokken 7:30 (dansk tid), da flyet var på vej til Misrata i Libyen. Flyet, en Fairchild Metroliner turbopro, kan have ti personer om bord. Avisen The Times of Malta skrev tidligere mandag, at flyet var blevet leaset i Luxembourg /ritzau/Reuters",
        "metadata": {
            "source": "https://www.berlingske.dk/internationalt/fem-omkommet-i-flystyrt-i-malta",
            "image_url": "https://berlingske.bmcdn.dk/media/cache/resolve/image_x_large/image/2/21685/15205648-malta-plane-crash.jpg",
            "publication_time": "Mandag d. 24. oktober 2016, kl. 09.23",
            "author": null,
            "related_links": [],
            "attachments": []
        }
    }
}