{
    "version": "1.0",
    "document": {
        "id": "https://www_berlingske_dk/aktier/alle-frygter-aktiebobler-men-ny-analyse-viser-at-de-overrasker-paa",
        "title": "Alle frygter aktiebobler, men ny analyse viser, at de overrasker på afgørende punkt",
        "content": "Er du røget ind i en boble på aktiemarkederne og efterfølgende har måttet tage et stort kurstab? Det er investorernes store skræk, som man blandt andet så udfolde sig, da it-boblen sprang i starten af det her årtusinde. Mange danskere kan måske svare ja til at have været ramt af en boble, men en ny analyse viser en uhyre vigtig lærdom om boblerne, og hvordan man måske kan undgå et stort tab, når de springer. Spørgsmålet, om der er en ny boble på vej, er senest blevet aktuel med fremkomsten af kunstig intelligens, der har fået kurserne på defem største techaktier til at brage i vejret.Er der tale om nogle kursstigninger, som bygger på reelle værdier i selskaberne, eller er det investorerne, som er blevet overivrige? Det får vi først svar på senere. Men hvad er det, som driver finansielle bobler, og i hvor høj grad skal vi frygte dem? Det spørgsmål kan man få nogle svar på ved at se på en analyse, som chefstrateg hos PFA Pension Tine Choi Danielsen har foretaget for Berlingske. Tine Choi Danielsen har set på en række bobler, der har været siden starten af 1980erne. De er alle karakteriseret ved hurtige og store kursstigninger afløst af store kursfald. Der er tale om syv egentlige bobler og tre steder, hvor der kan være tale om bobler. »Det mest irriterende ved bobler er, at vi aldrig ved, om det er en boble, før den springer. Bobler kan opstå i hvad som helst, så længe det er noget, som investorerne hopper med på, men hvor problemet er, at der ikke er nogen værdi bagved,« siger Tine Choi Danielsen. Bobler på aktiemarkederne opstår som en kombination af optimisme og frygt. Nogle investorer bliver så begejstret for et givet tema eller nogle aktier, at det trækker de andre investorer med. Investorerne er ganske enkelt bange for at klare sig dårligere end de andre.Fold sammenLæs mereFoto: Brendan McDermid/Reuters/Ritzau Scanpix. Chefstrateg hos Peterson & Partners Henrik Henriksen fremhæver en klar årsag til, at aktiemarkederne bliver ramt af de frygtede bobler. »Bobler opstår som en kombination af begejstring, optimisme og frygt. Der er nogle investorer, som bliver så begejstrede for et givet tema på aktiemarkeder, og det trækker andre med. Det sker, fordi de er bange for at underperforme,« siger Henrik Henriksen. »Man frygter at gøre det dårligere og få et lavere afkast eller miste sit arbejde. Om det er det ene eller det andet afhænger af, om man sidder med egne eller andres penge,« siger Henrik Henriksen. Det kaldes i økonomiske termer også »fear of missing out« eller frygten for at gå glip af noget.I dette tilfælde en aktiegevinst. Videre til selve analysen fra PFA. Her ses der på de bobler, som har været ikke bare på aktiemarkedet, men også inden for ejendomme, guld og bitcoin. De mest kendte er naturligt nok dem på aktiemarkederne. De samlede virkninger for hele økonomien af boblerne er meget forskellige, men det vender vi tilbage til. I analysen er der set på, hvor lang tid opturen har været, indtil boblen er sprunget, og hvor lang nedturen efterfølgende har været. Der er en række overraskende resultater imellem. I gennemsnit har opturen i boblerne varet i 26 måneder, mens de efterfølgende tab, når boblen er sprunget,har varet i 22 måneder. Igen i gennemsnit har opturen i boblerne givet en stigning i aktiekurserne eller priserne på 390,5 procent, mens de efterfølgende kursfald i gennemsnit har været på 67,2 procent. Det vil sige, at hvis man investerede 100 kroner, lige da bobleperioden begyndte, vil man have 128 kroner tilbage, efter boblen er sprunget, og nedturen er slut. »Da jeg lavede beregningerne, blev jeg meget overrasket over, hvor meget stigningerne er op til boblerne. Det tror jeg er, fordi vi frygter faldene meget mere, end vi glæder os over stigningerne,« siger Tine Choi Danielsen. Hun påpeger, at analysen viser, at når en boble springer, har man god tid til at sælge aktierne og stadig få en gevinst. For private investorer er det naturligt nok svært at ramme rigtigt i forhold til, hvornår man skal købe og sælge. Chefstrateg hos PFA Pension Tine Choi Danielsen fremhæver, at for at der overhovedet skal være tale om en boble på aktiemarkederne, skal der have været nogle ekstraordinære store stigninger i aktiekurserne Det gør, at selvom man taber penge, når en boble springer, vil der stadig være noget afkast tilbage, når bunden er nået.Fold sammenLæs mereFoto: Stine Bidstrup/Ritzau Scanpix (arkiv). Tine Choi Danielsen fremhæver på den baggrund, at der er to vigtige ting, man kan lære af boblerne på aktiemarkederne på baggrund af analysen. »Man går glip af potentielt meget afkast, hvis man ikke er med på dem. Det er, fordi stigningerne er så store, før boblen springer. For at der overhovedet kan være tale om en boble, skal der have været nogle ekstraordinære store stigninger,« siger Tine Choi Danielsen og fremhæver, at selvom man taber penge, når en boble springer, vil der stadig være noget afkast tilbage, når bunden er nået. Hun understreger den anden lærdom fra analysen. »For at få et positivt afkast som privat investor skal man købe og beholde. På den lange bane ved vi, at aktierne stiger mere, end de falder. Det taler for den lange investorhorisont,« siger Tine Choi Danielsen. Herefter til det helt store spørgsmål, om der er en boble på vej på nuværende tidspunkt med de store stigninger i en række it-aktier, som vi har set i foråret. Deres optur har foreløbig kun varet i fem måneder, men har til gengæld været massiv. Fra første handelsdag i år og frem til sidste handelsdag i juni er markedsværdien af de fem store aktier samlet set steget med lige over 3.200 milliarder dollar. I danske kroner er det lidt over 20.000 milliarder kroner svarende til omkring syv gangedet årlige BNP i Danmark. Største stigning har Nvidia. Dén aktie er stukket helt af med en kursstigning på næsten 190 procent. Amazon kommer ind på andenpladsen. »Min pointe er, at det godt kan være, at der er en boble, men der er også gode argumenter for, at der ikke er det,« siger Tine Choi Danielsen og fremhæver en afgørende forskel til it-boblen. Aktiehandlerne på den store børs i New York har haft travlt med at købe de store it-aktier her i foråret, og kurserne er steget kraftigt. Chefstrateg i PFA Pension Tine Choi Danielsen fremhæver, at der godt kan være tale om en ny boble, men der er også gode argumenter for, at det ikke er tilfældet, mener hun og påpeger en afgørende forskel til it-boblen.Fold sammenLæs mereFoto: Michael M. Santiago/AFP/Ritzau Scanpix. »I forbindelse med dot.com talte alle om en ny økonomi. Aktierne steg og steg, men da værdierne ikke fulgte med op, og da investorerne opdagede det, faldt kurserne. I dag står vi et helt andet sted i verdensøkonomien. Kunstig intelligens har vi taget meget hurtigere til os, end det var tilfældet med internettet dengang,« siger Tine Choi Danielsen. Henrik Henriksen fremhæver, at hvis vi ser på det store brede aktiemarked, har han svært ved at få øje på tendenser til en boble. »Men du kan godt have små bobler, der er knyttet til bestemte temaer. Dele af aktiemarkedet er meget varmt, men det betyder ikke, at det ikke kan blive varmere. Vi går snart ind i regnskabssæsonen. Der kan godt være en boble i it-aktierne i USA. Det kan godt blive større og komme til at gøre ondt på markedet,« siger Henrik Henriksen. I analysen fra PFA kan man se, at opturen i forbindelse med it-boblen varede i 27 måneder, og den gav en samlet kursstigning på lige over 362 procent. Den efterfølgende nedtur varede i 30 måneder med et kursfald på lige under 83 procent. I finanskrisen havde vi også nogle meget store kursfald på aktiemarkederne, men den krise blev i sidste ende indledt af en boble på boligmarkedet. Det leder os hen til spørgsmålet om, hvor hårdt økonomien efterfølgende bliver ramt, hvis der er en boble, og den springer. I modsætning til ved boligboblen i finanskrisen skete der ikke ret meget, da it-boblen sprang. Det skyldes blandt andet, at den amerikanske centralbankgreb ind med rentenedsættelser. »Det afhænger af, om økonomien bag aktiemarkederne bliver flået i stykker. Hvis gearingen i økonomien ser fornuftig ud, vil man have et gennemslag fra en boble, der alt andet lige er mindre,« siger Henrik Henriksen. Han påpeger, at hvis resten af økonomien ikke bliver ramt på grund af en boble, betyder det også, at aktierne hurtigere kommer sig efter nedture. Men han understreger, at man skal have respekt for bobler. »Det er svært at afkode, hvornår noget er en boble og hvornår den stopper. Den bedste måde at have respekt for dem er ved at lave en diversificeret portefølje,« siger Henrik Henriksen.  FAKTADerfor er boblerne kommetHer er en kort beskrivelse af en række tidligere eller mulige bobler på de finansielle markeder.JapanI 1980erne oplevede Japan en økonomisk opgang med stigende ejendoms- og aktiepriser. I begyndelsen af 1992 bristede boblen, da det japanske aktieindeks styrtdykkede, hvilket førte til massiv økonomisk stagnation i landet.Kilde: Harvard Business ReviewAsienI 1997 førte spekulative investeringer til valutakollaps og en økonomisk krise i flere asiatiske lande, der i 1990erne ellers havde oplevet et boom.Kilde: International Monetary FundIt/dot.comI slutningen af 1990erne var der ivrig spekulation i aktier relateret til internetbaserede virksomheder, hvilket endte med et sammenbrud i 2001.Kilde: Nordea InvestEjendomsmarkedI løbet af 00erne steg ejendomspriserne markant i flere lande. I 2008 nåede boligmarkedet sit højdepunkt, og boblen bristede. Dette forårsagede voldsomme kursfald, som efterfølgende udviklede sig til den langvarige, verdensomspændende finanskrise.Kilde: Nordea InvestKinaI midten af 00erne oplevede Kina en eksplosiv økonomisk vækst, og landet tiltrak massiv udenlandsk investering. Men i 2007 begyndte markedet at overophede, hvilket resulterede i et kollaps på det kinesiske aktiemarked i 2008.Kilde: ReutersBiotechI midten af 2010erne begyndte biotekaktier at tiltrække massiv interesse fra investorer, da forhåbningerne om revolutionerende medicinske behandlinger voksede. I 2015 faldt mange af selskabernes aktiekurser dog betydeligt, da investorerne indså, at forventningerne til nogle af disse selskaber var overdrevne.Kilde: CNN BusinessARKKARK Innovation ETF (ARKK) er en fond, der investerer i innovative teknologier og disruptive selskaber inden for områder som kunstig intelligens, bioteknologi, blockchain, robotteknologi og elektriske biler.Kilde: ARK InvestBitcoinOmkring maj og juni 2021 oplevede bitcoin og andre kryptovalutaer en kraftig nedtur udløst af bekymringer om kryptoregulering, den kinesiske regerings restriktioner og den generelle risikovillighed på markedet.Kilde: The Times Money MentorFAANGFAANG er en forkortelse for Facebook (nu Meta Platforms), Amazon, Apple, Netflix og Google (nu Alphabet INC.). Techgiganterne har i mange år været nogle af de største og mest succesfulde aktier på markedet.Kilde: ForbesAiI de seneste år har der været massive stigninger i ai-relaterede aktier som Nvivia, Alphabet og Microsoft. Det forbløffende opsving i aktierne har overrasket markedsekspertere, og flere er begyndt at sammenligne dets halsbrækkende hastighed og investorvanvid med it-boblen.Kilde: Markets InsiderFOLD UD Her er en kort beskrivelse af en række tidligere eller mulige bobler på de finansielle markeder. I 1980erne oplevede Japan en økonomisk opgang med stigende ejendoms- og aktiepriser. I begyndelsen af 1992 bristede boblen, da det japanske aktieindeks styrtdykkede, hvilket førte til massiv økonomisk stagnation i landet.Kilde: Harvard Business Review I 1997 førte spekulative investeringer til valutakollaps og en økonomisk krise i flere asiatiske lande, der i 1990erne ellers havde oplevet et boom.Kilde: International Monetary Fund I slutningen af 1990erne var der ivrig spekulation i aktier relateret til internetbaserede virksomheder, hvilket endte med et sammenbrud i 2001.Kilde: Nordea Invest I løbet af 00erne steg ejendomspriserne markant i flere lande. I 2008 nåede boligmarkedet sit højdepunkt, og boblen bristede. Dette forårsagede voldsomme kursfald, som efterfølgende udviklede sig til den langvarige, verdensomspændende finanskrise.Kilde: Nordea Invest I midten af 00erne oplevede Kina en eksplosiv økonomisk vækst, og landet tiltrak massiv udenlandsk investering. Men i 2007 begyndte markedet at overophede, hvilket resulterede i et kollaps på det kinesiske aktiemarked i 2008.Kilde: Reuters I midten af 2010erne begyndte biotekaktier at tiltrække massiv interesse fra investorer, da forhåbningerne om revolutionerende medicinske behandlinger voksede. I 2015 faldt mange af selskabernes aktiekurser dog betydeligt, da investorerne indså, at forventningerne til nogle af disse selskaber var overdrevne.Kilde: CNN Business ARK Innovation ETF (ARKK) er en fond, der investerer i innovative teknologier og disruptive selskaber inden for områder som kunstig intelligens, bioteknologi, blockchain, robotteknologi og elektriske biler.Kilde: ARK Invest Omkring maj og juni 2021 oplevede bitcoin og andre kryptovalutaer en kraftig nedtur udløst af bekymringer om kryptoregulering, den kinesiske regerings restriktioner og den generelle risikovillighed på markedet.Kilde: The Times Money Mentor FAANG er en forkortelse for Facebook (nu Meta Platforms), Amazon, Apple, Netflix og Google (nu Alphabet INC.). Techgiganterne har i mange år været nogle af de største og mest succesfulde aktier på markedet.Kilde: Forbes I de seneste år har der været massive stigninger i ai-relaterede aktier som Nvivia, Alphabet og Microsoft. Det forbløffende opsving i aktierne har overrasket markedsekspertere, og flere er begyndt at sammenligne dets halsbrækkende hastighed og investorvanvid med it-boblen.Kilde: Markets Insider",
        "metadata": {
            "source": "https://www.berlingske.dk/aktier/alle-frygter-aktiebobler-men-ny-analyse-viser-at-de-overrasker-paa",
            "image_url": "https://berlingske.bmcdn.dk/media/cache/resolve/image_x_large/image/169/1698740/24485084-usa-stocks.jpg",
            "publication_time": "Mandag d. 31. juli 2023, kl. 07.18",
            "author": "Frederik M. Juel",
            "related_links": [],
            "attachments": []
        }
    }
}