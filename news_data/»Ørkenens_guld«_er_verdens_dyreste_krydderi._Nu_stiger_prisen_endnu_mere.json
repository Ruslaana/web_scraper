{
    "version": "1.0",
    "document": {
        "id": "https://www_berlingske_dk/virksomheder/oerkenens-guld-er-verdens-dyreste-krydderi-nu-stiger-prisen-endnu",
        "title": "»Ørkenens guld« er verdens dyreste krydderi. Nu stiger prisen endnu mere",
        "content": "Verdens dyreste krydderi står til at blive endnu dyrere. De ekstreme vejrforholdhar nemlig halveret produktionen i landet, hvor 90 procent af verdens forsyninger af den kostbare ingrediens kommer fra. Der er tale om safran, også kaldet »ørkenens guld«, fordi det kan vokse på tørre steder og roses for sin kraftfulde aroma, rige smag og dybe farve. Safran udvindes af støvdragere fra safrankrokus. Her ses de på en mark i Pampore i den indiske delstat Kashmir, som er et af de få steder i verden, hvor der dyrkes safran.Fold sammenLæs mereFoto: Farooq Khan/EPA/Ritzau Scanpix. Næsten al safran kommer fra Iran, og her har de voldsomme vejrforandringer haft en meget konkret og dramatisk betydning. »Min familie har kun høstet 900 kilo i denne sæson mod ellers 1.500 kilo,« fortæller en lokal bonde til den britiske finansavis Financial Times. Efter en vinter med frost fulgte et tørt forår og dernæst sommertemperaturer på op til 50 grader celsius. Det ramte safranregionen i det nordøstlige Iran tæt på grænsen til Afghanistan hårdt. Lokale kilder tørrede ud, og det har ødelagt en del af høsten af det kostbare krydderi. Høstarbejdere gik i november i gang med at indsamle støvdragerne fra safrankrokusen.Fold sammenLæs mereFoto: Farooq Khan/EPA/Ritzau Scanpix. Safranprisen er derfor skudt i vejret. Den ligger nu på 1.400 dollar (omkring 9.400 kroner) for et kilo, når det forhandles i selve Iran. Det er dobbelt så meget, som det kostede for et år siden. Ude i verden er kiloprisen nu på 1.800 dollar (lige over 12.100 kroner). Der går op mod 170.000 blomster til at producere et kilo safran. Det store arbejde med dyrkning og håndplukning i oktober og november er med til at gøre krydderiet så dyrt. Vejrforandringerne har ogsåramt blandt andet verdens vinproduktion,herunder champagnen, samt skabtkaos på kakaomarkedet. Omkring en fjerdedel af den årlige produktion af safran sælges i Iran, men også her har befolkningen mærket inflationen og de stigende leveomkostninger, hvilket har fået salget til at falde dramatisk – i nogle områder helt op til 50 procent. Kina aftager omkring 45 procent af Irans safranproduktion. Andre store aftagere er den arabiske verden, Spanien og Italien. En håndfuld af »ørkenens guld« og mere og mere sin vægt værd i guld.Fold sammenLæs mereFoto: Farooq Khan/EPA/Ritzau Scanpix.",
        "metadata": {
            "source": "https://www.berlingske.dk/virksomheder/oerkenens-guld-er-verdens-dyreste-krydderi-nu-stiger-prisen-endnu",
            "image_url": "https://berlingske.bmcdn.dk/media/cache/resolve/image_x_large_vertical/image/174/1749201/24602812-det-er-eksklusivt-og-det-er-dyrt-nu-bliver-safr.jpg",
            "publication_time": "Lørdag d. 30. december 2023, kl. 17.19",
            "author": "Thomas Breinstrup",
            "related_links": [],
            "attachments": []
        }
    }
}