{
    "version": "1.0",
    "document": {
        "id": "https://www_berlingske_dk/kommentatorer/tre-oejeblikke-fra-2024-kridter-banen-op-til-naeste-aars-slagsmaal",
        "title": "Tre øjeblikke fra 2024 kridter banen op til næste års slagsmål om, hvem vi er",
        "content": "Hvis du allerede nu er træt af at høre om »mental load« fra diverse influencere, og måske fra din samlever, har jeg dårligt nyt. Begrebet, der beskriver alt det »usynlige arbejde« i en husholdning, sommental load-aktivister mener i uretfærdig grad tilfalder kvinder, gik for alvor i land, da journalist og influencer Christina Sander og sognepræst og debattør Marie Høgh i bogstaveligste forstand udskammede hinanden i programmet»Go’ Aften Live«på Tv2: »Vi lever simpelthen i en tid, hvor kvinder og mænd er fuldstændig ligestillet, og hvordan man så fordeler opgaver i sit hjem, det er simpelthen ikke noget, der fortjener en offentlig samtale i vore dage, hvor verden er i brand omkring os. Jeg synes, simpelthen, at I skulle gå hjem og skamme jer,« sagde Marie Høgh til Christina Sander, som svarede med: »Der tror jeg ikke, at du får held med at få kvinder til at skamme sig. Heldigvis lever vi i en tid nu, hvor kvinder er blevet meget dygtige til at sige fra overfor den der udskamning. Jeg synes, det er dig, der skal skamme dig faktisk.« Christina Sander. »I Berlingske fortalte hun lillejuleaften, at hendes seneste træk i kampen mod mental load har været at nægte at få en såkaldt »nissedør«. Årsagen? At december er »mental load på speed«, som det beskrives i artiklen,« skriver Aminata Corr Thrane.Fold sammenLæs mereFoto: Nicoline Kjems-Krognos. Og så var de jo lige vidt. Men der blev hverken sat punktum eller komma for det psudofeministiske tovtrækkeri, og influenceren Christina Sander har her i hjerternes tid sat sig for at cementeremental loadsom en vedblivende debat. I Berlingske fortalte hun lillejuleaften, at hendes seneste træk i kampen mod mental load har været at nægte at få en såkaldt »nissedør«. Årsagen? At december er »mental loadpå speed«, som det beskrives iartiklen. »Jeg har ikke hørt én eneste mand sige, at han har dårlig samvittighed over ikke at have en nissedør, og selvom jeg er sikker på, at mænd også nyder at se deres børn med julelys i øjnene, så føler de sig ikke som en fiasko, hvis den er fraværende,« siger Christina Sander. Hendes påstand er altså, at det ville mange kvinder. Føle sig som en fiasko uden en nissedør, altså. Hvor håber jeg inderligt, at hun tager fejl. Men hvis en masse nissedørløse, danske kvinder føler sig som fiaskoer, så er det altså et problem, de kun selv kan løse. Ved at arbejde med eget selvværd, egne prioriteringer og måske eget parforhold. Men lad os bare tage den i 2025 også. I oktober slap sekretariatschef i LGBT+ Danmark Susanne Branner mildest talt dårligt fra etinterview i Jyllands-Posten. Præmissen for interviewet var, at Susanne Branner skulle forholde sig til en undersøgelse om homofobi blandt muslimer i Danmark, som Jyllands-Posten havde foretaget. Noget, man skulle tro, ville vække stor interesse hos en organisation, der er sat i verden for at bekæmpe lige præcis det. Men Susanne Branner ville altså meget hellere tale om alt muligt andet. For eksempel kristen homofobi i Uganda og homofobi i kristne miljøer i Danmark. Helt konkret forholdt Susanne Branner sig således til, at 59 procent af de adspurgte muslimer svarede »nej« til, at de ville acceptere, hvis deres søn eller datter ønskede at leve åbent som homoseksuel: »Det viser, at der er lang vej igen i forhold til holdningsbearbejdelse i stærkt religiøse miljøer. I LGBT+ Danmark kender vi det også fra vores arbejde med de kristne, altså Indre Mission og frikirkemiljøet og sådan noget.« Susanne Branner Jespersen er forperson for LGBT+ Danmark. »Det bliver spændende at se, om 2025 bliver året, hvor Susanne Branner ytrer ordene »Vi har store problemer med muslimsk homofobi i Danmark,« skriver Aminata Corr Thrane.Fold sammenLæs mereFoto: Mathias Svold. På Christiansborg kunne man heldigvis godt se, at noget er ravruskende galt med lgbt-organisationens berøringsangst overfor muslimer, så foreningen er blevet pålagtet politisk kravom at arbejde mod homofobi i etniske minoritetsmiljøer, herunder blandt muslimer. Og det bliver selvfølgelig spændende at se, hvordan LGBT+ Danmark vil forholde sig til det faktum i praksis, ligesom det bliver spændende at se, om 2025 bliver året, hvor Susanne Branner ytrer ordene: »Vi har store problemer med muslimsk homofobi i Danmark.« Og så er der alle skærmene, som i 2024 har fået skylden for mistrivsel blandt både børn, unge og kvinder. Hvorfor ingen vil konkludere noget om skærmenes påvirkning på mænd, vides ikke. Influenceren Cecilie Hougaard ville medbogen »Instagrim«have kvinder til at vælge skærmene fra og selvværdet til, William Qvist ville have DR til atvælge autoplay-funktionen fra, så han ikke behøvede at vælge ansvaret for sine børns skærmvaner til. »Mit spinkle håb for fremtidig debat om skærme er en anerkendelse af, at der er forskel på, hvad skærme bruges til, og en erkendelse af, at korrelation ikke er kausalitet,« skriver Aminata Corr Thrane, efter blandt andre statsminister Mette Frederiksen (S) har blandet sig i debatten om skærme.Fold sammenLæs mereFoto: Søren Bidstrup. Ja, selveste statsministeren ville have skærmene væk fra hele den unge generation: »Fordi den generation, der vokser op lige nu, er i høj grad overladt til sig selv på den der skærm, og det tror jeg ikke, der kommer ret meget godt ud af,« sagde hun under en spørgetime i Folketinget. Alarm alarm. Mit ydmyge håb for fremtidig debat om skærme er en anerkendelse af, at der er forskel på, hvad skærme bruges til, samt en erkendelse af, at korrelation ikke er kausalitet. Ellers er vi ikke bedre end præsten i filmen »Footloose«, der fik forbudt dans og rockmusik, så de unge ikke kørte galt i bil. Godt nytår. ",
        "metadata": {
            "source": "https://www.berlingske.dk/kommentatorer/tre-oejeblikke-fra-2024-kridter-banen-op-til-naeste-aars-slagsmaal",
            "image_url": "https://berlingske.bmcdn.dk/media/cache/resolve/image_x_large_vertical/image/187/1873398/24860666-aminata-amanda-corr-klummeskribent-p-berlingske.jpg",
            "publication_time": "Tirsdag d. 31. december 2024, kl. 10.49",
            "author": "Aminata Corr Thrane",
            "related_links": [],
            "attachments": []
        }
    }
}