{
    "version": "1.0",
    "document": {
        "id": "https://www_berlingske_dk/internationalt/putin-erklaerer-sig-parat-til-dialog-med-nato",
        "title": "Putin erklærer sig parat til dialog med NATO",
        "content": "Naantali, Finland. Ruslands præsident, Vladimir Putin, siger under et besøg i Finland, at han er klar til at indlede en dialog med NATO for at øge tilliden mellem parterne og forhindre konflikter. Det kan ske efter NATO-topmødet i Warszawa i næste uge. Putin mødtes fredag eftermiddag med Finlands præsident, Sauli Niinistö, og på et pressemøde fortæller han, at der på et møde mellem NATO og Rusland skal drøftes forebyggelse af konflikter i østersø-regionen. Den finske præsident opfordrer ved samme lejlighed alle militærfly i områderne ved Østersøen til at aktivere de såkaldte transpondere, så de kan identificeres. - Vi kender alle risikoen med disse fly, og jeg har foreslået, at vi skal enes om, at transpondere bruges på alle fly i østersøregionen, siger Niinistö. /ritzau/Reuters",
        "metadata": {
            "source": "https://www.berlingske.dk/internationalt/putin-erklaerer-sig-parat-til-dialog-med-nato",
            "image_url": "https://berlingske.bmcdn.dk/media/cache/resolve/image_x_large/image/0/747/13871076-finland-russianato.jpg",
            "publication_time": "Fredag d. 01. juli 2016, kl. 19.04",
            "author": null,
            "related_links": [],
            "attachments": []
        }
    }
}