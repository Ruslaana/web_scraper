{
    "version": "1.0",
    "document": {
        "id": "https://www_berlingske_dk/virksomheder/her-er-de-to-aargange-som-sad-paa-landets-stoerste-formuer-sidste-aar",
        "title": "Her er de to årgange, som sad på landets største formuer sidste år",
        "content": "70-års fødselsdage er blevet fejret på stribe blandt landets rigste mænd og kvinder. Det viser en gennemgang af fødselsdagene hos de ti danskere, der toppede listen over Danmarks rigeste i 2017. Berlingske offentliggør sin nye liste over Danmarks Rigeste fredag den 28. september., og der må derfor tages forbehold for eventuelle ændringer. Halvdelen af milliardærerne på den gamle 2017-listen har fejret deres 70 års fødselsdag inden for det seneste år, mens endnu én, Bestsellers stifter, Troels Holck Povlsen, fylder 70 næste år. 70-års fødselarerne tæller Kjeld Kirk Kristiansen (Lego), Niels Peter Louis-Hansen (Coloplast), Lars Larsen (Jysk), Ane Uggla (Mærsk) og Jørgen Mads Clausen (Danfoss), som fejrer sin fødselsdag søndag. Efterkrigsbørnene fra årgang 1947 og 1948 har slået til. Ved Berlingskes opgørelse over landets 100 rigeste familier sidste år, lå familien Clausen med Jørgen Mads Clausen i øvrigt på en sjetteplads med en formue på samlet 13 mia. kr. Danfoss ejes 49 pct. af Bitten og Mads Clausens Fond, der via A-aktier kontrollerer 86 pct. af stemmerne på generalforsamlingen. Resten er primært ejet af familien Clausen, men medarbejderne i Danfoss ejer også en lille bid af virksomheden. Clausen-familien slås med en anden virksomhed med hovedkvarter på Nordals, nemlig producenten af motorer til kørestole, Linak, samt  Foss-familien og Mærsk-familien om, at indtage sjettepladsen. De seneste år har Familien Clausen vundet og er i dag kun overgået af Lego-familien, Bestseller-familien, familien Louis-Hansen, der ejer medicovirksomheden Coloplast og en stor bid af Ambu, og familierne bag Jysk og Ecco. Hvad der helt præcist kommer til at ske, når Berlingske senere på efteråret offentliggør den nye Danmarks Rigeste liste er uvist, men med vækst over hele linjen hos Danfoss, herunder en vækst i overskuddet efter skat på 13 pct. til 3,3 mia. kr., har Danfoss opskrevet værdien af sine aktier på generalforsamlingen i foråret, hvilket betyder, at familien Clausens formue er vokset. Hvor meget kan du læse i Berlingske fredag 28.9.   Kjeld Kirk Kristiansen, 70 år, anden generation i Lego-dynastiet, og Danmarks rigeste.Fold sammenLæs mereFoto: Søren Bidstrup. Familien Kirk Kristiansen er Danmarks suverænt rigeste familie. Familien har tjent sine penge på at lave Lego-klodser og på at være gode til at investere formuen.Kjeld Kirk Kristiansen fyldte 70 år i december 2017og er stadig overhovedet i den del af familien, som ejer og driver Lego, mens hans søn Thomas er på vej til at overtage rollen. Formue: 155,4 mia. kr. (ARKIV) Bestseller-stifter, Troels Holck Povlsen med fru Merete Bech Povlsen, på vej til royalt bryllup.Fold sammenLæs mereFoto: Jeppe Michael Jensen. Familien Holck Povlsen har tjent deres penge på at opbygge tøjgiganten Bestseller. Efter et generationsskifte stårAnders Holck Povlsen (46 år) i spidsen for familiefirmaet. Han var blot 28 år, da han overtog det meste af forretningen, mens hans far, Troels Holck Povlsen, der er lige fyldt 69 og runder 9. september næste år det skarpe 70-hjørne, fortsatte med at etablere Bestseller i Kina. I dag har Anders Holck Povlsen også overtage den del af forretningen. Formue: 40,9 mia. kr. (ARKIV) Niels Peter Louis-Hansen, Danmarks tredjerigeste, og storaktionær i Coloplast. Foto: PR-fotoFold sammenLæs mere Danmarks 3. rigeste familie er også en af de mindst kendte. Niels Peter Louis-Hansen fyldte 70 år 25. oktober sidste år. Han ejer en femtedel af Danmarks største medico-virksomhed Coloplast, og har også investeret i at købe en pæn del af en anden medico-virksomhed, Ambu.Derudover har han investeret i flere mindre virksomheden. Det har gjort ham til pt. Danmarks rigeste mand. Coloplast blev stiftet af hans forældre. Formue: 38,7 mia. kr. (ARKIVFOTO 2012). Lars Larsen er Danmarks fjerderigeste mand, og lige fyldt 70 år. Foto: Henning Bagger/ScanpixFold sammenLæs mereFoto: Henning Bagger. Stifter og ejer af detailkæden Jysk, Lars Larsen, har etableret en virksomhed, der har vokset sig stor og global på at sælge sengetøj og udstyr til boligindretning over hele verden.Lars Larsen fyldte 70 i begyndelsen af august og erstill going strong. Han har ikke tænkt sig at slippe sin virksomhed lige med det samme, men kæmper samtidig sammen med andre af landets rigeste familier for bedre vilkår for generationsskifte. Formue: 27,8 mia. kr. (ARKIV) Hanni Toolbuy Kasprzak og hende familier står blandt andet bag en række flagstore-butikker, her på Strøget i København. Familien er Danmarks fjerderigeste. Foto: Mads Claus Rasmussen/Scanpix 2018Fold sammenLæs mereFoto: Mads Claus Rasmussen. Hanni Toosbuy Kasprzak er 2. generation i den jyske skoproducent Ecco, som det fleste danskere har prøvet at stikke fødderne ned i. Ecco, blev stiftet af Karl Toosbuy, er i dag en verdensomspændende producent af sko, men også tasker. Hanni Toosbuy Kaprzak er en ung dame sammenlignet med de fleste andre supermilliardærer i Danmark. Hun er nemlig kun 61 år. Hun er bestyrelsesformand for Ecco, mens hendes mandDieter Kaprzak (68 år) tidligere har været topchef i virksomheden. Han er nu afløst af Steen Borgholm. Jørgen Mads Clausen, Danfoss-ejer, bestyrelsesformand for Danfoss A/S, Kammerherre og én af Danmarks rigeste mænd, fylder 70 år.Fold sammenLæs mereFoto: Asger Ladefoged. Danmarks største industrvirksomhed, Danfoss, har gjort familien Clausen til Danmarks sjette-rigeste familien. Virksomheden blev stiftet af Mads Clausen i 1933, og den ældste søn,Jørgen Mads Clausen, som fejrer sin 70 års fødselsdag i disse dage, har været aktiv i virksomheden de sidste 37 år, først som forskningsdirektør, så som topchef og de seneste ti år som bestyrelsesformand. Tre af de unge i 3. generations Clausener er i dag aktive i hhv. Danfoss' bestyrelse og ejerfondens bestyrelse, men endnu ikke klar til at overtage det overordnede ledelsesansvar for virksomheden. Formue: 13 mia. kr.  Mærsk Mc-Kinney Møllers yngste datter, Ane Uggla, stryger sammen med resten af Mærsk-familien ind på en 7. plads over Danmarks rigeste familier. Ane Uggla, der er 3. generation i Mærsk-familien, kunne fejre sin 70 års fødselsdag i juli i år, oghar rigeligt at se til som bestyrelsesformand for Mærsk-koncernen, der er under kraftig omstilling. Hendes far, den legendariske Mærsk Mc-Kinney Møller blev i øvrigt 98 år. Formue: 12,7 mia. kr.  Danmarks syvende rigeste familie hedder Foss. Selvom familien har spillet en fremtrædende rolle i dansk industri siden Alexander Foss fra 1887 var medejer af F.L. Schmidt og blandt andet også med til at etablere Aalborg Portland, hører familien ikke med til de meste kendte. I 1956 etablerede hans barnebarn, Nils Foss, Foss A/S, som i dag er førende i verden inden for avanceret måleudstyr til især fødevareindustrien. 62-årige Peter Foss, søn af Nils Foss, er i dag bestyrelsesformand for Foss A/S efter en årrække i topchefstolen.Topchef i virksomheden er i dag Kim Vejby Hansen. Formue: 12,3 mia. kr.  Als er hjemsted for to af landets rigeste familier. Danfoss-familien er den ene - Bent Jensen og hans familie, som ejer producenten af stempler til hospitalssenge og lifter, er den anden. De to familier ligger tilmed tæt på hinanden i formue - ogarbejde i øvrigt sammen om at tiltrække arbejdskraft til Als. Bent Jensen, der nærmer sig de magiske 70 år, men ikke helt er der endnu med sine 66 år. Han overtog familievirksomheden, der har rødder tilbage til 1907 i 1976, og opbyggede den herefter, til det, den er i dag. Formue: 12,3 mia. kr.  I 1926 etablerede Peter J. Fleggaard en lille kolonialhandel i Padborg i 1926. Den lille butik har siden udviklet sig til i dag at sidde suverænt pågrænsehandlen ved den dansk-tyske grænsen. Det skete under sønnen, Hans Frede Fleggaards ledelse. Hans Frede Fleggaard er i dag 85 år og har overladt ledelsen til sine tre børn, Birgitte, Ole og Susanne Fleggaard. Formue: 10,3 mia. kr. Kilde: Berlingske Nyhedsmagasins Danmarks Rigeste-liste 2017   ",
        "metadata": {
            "source": "https://www.berlingske.dk/virksomheder/her-er-de-to-aargange-som-sad-paa-landets-stoerste-formuer-sidste-aar",
            "image_url": "https://berlingske.bmcdn.dk/media/cache/resolve/image_x_large/image/100/1004479/22150081-kjeld-kirk.jpg",
            "publication_time": "Søndag d. 23. september 2018, kl. 07.00",
            "author": "Vibeke Lyngklip Svansø",
            "related_links": [],
            "attachments": []
        }
    }
}