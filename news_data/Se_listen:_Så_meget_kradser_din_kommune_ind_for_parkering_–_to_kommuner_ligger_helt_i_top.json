{
    "version": "1.0",
    "document": {
        "id": "https://www_berlingske_dk/metropol/se-listen-saa-meget-kradser-din-kommune-ind-for-parkering-to-kommuner",
        "title": "Se listen: Så meget kradser din kommune ind for parkering – to kommuner ligger helt i top",
        "content": "1.042.861.130 kroner. Så meget har danske bilister betalt for forseelser og parkering sidste år. Det viser den store årlige undersøgelse fra FDM, der er bilejernes organisation. Det er rasende mange penge, vurderer chefkonsulent Dennis Lange. »Kommunernes p-indtægter går kun én vej, og det er op. Så det har kun været et spørgsmål om tid, før de ville runde en milliard kroner,« siger han. Langt de fleste penge – 755 millioner kroner – kommer fra betalingsparkering og beboerlicenser. Godt 287 millioner lander i kassen på grund af forseelser. Pengene, som kommunerne kratter ind, ender ikke direkte i kommunekassen. Når det kommer til betalingsparkering bliver en del af beløbet modregnet kommunernes bloktilskud. Dennis Lange er ligeglad med, om pengene lander hos kommunerne eller i staten. Så længe de bliver brugt på bilisterne. »Kommunerne har forsømt at investere i tilstrækkelig grad i bedre parkeringsfaciliteter,« siger han. Her kan du se, hvordan det ser ud for en række kommuner på Sjælland.  Du kan læse mere om, hvad FDM mener, og hvad Line Barfod (EL), der er teknik- og miljøborgmester i Københavns Kommune, har at sige til den sag i Berlingskes artikel her.",
        "metadata": {
            "source": "https://www.berlingske.dk/metropol/se-listen-saa-meget-kradser-din-kommune-ind-for-parkering-to-kommuner",
            "image_url": "https://berlingske.bmcdn.dk/media/cache/resolve/image_x_large_vertical/image/170/1703882/24497375-.jpg",
            "publication_time": "Mandag d. 21. august 2023, kl. 10.10",
            "author": "Anne Meisner Synnestvedt",
            "related_links": [],
            "attachments": []
        }
    }
}