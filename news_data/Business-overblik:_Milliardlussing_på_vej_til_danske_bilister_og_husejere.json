{
    "version": "1.0",
    "document": {
        "id": "https://www_berlingske_dk/business/business-overblik-milliardlussing-paa-vej-til-danske-bilister-og-husejere",
        "title": "Business-overblik: Milliardlussing på vej til danske bilister og husejere",
        "content": "Godmorgen og velkommen til torsdagens hurtige Business-overblik. I dag runder vi blandt andet: Men vi begynder med en ny, årlig milliardregning, som er på vej ud til danskerne. God læselyst, og følg med dagen igennem påBerlingske Business! Milliardlussing på vej til danske bilister og husejere: Dobbeltbeskatning af værste skuffe En ny lov betyder, at 2,4 millioner bilister og hundredtusinder af varmekunder vil blive ramt af en ny, årlig regning på 4,7 milliarder kroner. Detskriver Finans. Loven hastebehandles i Folketinget netop nu, og lovforslaget betyder, at benzin og diesel sammen med olie og naturgas til opvarmning i fremtiden vil blive omfattet af EU-regler for CO₂-kvoter. Milliardudgifterne til kvoterne vil ende hos distributører af brændstoffer, men ultimativt bliver det danskere med benzin- eller dieselbil og de hundredtusindvis af husstande med olie- eller gasfyr, der kommer til at betale regningen: »Det må forventes, at operatører overvælter en stor del af kvoteomkostningerne i brændstofpriserne, og husholdningerne derfor i sidste ende må forventes at bære størstedelen af omkostningerne,« understreges det i lovforslaget. De nye regler for CO₂-kvoter betyder, at prisen på en liter benzin vil blive øget med med 1,09 kroner, mens en liter diesel stiger 1,17 kroner. Desuden forventes det, at opvarmningen af et standardhus med naturgas eller olie bliver 2.400 kroner dyrere på årlig basis. FDMs afdelingschef, Torben Lund Kudsk, kalder lovforslaget for dobbeltbeskatning af værste skuffe. Han peger på, at bilafgifter i forvejen bliver bestemt af CO₂-udledningen. 1. Kriseramte Viaplay vil sælge sin forretning i Storbritannien Streamingtjenesten Viaplay gik ind på det britiske marked i 2022, da de købte tv- og streamingtjenesten Premier Sports, men allerede nu har Viaplay besluttet at sælge Premier Sports tilbage til de tidligere ejere. Det bekræfter Viaplayover for den svenske avis Dagens Industrionsdag aften. Salget af Premier Sports kommer efter en periode, hvor Viaplay har oplevet økonomisk tilbagegang og et underskud i milliardklassen. 2. Legoarving sælger aktier for milliarder Sofie Kirk Kristiansen, som er en af arvingerne til legetøjskoncernen Lego, har valgt at hive et stort milliardbeløb ud af Legos pengetank til sig selv. Detskriver Børsen. Ejerskabet over Lego er placeret i Kirk Kristiansen-familiens pengetank, som hedder Kirkbi, og Sofie Kirk Kristiansen har valgt at sælge en del af sine aktier i netop Kirkbi. Salget betyder, at hun får en udbyttebetaling på 6,3 milliarder kroner fra selskabet. 3. Google og Canada indgår aftale om nyhedsbetaling Internetgiganten Google har indgået aftale med den canadiske regering om at undgå en nyhedsblokade som følge af en ny lov, der fra 19. december tvinger teknologigiganterne til at betale for nyhedsindhold. Google lover at fjerne alle links til nyheder i Canada. Samtidig betaler Google årligt 100 millioner canadiske dollar (500 millioner kroner) til canadiske nyhedsmedier,skriver BBCogFinancial Times. Meta, der ejer Facebook og Instagram, blokerer allerede nyheder på sine platforme som følge af loven.   1. Usandheder og modstridende forklaringer: Peter Warnøes guldæg slår revner Erhvervsmanden Peter Warnøe og hans firma Nordic Eye står til at tjene et milliardbeløb på en gylden investering i det kroatiske selskab Bellabeat. En række eksperter har dog svært ved at få succeshistorien til at give mening. Berlingske tog til Zagreb for at undersøge sagen.Læs historien her. 2. OECD: Glem alt om store rentenedsættelser I sin nyeste prognose for verdensøkonomien afviser OECD, at større rentenedsættelser kan komme på tale i de kommende år.Læs historien her. Danske fagforeninger forbereder sympatikonflikt mod Tesla »Hvis vi vælger at tage konflikten, så rammer vi også virksomheden hårdt,« siger Dansk Metals næstformand om muligheden for, at den månedlange svenske strejke mod elbilgiganten kan brede sig til Danmark.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.10: Tak, fordi du læste med!",
        "metadata": {
            "source": "https://www.berlingske.dk/business/business-overblik-milliardlussing-paa-vej-til-danske-bilister-og-husejere",
            "image_url": "https://berlingske.bmcdn.dk/media/cache/resolve/image_x_large/image/174/1741277/24583767-det-er-en-ndvendig-regning-til-bilister-og-varmek.jpg",
            "publication_time": "Torsdag d. 30. november 2023, kl. 07.13",
            "author": "Jonas Ingvardsen",
            "related_links": [],
            "attachments": []
        }
    }
}