{
    "version": "1.0",
    "document": {
        "id": "https://www_berlingske_dk/virksomheder/ncc-danmark-tjente-faerre-penge-i-2013",
        "title": "NCC Danmark tjente færre penge i 2013",
        "content": "Bundlinjen lyder på 206 mio. kr., hvilket er en mindre tilbagegang i forhold til 2012, hvor overskuddet lød på 254 mio. kr. I Danmark nåede NCC en omsætning på 4.889 mio. kr. i 2013 mod 5.743 mio. kr. året før.  Ordreindgangen steg med 51 % til 4.249 mio. kr., mens ordrebeholdningen nåede op på 5.022 mio. kr., hvilket svarer til en stigning på 62 pct. sammenlignet med året før. Ordrebeholdningen er den største siden 2007, hvor krisen satte ind. - Samlet er det et resultat, der lover godt for fremtiden. Udviklingen i alle fire forretningsområder er positiv, og baseret på det, vi har i ordrebøgerne, begynder vi at tro på, at opsvinget kommer, skriver administrerende direktør Klaus Kaae, NCC Construction.  NCCs forretningsområder i Danmark består af NCC Construction, NCC Roads, NCC Bolig og NCC Property Development. ",
        "metadata": {
            "source": "https://www.berlingske.dk/virksomheder/ncc-danmark-tjente-faerre-penge-i-2013",
            "image_url": "https://berlingske.bmcdn.dk/media/cache/resolve/image_x_large/image/31/315306/7134657-ncc-domicil.jpg",
            "publication_time": "Torsdag d. 30. januar 2014, kl. 09.50",
            "author": null,
            "related_links": [],
            "attachments": []
        }
    }
}