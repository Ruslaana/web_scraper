{
    "version": "1.0",
    "document": {
        "id": "https://www_berlingske_dk/samfund/tv2-frifundet-for-at-haenge-arkitekt-ud",
        "title": "TV2 frifundet for at hænge arkitekt ud",
        "content": "Der var ikke noget at komme efter, da TV2-programmet Klamphuggerne rettede det kritiske søgelys mod en arkitekt. Retten på Frederiksberg har netop frifundet programmet og værten Michelle Bellaiche. Dermed har retten altså fundet det bevist, at tv-programmet faktisk havde ret i sine påstande. Arkitekten havde krævet 700.000 kroner i erstatning og tort. Retten konkluderer, at det havde \"betydelig offentlig interesse\" at afdække, om arkitekten påtog sig en dobbeltrolle som både bygherrerådgiver og hovedentreprenør. Og om han afregnede med sine underleverandører. Derfor var det heller ikke uberettiget, at tv-stationen filmede arkitekten. /ritzau/",
        "metadata": {
            "source": "https://www.berlingske.dk/samfund/tv2-frifundet-for-at-haenge-arkitekt-ud",
            "image_url": "https://berlingske.bmcdn.dk/media/cache/resolve/image_x_large/image/73/733362/4116621-michelle-bellaiche.jpg",
            "publication_time": "Tirsdag d. 31. maj 2011, kl. 14.03",
            "author": null,
            "related_links": [],
            "attachments": []
        }
    }
}