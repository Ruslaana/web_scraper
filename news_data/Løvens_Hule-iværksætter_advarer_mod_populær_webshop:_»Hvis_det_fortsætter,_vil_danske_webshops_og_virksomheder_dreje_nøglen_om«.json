{
    "version": "1.0",
    "document": {
        "id": "https://www_berlingske_dk/virksomheder/loevens-hule-ivaerksaetter-advarer-mod-populaer-webshop-hvis-det",
        "title": "Løvens Hule-iværksætter advarer mod populær webshop: »Hvis det fortsætter, vil danske webshops og virksomheder dreje nøglen om«",
        "content": "En lyskæde til syv kroner, en pakke balloner med konfetti til ti kroner eller en bordløber til kun fem kroner. Så billigt kan man købe festpynt og alle mulige andre produkter på den kinesiske platform Temu. Selvom platformen er dybt kritiseret af både danske politikere og organisationer, så handler danskerne stadig i stor stil de billige produkter hjem. Og det bekymrer den danske Løvens Hule-iværksætter Trine Hansen. Hun står i spidsen for virksomheden Party In A Box, der sælger pynt og tilbehør til festlige lejligheder, skriverTV 2. Normalt er der godt gang i netbutikkens omsætning tæt på årets højsæson, halloween. Men i år er hun bange for at miste kunder til Temu. Og det er et problem, som vedrører mange virksomheder, mener hun: »Det her er et stort problem, og jeg tror kun, vi har set toppen af isbjerget. Hvis det fortsætter, vil danske webshops og danske virksomheder dreje nøglen om,« siger Trine Hansen tilTV 2. På Temu kan man købe alle mulige slags produkter inden for tøj, kosmetik, elektronik, køkkenredskaber og legetøj. Og priserne er ualmindeligt lave, og måske netop derfor er Temu midt i en form for guldalder. Enny analyse fra Dansk Industriaf danskernes indkøbsvaner på nettet for andet kvartal af 2024 viser, at Temu er den anden mest populære webshop blandt danske forbrugere, kun overhalet af Zalando. Den ultrapopulære netbutik har dog en mørk bagside og har flere gange ikke levet op til danske regler. Miljøminister Magnus Heunicke (S)har ellers tidligere opfordret til direkte boykot af platformen, ogDansk Industrimener også, at danske forbrugere bør være varsomme. Ifølge Forbrugerrådet Tænk er webshoppen spækket medmanipulerende salgsteknikker, der lokker forbrugere til at købe ting, de egentlig ikke har lyst til, somTV 2tidligere har beskrevet. Derudover harForbrugerrådet Tænk nyligt undersøgt 38 produkterfra Temu. Her fik 30 af dem dumpekarakter, og 11 ud af 15 af børneprodukterne havde fejl på sikkerheden. Forbrugerrådet Tænk har derudover også undersøgt ti slags engangsservice, og ni af dem havdefor høje mængder af PFAS, hvilket kan være sundhedsskadeligt.",
        "metadata": {
            "source": "https://www.berlingske.dk/virksomheder/loevens-hule-ivaerksaetter-advarer-mod-populaer-webshop-hvis-det",
            "image_url": "https://berlingske.bmcdn.dk/media/cache/resolve/image_x_large/image/183/1836459/24793180-san-anselmo-california---february-26-in-this-pho.jpg",
            "publication_time": "Søndag d. 15. september 2024, kl. 19.31",
            "author": "Trine Vester",
            "related_links": [],
            "attachments": []
        }
    }
}