{
    "version": "1.0",
    "document": {
        "id": "https://www_berlingske_dk/rejser/krabi-overhaler-phuket",
        "title": "Krabi overhaler Phuket",
        "content": "Klipper. Mulighed for øhop. Og den kombination af hvidt sand og azurblåt hav, der gør et perfekt postkortbillede. Se også:Thailand på tre måder. Krabii det sydligeThailandhar trods alle disse trækplastre længe måttet se sig forbigået afPhuket, når årets ferierejse til Thailand skulle bestilles. Indtil nu. Ifølge en rundspørge blandt 1.500 af Star Tours Thailands-gæster ønsker et flertal sig at sætte næsen mod Krabi næste gang, Thailand står på feriemenuen. Startour havde Krabi på programmet for første gang for 15 år siden. Dengang valgte mellem 1.500 og 2.000 gæster at rejse hertil, siden er antallet steget til 15.000. \"Begrundelserne fra kunderne lyder primært på mange muligheder i Krabi, blandt andet ø-hop. Og så er Krabi og alle øerne omkring blevet let tilgængeligt, efter vi har indsat direkte fly dertil. Det har helt klart været medvirkende til det boost, som destinationen oplever lige nu\", siger salgsdirektør i Star Tour, Stig Elling. Ifølge Danmarks Statistik kom Thailand i 2008 ind på en 3.plads blandt danskernes foretrukne oversøiske rejsemål.USAvar nummer et ogEgyptenpå andenpladsen.",
        "metadata": {
            "source": "https://www.berlingske.dk/rejser/krabi-overhaler-phuket",
            "image_url": "https://berlingske.bmcdn.dk/media/cache/resolve/image_x_large/image/29/295733/6865529-rejseliv-imported-photo.jpeg",
            "publication_time": "Tirsdag d. 15. september 2009, kl. 12.30",
            "author": "Gitte Holtze",
            "related_links": [],
            "attachments": []
        }
    }
}