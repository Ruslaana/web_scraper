{
    "version": "1.0",
    "document": {
        "id": "https://www_berlingske_dk/synspunkter/la-ordfoerer-affejer-venstre-kritik-det-er-tragikomisk",
        "title": "LA-ordfører affejer Venstre-kritik: Det er »tragikomisk«",
        "content": "I Liberal Alliance er der få ting, vi drømmer mere om, end en omfattende afbureaukratisering. Jeg kan imidlertid forstå på Venstres politiske ordfører, Jan E. Jørgensens,kommentar i Berlingskeforleden, at vi er en flok hyklere, som konstant foreslår initiativer, der kræver mere bureaukrati. Det efterlader mig i en besynderlig position, hvor mit modsvar her forfattes som om det er tiltænkt en politisk ordfører for Enhedslisten. Først og fremmest er det selvsagt tragikomisk at se en politisk ordfører for det (nominelt borgerlige) parti, som har gjort Mette Frederiksen til statsminister, lange ud efter et liberalt oppositionsparti og dets afbureaukratiseringsambitioner. For mens Venstre har understøttet en regering, der bader i bureaukratirekorder, kommer vi i Liberal Alliance løbende med forslag – store som små – der samlet set har til formål at tømme badekarret for overflødigt vand. I mellemtiden har Jan E. Jørgensen stirret sig blind på en række løse, usammenhængende eksempler, hvor vi angiveligt ikke handler, som vi prædiker, når det kommer til at luge ud i urskoven af unødigt bureaukrati. For det første langer han ud efter vores ønske i den blå opposition omen national undersøgelse af vold i folkeskolen. Og bevares, det kommer naturligvis til at koste nogle skattekroner at lave sådan en undersøgelse. Men vil Venstre virkelig karakterisere det som unødigt bureaukrati at blive klogere på, hvordan vi kan komme uforsvarlig vold på skolebørn og lærere til livs? »Kære Jan E. Jørgensen. Drop nu at kaste med sten – i hvert fald indtil du og dine partifæller er flyttet ud af jeres bureaukratiske glashus,« skriver Sólbjørg Jakobsen.Fold sammenLæs mereFoto: Mathias Svold. For det andet har Jan E. Jørgesen set sig sur på vores forslag omat stramme reglerne for ansøgere af dansk statsborgerskab. Vi mener nemlig, at det er en selvfølge for et borgerligt parti at gøre alt, hvad man kan, for at undgå, at antidemokrater bliver tildelt et dansk pas. Venstre derimod, må man forstå, mener, at det bidrager til unødigt bureaukrati at tage kampen mod antidemokrater alvorligt. For det tredje kritiserer han vores forslag om at sløjfe puljer til diverse ulandsprojekter, der beskæftiger sig med alt lige fra at støtte arbejdet medmeningsmålinger i Ghanatil at fremme såkaldtintersektionel grøn feminisme i Georgien. For dem kunne Liberal Alliance jo blot have fjernet »dengang Anders Samuelsen var udenrigsminister«. Jan E. Jørgensen glemmer dog imidlertid, at det var hans egen partifælle, Ulla Tørnæs, der som udviklingsminister havde ansvar for udviklingsbistanden. Og for det fjerde kritiserer han blå blok for ikke at falde i svime over, at SVM-regeringen har igangsaten planom at skære 1.000 administrative årsværk i staten. Vi støtter initiativet, men vi mener ikke, at det er noget at bryste sig med at ville fjerne en dråbe fra et hav, man selv er med til at udvide hver dag. Særligt ikke når man skabteen stigning på knap 1.000 flere bureaukrateralene i første halvår af 2024. Så kære Jan E. Jørgensen. Drop nu at kaste med sten – i hvert fald indtil du og dine partifæller er flyttet ud af jeres bureaukratiske glashus. Lad os hellere samarbejde om at nedbringe bureaukratijunglen. Sólbjørg Jakobsen er politisk ordfører for Liberal Alliance ",
        "metadata": {
            "source": "https://www.berlingske.dk/synspunkter/la-ordfoerer-affejer-venstre-kritik-det-er-tragikomisk",
            "image_url": "https://berlingske.bmcdn.dk/media/cache/resolve/image_x_large/image/189/1899238/24908732-solbjrg-jakobsen-la-solbjrg-jakobsen-er-polit.jpg",
            "publication_time": "Onsdag d. 12. marts 2025, kl. 15.57",
            "author": null,
            "related_links": [],
            "attachments": []
        }
    }
}