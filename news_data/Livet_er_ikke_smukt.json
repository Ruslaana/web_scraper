{
    "version": "1.0",
    "document": {
        "id": "https://www_berlingske_dk/boganmeldelser/livet-er-ikke-smukt",
        "title": "Livet er ikke smukt",
        "content": "Men citatet får en mere og mere hul klang, som årene går, og historien om de håbefulde München-arkitekter Alex og Sonja skrider frem. Og hvor han er hende utro med hendes diametrale modsætning, nemlig den plumpe og umælende polak Iwona, ja, så trækker hun sig gradvist væk fra ham. Et såre stilfærdigt drama, javel, men lige præcis nok til, at den svalt og stramt skrivende Peter Stamm kan fortælle noget væsentligt om drømmenes flygtighed og flertydighed. »Syv år« mangler dog lige det sidste for at sætte sig rigtig dybt, og oversættelsen fra tysk til dansk er heller ikke helt lydefri. En lille, stilfærdigt smertende læseoplevelse er romanen ikke desto mindre for enhver, der har tabt en drøm eller ti på rejsen fra ung til voksen. ",
        "metadata": {
            "source": "https://www.berlingske.dk/boganmeldelser/livet-er-ikke-smukt",
            "image_url": "https://berlingske.bmcdn.dk/media/cache/resolve/image_x_large_vertical/image/87/873829/2489829-livet-er-ikke-smukt--.jpg",
            "publication_time": "Torsdag d. 22. april 2010, kl. 23.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}