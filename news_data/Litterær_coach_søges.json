{
    "version": "1.0",
    "document": {
        "id": "https://www_berlingske_dk/boganmeldelser/litteraer-coach-soeges",
        "title": "Litterær coach søges",
        "content": "Dels er han Hiv-positiv, og dels har han forsøgt sig med en ayurvedaskole på Sri Lanka. Ayurveda er en ældgammel fjernøstlig holistisk sundhedslære med new age-appel. At begge dele har omkostninger, især når de forenes, forsøger Damkjær at give os et billede af i »Samadhi«, som præsenteres som en roman, der er baseret på virkelige hændelser. Damkjærs alter ego, som i bogen hedder Adam, kæmper mod både det svigtende helbred og korrupte lokalfolk, fordomme og intriger, og der er faktisk stof til en rigtig god historie i materialet. Men en god historie gør ikke en roman alene. Det kræver også et kunstnerisk talent og litterær sans. Den æstetiske og eksistentielle bearbejdning af det levede liv, som forlener det med fiktionens særlige relevans, fornemmer man intet af i »Samadhi«, og Damkjær vil have gjort sin historie en kæmpetjeneste, hvis han havde droppet den litterære ambition og Adam og i stedet blot skrevet om Lars.",
        "metadata": {
            "source": "https://www.berlingske.dk/boganmeldelser/litteraer-coach-soeges",
            "image_url": "https://berlingske.bmcdn.dk/media/cache/resolve/image_x_large/image/69/693570/4732290-litterr-coach-sges.jpg",
            "publication_time": "Torsdag d. 15. december 2011, kl. 22.30",
            "author": null,
            "related_links": [],
            "attachments": []
        }
    }
}