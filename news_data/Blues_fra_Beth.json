{
    "version": "1.0",
    "document": {
        "id": "https://www_berlingske_dk/musikanmeldelser/blues-fra-beth",
        "title": "Blues fra Beth",
        "content": "Her fandt hun sit publikum og mon ikke de nu er modne nok til Harts lidt mere afdæmpede stil på det nye album »Bang Bang Boom Boom«. Hart er trukket i de bløde gevanter og har skruet ned for volumen og det klæder et langt stykke hen ad vejen sangerinden. Først og fremmest på den melankolske albumåbner »Baddest Blues«, der starter smukt pianobårent, men desværre ender i lidt for meget skryderi og guitarlir. Det samme gælder et nummer som »Caught out in the Rain« og generelt kunne man ønske sig, at Hart prøvede at lave nogle flere numre uden guitaren hængende forrest i lydbilledet ,for hendes stemme er stærk nok til at stå selv. Som når der går swing og blæsere i den på »Spirit of God« eller når hun bare lader stemmen bære det hele op den storladne »Swing My Back Around«. »Bang Bang Boom Boom« viser at der er andre veje end mainstram-rocken for Beth Hart. Hun skal bare træde mere fuldt og helt ind på dem.",
        "metadata": {
            "source": "https://www.berlingske.dk/musikanmeldelser/blues-fra-beth",
            "image_url": "https://berlingske.bmcdn.dk/media/cache/resolve/image_x_large/image/60/600356/5690048-bangbang.jpg",
            "publication_time": "Mandag d. 08. oktober 2012, kl. 22.30",
            "author": "Lars Rix",
            "related_links": [],
            "attachments": []
        }
    }
}