{
    "version": "1.0",
    "document": {
        "id": "https://www_berlingske_dk/internationalt/overblik-det-betyder-forbuddet-mod-elektronik-i-fly",
        "title": "OVERBLIK: Det betyder forbuddet mod elektronik i fly",
        "content": "Frygten for terrorangreb har fået USA og Storbritannien til at forbyde flypassagerer fra en række lufthavne i otte lande at tage elektronik, der er større end en smartphone, med op i flyet. Forbuddet er trådt i kraft denne weekend, skriver flere medier. Reglerne vil indtil videre gælde i ubestemt tid. Du kan få et overblik over forbuddet og dets konsekvenser her. Bærbare computere, tablets, e-bogslæsere, dvd-afspillere, spillekonsoller, printere og skannere. Generelt vil al elektronik, der er større end en smartphone, blive forbudt.  De skal tjekke deres elektroniske genstande ind med deres bagage i stedet for. Computere og andet elektronisk udstyr må gerne være med i kufferten, der ikke kommer i kabinen. Det amerikanske forbud gælder otte lande. Det gælder Marokko, Tyrkiet, Egypten, Jordan, Saudi-Arabien, Kuwait, Qatar, De Forenede Arabiske Emirater.  Briterne har indført regler for seks lande - Tyrkiet, Libanon, Jordan, Egypten, Tunesien og Saudi-Arabien. Det skal luftfartsselskaberne i de ramte lufthavne. Ni i alt. Royal Jordanian, Egypt Air, Turkish Airlines, Saudi Arabian Airlines, Kuwait Airways, Royal Air Maroc, Qatar Airways, Emirates og Etihad Airways. De amerikanske efterretningsmyndigheder har blandt andet modtaget nye informationer, der peger i retning af, at militante grupper arbejder mere intensivt på at angribe flysektoren. Ifølge tv-stationen ABC var det en trussel fra Islamisk Stat (IS), som udløste forbuddet.  Fly er et oplagt mål, lyder det fra myndighederne, fordi et angreb kan resultere i store, kostbare ødelæggelser, mange dødsofre og massiv mediedækning. Flere grupper opfordrer i øjeblikket til at angribe fly og har i deres propaganda fremhævet et angreb med en bombe i en bærbar computer. Angrebet fandt sted i Somalia for et år siden. Nej, det har det ifølge kilder fra de amerikanske myndigheder ikke. Trumps reviderede indrejseforbud er endnu ikke trådt i kraft. Det skyldes, at føderale dommere i to amerikanske delstater har blokeret det indtil videre. Kilder: USA's ministerium for national sikkerhed, BBC, Reuters.  /ritzau/",
        "metadata": {
            "source": "https://www.berlingske.dk/internationalt/overblik-det-betyder-forbuddet-mod-elektronik-i-fly",
            "image_url": "https://berlingske.bmcdn.dk/media/cache/resolve/image_x_large/image/9/90698/16742330-us-bans-laptops-tablets-on-fl.jpeg",
            "publication_time": "Lørdag d. 25. marts 2017, kl. 12.30",
            "author": null,
            "related_links": [],
            "attachments": []
        }
    }
}