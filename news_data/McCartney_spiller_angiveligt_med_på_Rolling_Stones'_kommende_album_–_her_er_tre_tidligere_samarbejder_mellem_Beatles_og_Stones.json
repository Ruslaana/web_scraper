{
    "version": "1.0",
    "document": {
        "id": "https://www_berlingske_dk/musik/mccartney-spiller-angiveligt-med-paa-rolling-stones-kommende-album-her-er",
        "title": "McCartney spiller angiveligt med på Rolling Stones' kommende album – her er tre tidligere samarbejder mellem Beatles og Stones",
        "content": "The Rolling Stones manglede nogen til at spille bas på et nyt album, de arbejder på, og valget er ifølge en række medier faldet på Paul McCartney. De to bands, The Rolling Stones og The Beatles, har ellers på venskabelig vis været rivaler gennem seks årtier. IfølgeVarietyhar Paul McCartney, den ene af to nulevende medlemmer af The Beatles, optaget bassektioner til et kommende »projekt«, som er ved at blive til med hjælp fra den grammyvindende producer Andrew Watt. Angiveligt skal den anden nulevende Beatle, Ringo Starr, også spille med på albummet, hvis udgivelsesdato endnu ikke er annonceret. Hverken The Rolling Stones, Paul McCartney eller Ringo Starr har udtalt sig officielt om samarbejdet. Men på Paul McCartneyshjemmesidesvarede han i slutningen af 2022 på spørgsmål fra hjemmesidens skribenter. Her blev han spurgt om, hvad han glædede sig til i 2023. Han svarede, at han glædede sig til ferie og tilføjede: »Jeg har indspillet med et par mennesker, og jeg glæder mig til at lave endnu mere. Jeg er begyndt at arbejde med en producer ved navn Andrew Watt, og han er meget interessant – vi har haft det sjovt. Ud over det har jeg ikke noget stort planlagt … endnu!« Det ville ikke være første gang, at medlemmer af The Beatles bidrager til The Rolling Stones' musik eller omvendt. Herunder kan du høre tre kendte eksempler.   Ifølge magasinetRolling Stonevil det nye album sandsynligvis blive The Stones' første album med helt nyt materiale siden »A Bigger Bang« fra 2005, men det har endnu ikke fået en udgivelsesdato. Magasinet skriver også, at der på albummet sandsynligvis vil være nogle af de sidste optagelser med bandets trommeslagerCharlie Watts, som døde i 2021.",
        "metadata": {
            "source": "https://www.berlingske.dk/musik/mccartney-spiller-angiveligt-med-paa-rolling-stones-kommende-album-her-er",
            "image_url": "https://berlingske.bmcdn.dk/media/cache/resolve/image_x_large_vertical/image/164/1649350/24353951-music-rolling-stonesmccartney.jpg",
            "publication_time": "Torsdag d. 23. februar 2023, kl. 16.00",
            "author": "Joachim Talbro Paulsen",
            "related_links": [],
            "attachments": []
        }
    }
}