{
    "version": "1.0",
    "document": {
        "id": "https://www_berlingske_dk/karriere/ugens-vindere-og-tabere-direktoerernes-skraek-er-koert-i-groeften",
        "title": "Ugens vindere og tabere: Direktørernes skræk er kørt i grøften",
        "content": "Ugens markante nedtur er en af de tunge drenge i dansk erhvervsliv ved navn Jens Due Olsen. Han har de seneste år været et eftertragtet bestyrelsesmedlem i store virksomheder. Gossipperne har tidligere holdt meget af ham. Han gik under tilnavnet »direktørernes skræk«,  fordi han brutalt og effektivt skilte sig af med uduelige topchefer. Men nu er vores beundring falmet. Det går nemlig skidt for både Nilfisk og NKT, som han er formand for. Aktiekursen er brast sammen, så vi er nødt til at omdøbe Due Olsen til »aktionærernes skræk«. Jens Bjørn Andersen.Fold sammenLæs mereFoto: Niels Ahlmann Olesen. DSV-bjørnen brummer Gossipperne er ikke helt klar over, hvad DSV-topchefen, Jens Bjørn Andersen, spiser til morgenmad. Men en eller anden Obelix-mikstur må han hælde over sine havregryn for at få sin trylledrik frem. Jens Bjørn Andersen og hans folk i transport- og logistikvirksomheden er i fuld gang med at integrere købet af konkurrenten Panalpina. Det betyder, at hovedkontoret i Hedehusene skal udvides fra 700 til 1.150 ansatte.Mediet Finans.dk har i den forbindelse været et smut omkring Hedehusenefor at høre om Jens Bjørns ve og vel og især hans bekymringer om de triste økonomiske udsigter for verdensøkonomien. Man ser det for sig. Inden Jens Bjørn svarer, vender han skråen, og så kommer det: »Jeg kan godt høre, at det lyder tæt på jubeloptimistisk. Men indtil vi ser andet, forbeholder vi os retten til at være positive.« Det er underspillet overskud. Ingen beklagelser om svære tider og modstand her og der. Bare tungen lige i munden, og så ud over stepperne. Det synes at være Jens Bjørn Andersens motto. Jesper Rangvid.Fold sammenLæs mereFoto: Niels Ahlmann Olesen. Hovsa, har ATP-bestyrelsen for mange kasketter på? Ingen tvivl om at vi i Danmark har verdens (måske) allerbedste pensionssystem. Og her spiller det lovbundne ATP en stor og vigtig rolle. Som tidligere beskrevet i Berlingske er ATP en perle, vi skal værne om. Men, men, men. Store systemer har det med at gro fast og lukke sig om sig selv. Derfor er det på høje tid, at nogen banker porten ind til ATP – direktion, bestyrelse og politikere – i håb om at skabe en debat om ATP, dets struktur, størrelse, governance, investeringsprofil osv. Husk på, det er jo vores penge. Professor Jesper Rangvid, CBS, har taget sin forskertitel alvorlig og i Finans.dk vovet at stille spørgsmål til sammensætningen af bestyrelsen i ATP. Point og respekt for det. Om interessekonflikter så det basker. En række medlemmer i ATP-bestyrelsen sidder også og forvalter de private pensionsordninger. Og hovsa, hvor mange kasketter kan man i grunden have på? ATPs »ejer«, beskæftigelsesminister Peter Hummelgaard, bør tage Rangvids – og i øvrigt også andre eksperters – kritik alvorlig. ATP er alt for vigtig til at sejle sin egen sø. Adam Falbert.Fold sammenLæs mereFoto: Claus Bech/Ritzau Scanpix. Nordens barkonge tager en slurk mere Hvis der er nogen, der må have førsteretten til titlen som Nordens barkonge må det være Adam Falbert. Med koncernen Rekom Group har han opkøbt barer og natklubber på stribe – flest i Danmark, men også i det øvrige Norden. Måske du ikke kender navnet Rekom, men du kender sikkert Heidi's Bier Bar, Dandy, Cucaracha, Hornsleth Bar, barer i Jomfrue Ane Gade i Aalborg osv. Et bar-konglomerat med Adam Falbert i spidsen med over 100 barer og natklubber på spillepladen. Senest er der indlemmet yderligere 18 »beverdinger«. Men det stopper ikke her. Adam Falbert er på udkig efter egnede opkøbsmuligheder i det øvrige Europa. Faktisk er der så meget fart på, at Falbert & co. håber at kunne runde milliarden i omsætning i 2020. Noget af et spring. Omsætningen i 2018 lå på lidt over en halv mia. kr. Falbert og hans tidligere partnere solgte for et par år siden hovedparten af Rekom til kapitalfonden CataCap for et stort antal hundrede millioner kroner. Ejerselskaberne i Rekom-gruppen er hårdt gældsat, så ud over at åbne barer på stribe kræver det også konstante overskud på bundlinjen til at servicere kapitalfondens gæld øverst oppe i den ejerpyramide. Jens Due Olsen.Fold sammenLæs mereFoto: Thomas Lekfeldt. Topchefernes eller aktionærernes skræk? Jens Due Olsen har været udråbt som manden, enhver stor virksomhed drømmer om at have i bestyrelsen. Enmoderne hardhitter og direktørernes skræker han blevet kaldt, fordi han ikke er bange for at skifte ud på bænken. Bestyrelsesjobbene stod da også i kø hos den tidligere FLS-finansdirektør, og Due Olsen landede en stribe poster og sidder i dag blandt andet i Danske Bank, KMD, Nilfisk og NKT – i de to sidste som formand. Men hvad skete der så? Tjoh – Cheminova fik han som formand solgt godt, men KMD ligger i slagsmål med både Skat og ATP, hos Danske Bank var han medansvarlig for den tumultariske afsked med bankdirektør Thomas Borgen for et år siden, og gossipredaktionen må notere, at bankens aktiekurs siden Due Olsens tiltræden er mere end halveret. Nilfisk, hvor Due Olsen er formand,nedjusterede forleden for anden gang i årog sendte aktien på endnu en hård nedtur. Siden Nilfisk og NKT på bestyrelsesformandens anbefaling blev splittet op, er begge aktier faldet voldsomt. Måske Jens Due Olsen bør skifte kælenavn til aktionærernes skræk. Jakob Riis.Fold sammenLæs mereFoto: Nils Meilvang/Ritzau Scanpix. Bøvl med Falcks USA-eventyr Knap havde Falck glad fortalt i Børsen om enny kæmpekontrakt på ambulancedrifti Alameda County i Californien (pyha, endelig noget andet at snakke om end Bios), før koncernens USA-drømme fiket skud for bovenmed en stribe belastende sager. Falck har nemlig pådraget sig en millionbøde for utilstrækkelig ambulancedrift, fået en retssag for unfair konkurrence på halsen og forpasset en mulighed for at vinde en stor kontrakt, skrev Finans.dk forleden. USA er udset som strategisk kernemarked og skulle producere gode nyheder for adm. direktør Jakob Riis oven på den kedelige historie med konkurencemyndighederne i Danmark. Men udfordringer er der nok af. Falck udelukker ikke flere bøder i USA, og er samtidig gået glip af en kontrakt med byen Colorado Springs, hvor den danske virksomhed ellers var favorit. Et juridisk slagsmål om ophavsret runder situationen afover there. Thomas Holst Laursen.Fold sammenLæs mereFoto: PR. Træls partnerdræn hos Plesner Et af Danmarks største advokatfirmaer har ifølge Børsenmistet fem partnereog et ukendt antal advokater, fuldmægtige og sekretærer til den mindreup and comingkonkurrent, Accura. På det seneste har der været slagsmål om, hvordan partnerne hos Plesner skal dele overskuddet. Samtidig har advokatfirmaet skiftet ud i ledelsen, hvor Thomas Holst Laursen nu har overtaget formandsstolen. Ifølge Insidebusiness har især partnere inden for fast ejendom og virksomhedsoverdragelse været utilfredse med Plesners ligedelingsprincip. Advokater fra de to specialer er nemlig særlig dygtige til at tjene penge. Om partnerflugten har påvirket, hvordan Plesner deler overskuddet, er uvist. Plesners nye bestyrelsesformand, Thomas Holst Laursen, vil ikke drøfte dette med offentligheden, pointerer han spidst.",
        "metadata": {
            "source": "https://www.berlingske.dk/karriere/ugens-vindere-og-tabere-direktoerernes-skraek-er-koert-i-groeften",
            "image_url": "https://berlingske.bmcdn.dk/media/cache/resolve/image_x_large/image/121/1213014/23216974-trods-omlgning-lever-nilfisk-ejer-op-til-forventningerne-nkt-o.jpg",
            "publication_time": "Fredag d. 18. oktober 2019, kl. 13.45",
            "author": "Jens Chr. Hansen",
            "related_links": [],
            "attachments": []
        }
    }
}