{
    "version": "1.0",
    "document": {
        "id": "https://www_berlingske_dk/metropol/nu-skal-boern-laere-om-syndefald-babelstaarne-undergange-og-opstandelser",
        "title": "Nu skal børn lære om »syndefald, babelstårne, undergange og opstandelser« i hjertet af København",
        "content": "I Gothersgade åbner et nyt oplevelses- og kulturcenter. Her kan børn og unge i alderen 7-16 år udforske kristendommen i en nyt lys, hvor de kan »at vride og vende de bibelske fortællinger i rollen som historiefortællere«. Bibliarium, der er en labyrint af bibelske fortællinger, åbner 28. januar, og her kan børn og unge træde ind i et univers af fortællinger fra Bibelen. Det skriver Bibliarium i en pressemeddelelse. Her får børnene rollen som historiefortællere, og mens de går igennem en labyrint af forskellige installationer, skal de undersøge, om de i Bibelen selv kan spejle sig i det, der er vigtigt for dem i dag. »Bibliarium er skabt som et kulturprojekt, der udforsker eksistentielle dilemmaer og spørgsmål, som mennesker til alle tider har stået overfor. Bibelen rummer nogle af de mest genfortalte historier, som er vigtige at kende til, fordi de haft indflydelse på udformningen af kulturer og samfund – også i Danmark,« siger Anne-Sofie Aabenhus, der er direktør for Bibliarium, i pressemeddelelsen og fortsætter: Bibliarium åbner 28. januar 2025 og har adresse på Gothersgade 148.Fold sammenLæs mereFoto: Jan-Erik Gullaksen. »Man finder spor af fortællingerne i litteratur og film, hvor syndefald, babelstårne, undergange og opstandelser har betydninger, som man kun fanger, hvis man kender til de bibelske fortællinger. Vi er glade for, at Bibliarium nu bliver en realitet.« Oplevelsescentret inviterer i første omgang skoleklasser og konfirmandhold på besøg. Bibliarium er designet med en bred appel, og planen er på sigt at åbne op for flere målgrupper. Bibliarium har modtaget en donation til etableringen fra Den A.P. Møllerske Støttefond på 15 millioner kroner og finansieres derudover via et tilskud på 3,4 millioner fra Borgfonden. Otte provstier i Københavns Stift bidrager desuden årligt til sikring af driften, skriver Bibliarium i pressemeddelelsen.",
        "metadata": {
            "source": "https://www.berlingske.dk/metropol/nu-skal-boern-laere-om-syndefald-babelstaarne-undergange-og-opstandelser",
            "image_url": null,
            "publication_time": "Tirsdag d. 28. januar 2025, kl. 15.41",
            "author": "Malthe Håkonssen",
            "related_links": [],
            "attachments": []
        }
    }
}