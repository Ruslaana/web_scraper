{
    "version": "1.0",
    "document": {
        "id": "https://www_berlingske_dk/virksomheder/ugebrevsselskaber-laegges-sammen-til-et",
        "title": "Ugebrevsselskaber lægges sammen til ét",
        "content": "»Vi står foran en modernisering og fornyelse af vores internetbaserede abonnements- og økonomistyringssystem, og her vil det være en omkostningsmæssig og kommerciel fordel at have tingene samlet under én hat,« siger chefredaktør Morten W. Langer. Ugebrevene skifter navne, men ikke indhold. »Aktieugebrevet kommer fremover til at hedde Økonomisk Ugebrev Formue, med binavnet Aktieugebrevet, og Nyhedsbrev for Bestyrelser kommer til at hedde Økonomisk Ugebrev Ledelse, med binavnet Nyhedsbrev for Bestyrelser,« fremgår det af ugebrevene.  Det fremhæves, at det redaktionelle indhold i de tre publikationer stort set ikke berøres af fusionen, og de tre publikationer fortsætter med et særligt nichefokus. »Sammenlægningen sker med henblik på at effektivisere virksomheden yderligere. Publikationerne har hidtil ligget i tre selvstændige juridiske enheder, men har haft samme chefredaktør, samme redaktion og anvendelse af det redaktionelle stof på tværs af publikationerne,« forklares det. ",
        "metadata": {
            "source": "https://www.berlingske.dk/virksomheder/ugebrevsselskaber-laegges-sammen-til-et",
            "image_url": "https://berlingske.bmcdn.dk/media/cache/resolve/image_x_large/image/62/625549/7079279-morten-w-langer.jpg",
            "publication_time": "Mandag d. 06. januar 2014, kl. 07.29",
            "author": null,
            "related_links": [],
            "attachments": []
        }
    }
}