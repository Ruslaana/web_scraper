{
    "version": "1.0",
    "document": {
        "id": "https://www_berlingske_dk/filmanmeldelser/giften-i-vandet",
        "title": "Giften i vandet",
        "content": "Det vigtige er, at den nye film underholder glimrende med sin grumme historie om en lille by i det landlige Iowa, hvor et hemmeligt fly med kemiske våben er styrtet ned og har forurenet vandet, så indbyggerne helt bogstaveligt drives til morderisk vanvid. Vores helte er ægteparret David og Judy, der er henholdsvis sheriff og læge, og hvis farligste fjende viser sig ikke at være de gale lokale, men derimod hæren, som for at hindre smitten i at sprede sig hensynsløst skyder civile ned. Det betyder, at »The Crazies« skildrer USA som en fascistoid politistat, mens den omvendt hylder styrken i et kærligt ægteskab - Timothy Olyphant og Radha Mitchell gestalter et par sympatiske hovedpersoner, og Breck Eisners instruktion er ikke splatter-morbid, men dog ganske makaber og formet med kløgtig sans for klassisk spænding.",
        "metadata": {
            "source": "https://www.berlingske.dk/filmanmeldelser/giften-i-vandet",
            "image_url": "https://berlingske.bmcdn.dk/media/cache/resolve/image_x_large/image/87/872977/2485704-giften-i-vandet.jpg",
            "publication_time": "Onsdag d. 21. april 2010, kl. 22.30",
            "author": null,
            "related_links": [],
            "attachments": []
        }
    }
}