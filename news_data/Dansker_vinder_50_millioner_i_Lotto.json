{
    "version": "1.0",
    "document": {
        "id": "https://www_berlingske_dk/samfund/dansker-vinder-50-millioner-i-lotto",
        "title": "Dansker vinder 50 millioner i Lotto",
        "content": "En dansker ramte aftenens vindertal og SuperTallet i Onsdags Lotto og vinder dermed den næststørste gevinst i danmarkshistorien. Den lyder på 49.937.681 kroner og er på vej til en spiller i Vordingborg. Det skriver Danske Spil. Vinderkuponen er købt i Boulevard Kiosken på Boulevarden i Vordingborg. Gevinsten kommer efter en anden dansker for knap tre uger siden vandt alle tiders største gevinst på hjemlig grund, da 135 millioner kroner kom i hus i Eurojackpot. Dagen efter faldt den største Joker-gevinst til dato, nemlig en gevinst på 43,8 millioner kroner, nummer to på listen over de største gevinster. I hvert fald frem til i aften, skriver Danske Spil. I aftenens Onsdags Lotto ramte to spillere de seks vindertal - den omtalte dansker og en finne - og de får dermed begge fingrene i de store puljer. Gevinsten er den næststørste danske gevinst nogensinde og er samtidig den største danske gevinst i Onsdags Lotto nogensinde. Vindertallene var i øvrigt: 4, 18, 20, 25, 37, 38, tillægstal: 11, 17, supertal: 20",
        "metadata": {
            "source": "https://www.berlingske.dk/samfund/dansker-vinder-50-millioner-i-lotto",
            "image_url": "https://berlingske.bmcdn.dk/media/cache/resolve/image_x_large_vertical/image/59/593141/5812168-lotto-kugler.jpg",
            "publication_time": "Onsdag d. 14. november 2012, kl. 21.44",
            "author": "Jesper Helmer",
            "related_links": [],
            "attachments": []
        }
    }
}