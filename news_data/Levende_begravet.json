{
    "version": "1.0",
    "document": {
        "id": "https://www_berlingske_dk/filmanmeldelser/levende-begravet",
        "title": "Levende begravet",
        "content": "At filmen dertil er en nervepirrende sanseoplevelse og en intelligent politisk thriller, der stiller skarpt på flere nuancer af Irak-krigen set fra et sted under jorden, er imponerende. Med et stramt, stramt manuskript af Chris Sparling har instruktør Rodrigo Cortés udfordret sig og ladet sin film udspille sig helt og aldeles inden i en kiste i Irak, hvor den nogle og trediveårige lastbilchauffør Paul Conroy vågner op, efter at den konvoy, han kører i, er blevet angrebet. Med inspiration fra Hitchcock, der (tilsyneladende) optog »The Rope« i én, lang optagelse, holder Cortés vores opmærksomhed i kort snor, mens Conroy kæmper for sin overlevelse ved hjælp af en lighter og en mobiltelefon. Ryan Reynolds har fået en helvedes sag for og smadrede på et tidspunkt kisten under de ugelange optagelser, men formidler måske derfor rollen med smittende klaustrofobi og god gammeldags grundangst.",
        "metadata": {
            "source": "https://www.berlingske.dk/filmanmeldelser/levende-begravet",
            "image_url": "https://berlingske.bmcdn.dk/media/cache/resolve/image_x_large/image/82/827461/3147448-begravet.jpg",
            "publication_time": "Onsdag d. 06. oktober 2010, kl. 22.30",
            "author": null,
            "related_links": [],
            "attachments": []
        }
    }
}