{
    "version": "1.0",
    "document": {
        "id": "https://www_berlingske_dk/internationalt/chilensk-brand-kan-fortsaette-i-tre-uger",
        "title": "Chilensk brand kan fortsætte i tre uger",
        "content": "CHILE: Det kan tage over tre uger at få bugt med den store skovbrand i den chilenske havneby Valparaiso, skriver BBC. »Det er svært at sige præcist, men det kommer uden tvivl til at tage lang tid. Måske længere end de 20 dage, der er blevet nævnt,« siger chefen for landets skovvæsen, Alfredo Mascareno. Mindst 16 personer er omkommet, og mange hundrede af hjem er blevet opslugt af flammerne i branden, der brød ud lørdag.  Tusindvis af indbyggere i Valparaiso er blevet evakueret, og Chiles præsident, Michelle Bachelet, har erklæret byen i undtagelsestilstand. Branden omfatter et 850 hektar stort skovområde, skriver det britiske medie. BNB ",
        "metadata": {
            "source": "https://www.berlingske.dk/internationalt/chilensk-brand-kan-fortsaette-i-tre-uger",
            "image_url": "https://berlingske.bmcdn.dk/media/cache/resolve/image_x_large/image/86/868228/7305371-chile-fire.jpg",
            "publication_time": "Mandag d. 14. april 2014, kl. 21.53",
            "author": null,
            "related_links": [],
            "attachments": []
        }
    }
}