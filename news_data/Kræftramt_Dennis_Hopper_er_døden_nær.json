{
    "version": "1.0",
    "document": {
        "id": "https://www_berlingske_dk/internationalt/kraeftramt-dennis-hopper-er-doeden-naer",
        "title": "Kræftramt Dennis Hopper er døden nær",
        "content": "Manden, der var 'Easy Rider' i filmen af samme navn i 1969, Dennis Hopper, er døden nær. Det oplyser hans advokat. Ifølge den 73-årige skuespillers læge vejer Hopper mindre end 45 kilo. Dennis Hopper offentliggjorde sidste år, at han var blevet diagnosticeret med prostatakræft. I januar sidste år gik Hopper og hans kone, Victoria Hopper, fra hinanden. Sagen er endt i en bitter skilsmissesag, men den igangværende sag er udskudt, da Dennis Hopper ifølge hans advokat er for svag til at deltage i sagen. Han vil dog fortsat møde op til en ceremoni til ære for afsløringen af hans egen stjerne på Hollywoods Walk of Fame. Dennis Hoppers gennembrud kom med 'Easy Rider', som han selv instruerede. Siden da har Hopper levet højt på få, men store roller i blandt andet krigsfilmen 'Dommedag Nu' (1979), David Lynchs 'Blue Velvet' (1986) og 'True Romance' (1993). Dennis Hopper er to gange blevet nomineret til en Oscar i 1970 og 1986. Den seneste nominering var for sin rolle i filmen 'Hoosier'. /ritzau/AFP",
        "metadata": {
            "source": "https://www.berlingske.dk/internationalt/kraeftramt-dennis-hopper-er-doeden-naer",
            "image_url": "https://berlingske.bmcdn.dk/media/cache/resolve/image_x_large/image/86/862135/2382195-dennis-hopper.jpg",
            "publication_time": "Fredag d. 26. marts 2010, kl. 02.37",
            "author": null,
            "related_links": [],
            "attachments": []
        }
    }
}