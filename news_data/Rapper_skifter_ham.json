{
    "version": "1.0",
    "document": {
        "id": "https://www_berlingske_dk/musikanmeldelser/rapper-skifter-ham",
        "title": "Rapper skifter ham",
        "content": "I 13 år var han en del af rapduoen UFO Yepha, hvorfor et album i samme genre da også lå først for. Men sådan skulle det ikke være, i stedet har UFO begået et kuld moderne singer/songwriter-sange, som tager tråden op fra de mest personlige og modne kapitler i UFO Yepha. UFO er flyttet til Svendborg med frue og afkom. Og han synes at have fundet ud af, at det er det, de hårde gør. Spille smart i Kbh. K kan enhver, men det andet kræver sin mand. Hovedparten af skæringerne præges af en skøn melodik og dynamik, der bare driver dem frem og frem. At UFO kunne synge, vidste vi heller ikke, men det kan han. UFO foragter ikke sin fortid, snarere byder han den et smukt »Farvel« i den fine, banale ballade af samme navn: »Jeg vil altid ha dig så kær/Kristian Humaidan 19 år«.",
        "metadata": {
            "source": "https://www.berlingske.dk/musikanmeldelser/rapper-skifter-ham",
            "image_url": "https://berlingske.bmcdn.dk/media/cache/resolve/image_x_large/image/70/704611/4636655-ufo.jpg",
            "publication_time": "Onsdag d. 26. oktober 2011, kl. 10.09",
            "author": "Thomas Søie Hansen",
            "related_links": [],
            "attachments": []
        }
    }
}