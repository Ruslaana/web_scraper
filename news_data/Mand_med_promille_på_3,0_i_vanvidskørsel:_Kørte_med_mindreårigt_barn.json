{
    "version": "1.0",
    "document": {
        "id": "https://www_berlingske_dk/danmark/mand-med-promille-paa-30-i-vanvidskoersel-koerte-med-mindreaarigt-barn",
        "title": "Mand med promille på 3,0 i vanvidskørsel: Kørte med mindreårigt barn",
        "content": "200. Så mange biler er i år blevet konfiskeret i forbindelse med vanvidskørsel af Midt- og Vestjyllands Politi. Det skriverTV 2. Torsdag ringede flere borgere til politiet for at anmelde en bilist, der stærkt slingrede kørte på vejene ved Ringkøbing. Her formåede et par bilister at stoppe bilen, inden politiet nåede frem. Da betjentene ankom, sad en 40-årig beruset mand bag rattet. Han havde en promille på 3,0. Han var dog ikke alene i bilen. »Han kører rundt med et barn på tre år,« oplyser Jens Claumarch, der er vagtchef ved Midt- og Vestjyllands Politi. Spirituskørsel med en promille over 2,0 betegnes som vanvidskørsel. En ny lov har siden 31. marts 2021 givet politiet mulighed for at beslaglægge biler i forbindelse vanvidsbilisme. Derfor blev den 40-årigs bil beslaglagt og er nu i politiets varetægt. Om det skal blive til en konfiskering, det er en afgørelse som retten skal tage stilling til Manden kan se frem til en frakendelse af kørekort og en fængselsstraf.",
        "metadata": {
            "source": "https://www.berlingske.dk/danmark/mand-med-promille-paa-30-i-vanvidskoersel-koerte-med-mindreaarigt-barn",
            "image_url": "https://berlingske.bmcdn.dk/media/cache/resolve/image_x_large/image/163/1631181/24304194-.jpg",
            "publication_time": "Fredag d. 30. december 2022, kl. 07.36",
            "author": "Lisa Maria Bilgrav",
            "related_links": [],
            "attachments": []
        }
    }
}