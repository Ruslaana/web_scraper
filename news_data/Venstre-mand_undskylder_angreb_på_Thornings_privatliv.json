{
    "version": "1.0",
    "document": {
        "id": "https://www_berlingske_dk/politik/venstre-mand-undskylder-angreb-paa-thornings-privatliv",
        "title": "Venstre-mand undskylder angreb på Thornings privatliv",
        "content": "Tirsdag eftermiddag kom Venstres folketingsmedlem Finn Thranum til at sige noget, han ikke skulle have sagt. TilJyllands-Postengik han i rette med statsminister Helle Thorning-Schmidts (S) privatliv. Ifølge V-politikeren bør det diskvalificere statsministeren, at hendes mand, Stephen Kinnock, bor i et andet land. »Det er ikke for mig idealet af en dansk kernefamilie, at du har en statsminister, hvis mand lever og ånder og bor i et andet land. Min statsminister skal være et forbillede for mig – et forbillede, der lever og bor, som vi danskere gør. Det der er sgu ikke et normalt parforhold,« sagde Finn Thranum til avisen. Nu undskylder han: »Jeg er ked af det. Jeg beklager. Med den udlægning, som sagen har fået, kan jeg fornemme, at jeg har udtrykt mig dårligt, og det er jeg ked af. Det må I virkelig undskylde. Jeg er faktisk ret flov over det,« siger Finn Thranum til Politiko.dk. Venstres folketingsmedlem Finn Thranum beklager angrebet på Helle Thorning-Schmidt. Foto: Steen Brogaard, Folketinget.Fold sammenLæs mere Da Politiko.dk fanger Finn Thranum over telefonen, er han netop ved at lægge etFacebook-opslagop, hvor han også undskylder episoden. I opslaget, som han læser højt for Politiko, står der: »I valgkampens hede kommer man nogle gange til at begå fejl og til at sige noget, man ikke mener. Det skete for mig i dag, hvor jeg har udtalt mig på en måde om Helle Thorning-Schmidt, som jeg beklager. Politik skal handle om politik, ikke om personer.« Direkte adspugt, om Finn Thranum er blevet sat på plads af Venstres ledelse, svarer han: »Nej, nej. Jeg har overhovedet ikke kommunikeret med Venstre. Det er ikke andet et kvarter siden, at jeg sagt citaterne til en anden journalist. Og det er jeg virkelig ked af. Undskyld,« siger Finn Thranum. I kølvandet på interviewet med Finn Thranum,har Jyllands-Posten taltmed Venstres næstformand, Kristian. Han tager afstand fraThranums udtalelser: »Jeg synes, det er langt over stregen. Det rager hverken Finn Thranum eller andre, hvordan Helle Thorning lever sit privatliv. Vi diskuterer politik, og vi har brug for at få en ny regering på grund af det politiske. Hvordan Helle Thornings privatliv er, er kun et spørgsmål for hende selv, og hverken for Finn Thranum eller nogle som helst andre,« fastslår Kristian Jensen.",
        "metadata": {
            "source": "https://www.berlingske.dk/politik/venstre-mand-undskylder-angreb-paa-thornings-privatliv",
            "image_url": "https://berlingske.bmcdn.dk/media/cache/resolve/image_x_large/image/33/330881/9316897-th.jpg",
            "publication_time": "Tirsdag d. 16. juni 2015, kl. 17.02",
            "author": "Søren Martin Olsen",
            "related_links": [],
            "attachments": []
        }
    }
}