{
    "version": "1.0",
    "document": {
        "id": "https://www_berlingske_dk/rejser/pattaya-bagsiden-af-turismen-i-thailand",
        "title": "Pattaya - bagsiden af turismen i Thailand",
        "content": "På Pattaya  hænger det solskoldede stam-publikum ud på barerne fra sidst på formiddagen og fordriver tiden med sprut, tatoveringer og mere eller mindre usikker sex. Læs også:Backpacker på business class Kald det Bakken på Viagra, kald det drengerøve i fri dressur eller kald det seksuel ældrepleje. Og det vil alt sammen være rigtigt.Pattaya, Thailands blakkede badeby to timers kørsel syd forBangkok, er somCosta del Solpå en dårlig dag i 1976 – gange 100.Her er disco-brøl og strandløver og bedagede herrer på jagt efter deres anden ungdom. Her er barpiger og -drenge, der leverer seksuel tilfredsstillelse for kolde kontanter, og her hænger hardcore stam-publikummet ud på barerne med tilbagestrøget hår og solskoldene overarme langsPattayaBeach Road fra sidst på formiddagen og fordriver i øvrigt tiden med sprut, tatoveringer og mere eller mindre usikker sex.Det var min ven, Jürgen, der havde lokket mig på afveje efter en omstigning iBangkok, der havde givet en ekstra dag.»Hvad skal vi se,« havde jeg uforsigtigt spurgt.»Har du nogensinde været i Pattaya?«»Nej.«»Jamen, så kører vi,« sagde han.»Vil jeg kunne lide det?« spurgte jeg, da vi sad i bilen.»Nej,« svarede han med et stort smil. Manicure, lodsedler og syndsforladelse.Vi betalte for at sidde på et par af strandstolene påPattayaBeach og hvile ud efter turen efter at have tjekket ind på et af hotellerne i en af sidegaderne. Vi betalte også for at få masseret fødderne.Blunde kunne man sikkert i skyggen under solen, men at se havet var ikke muligt i trafikken af rastløst ræsende vandscootere og utrættelige sælgere af alt mellem himmel og strandkant.Her var frugtsælgere, issælgere, sodavandssælgere, kokosmælksælgere og sælgere af manicure, massage, lodsedler og syndsforladelse. Det sidste kun for buddhister, som slap med 20 baht - 3-4 kr.Alternativt kunne man også forbedre sin karma og af fuglehandlere købe en lille spurv i bur og slippe den fri. Men bagefter går fuglehandleren hjem og fanger nogle andre. Amerikanske marinesoldaterSidst på eftermiddagen foretog vi et planmæssigt tilbagetog til en af barerne langs strandvejen for at se solen gå ned over Siam Bugten.Her sad jeg med min San Miguel Light-øl og fordrev tiden med i smug at forsøge at læse, hvad der stod med hvide bogstaver på den store, sorte T-shirt, der svøbte sig om den svulmende mave på manden, der sad ved disken og stirrede sløvt, mens han mekanisk slog asken af sin cigaret med pegefingeren. Jeg ville ikke selv være i stand til at tilbringe en uge her. På den anden side forekom her ikke så slemt, som rygterne havde villet vide.For få årtier siden lå her på stranden et lille malerisk fiskerleje, men så kom først amerikanerne; den amerikanske flådes skibe lodsede i hundredvis af marinesoldater i land af gangen og grundlagde derved Pattayas natteliv. Siden kom europæerne, og i dag også mænd fra Mellemøsten,Indien,KinaogRusland. Dem fraRuslandtager også konen og børnene med. The walking streetI strandvejens sidegader ligger overlæssede souvenirbutikker, fastfoodrestauranter og apoteker, der skilter med, at her kan man købe Viagra uden recept, foruden hoteller, go-go-barer og barer i almindelighed. I go-go-barerne danser mere eller mindre nøgne piger, eller de optræder med unævnelige kunster. Unævnelige i betydningen »klamme«. Som aftenen skrider frem, bliver trængslen af syndige vandrere tættere, og ind imellem presser cykel- og knallerttrukne gadekøkkener sig. De frister ikke alene med stegte pølser og kylling på pind, men også ristede græshopper og andre knasende sprøde insekter.Nede for enden af strandvejen ligger gågaden – den hedder »The Walking Street« – her fås det hele bare endnu mere koncentreret. Da vi forlod baren, drejede manden i den store, sorte T-shirt sig og dens tekst åbenbarede sig:»Good guys go to Heaven Bad guys go toPattaya« Tja, det er sikkert rigtigt: fine fyre kommer I himlen, og de slemme drenge tager tilPattaya.",
        "metadata": {
            "source": "https://www.berlingske.dk/rejser/pattaya-bagsiden-af-turismen-i-thailand",
            "image_url": "https://berlingske.bmcdn.dk/media/cache/resolve/image_x_large_vertical/image/36/361470/6863907-rejseliv-imported-photo.jpeg",
            "publication_time": "Tirsdag d. 16. juni 2009, kl. 09.00",
            "author": "Jan Hedegaard",
            "related_links": [],
            "attachments": []
        }
    }
}