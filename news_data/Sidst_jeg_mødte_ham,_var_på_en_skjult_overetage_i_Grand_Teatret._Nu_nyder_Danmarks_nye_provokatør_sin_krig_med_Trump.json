{
    "version": "1.0",
    "document": {
        "id": "https://www_berlingske_dk/skaerm/sidst-jeg-moedte-ham-var-paa-en-skjult-overetage-i-grand-teatret-nu-nyder",
        "title": "Sidst jeg mødte ham, var på en skjult overetage i Grand Teatret. Nu nyder Danmarks nye provokatør sin krig med Trump",
        "content": "Kritikere, der måtte mene, at dansk film er for logrende og legesyg, må vare deres mund. Med premieren på »The Apprentice« er dansk film bogstavelig talt på alle læber, og den dansk-iranske instruktør Ali Abbasi er ikke bare kandidat til festivalens Guldpalme. Han er også pludselig en stemme, man lytter til i den amerikanske valgkamp. Abassis film, der kan oversættes til »Lærlingen« og er opkaldt efter Trumps legendariske tv-show, er et ætsende portræt af den amerikanske præsidentkandidat, der fremstilles som en forfængelig voldtægtsmand og frådende magtmenneske. Ali Abbasi står mellem Sebastian Stan, der spiller Trump og den bulgarske skuespillerinde, Maria Bakalova, der spiller Ivana Trump i Cannes, hvor filmen »The Apprentice« er med i hovedkonkurrencen.Fold sammenLæs mereFoto: Valery Hache/AFP/Ritzau Scanpix. Ikke at den slags anklager er nyt land for den 43-årigeAli Abassi. Sidst, jeg mødte ham, fik han dødstrusler efter filmen »Holy Spider«, der fortalte om det latente kvindehad, der gennemsyrer Irans dobbeltmoralske kultur, hvor gadeprostitution trives lige ved siden af de største religiøse helligdomme. Vi mødtes på en skjult overetage over Grand Teatrets store sal. Abassi var i hvid T-shirt og talte dæmpet, mens hans historie var farverig. Iran havde truet med at trække deres officielle Oscar-kandidat fra prisfesten, hvis hans film blev nomineret, sagde han. Abassis holdning? Det lød da som en god idé. Kvinder er alligevel uden krop i iransk film, sagde Abassi. Med »Holy Spider« ville han netop give dem både ansigt, liv og legeme. Filmen endte som Danmarks Oscar-kandidat, men blev ikke nomineret. Nu er det den amerikanske højrefløj, han har lagt sig ud med. Trump-lejren har truet med at sagsøge Ali Abassi for en film, der fremsætter »åbenlyst falske påstande« og er »ren fiktion, som sensationaliserer løgne, som for længst blevet afkræftet,« som Steven Cheung, der arbejder for Donald Trumps kampagnekontor, har sagt til medietDeadline. Hvis meldingen skulle skræmme Abassi, må skuffelsen være til at mærke i Trump-lejren. At følge Ali Abassi under filmfestivalen i Cannes, er som at se et sommervarmt barn, der endelig kommer til stranden. Efter premieren mandag aften, hvor instruktøren modtog enorme klapsalver, tog han mikrofonen for at forklare, at hans film er et nødvendigt svar på tidens politiske strømninger. »Mange folk spurgte mig, hvorfor vi ville lave en film om Trump. Hvis vi ville fortælle noget om verdens tilstand, kunne vi lave en metaforisk film. »Hvorfor ikke lave en film omAnden Verdenskrig?«, sagde de. »Hvad med en film om Romerriget?« Men der er ikke nogen pæn metaforisk måde at håndtere den voksende fascisme på. Der er kunthe messy way. Vi må holde op med at være pæne. Gode folk har været stille for længe. » 27-årige Maria Bakalova har blandt andet været Oscar-nomineret for sin rolle i »Borat Subsequent Moviefilm«. Derudover er hun aktuel i Jerry Seinfelds »Unfrosted«. Her poserer hun for pressen i Cannes.Fold sammenLæs mereFoto: Sarah Meyssonnier/Reuters/Ritzau Scanpix. Og »The Apprentice« ermessy. Manuskriptet er skrevet af den anerkendte politiske journalist, Gabriel Sherman, der har skrevet for Vanity Fair, New York Magazine, og som havde Det Hvide Hus som sit stofområde, mens Trump var præsident. Flere af filmens elementer er da også taget fra virkeligheden. Som for eksempel den voldtægt af Ivana Trump, som indgik i parrets skilsmissesag fra 1990. Det starter med et skænderi, hvor hun kritiserer ham. »Du ligner en appelsin i ansigtet, du er ved at blive fed og du er ved at blive skaldet,« siger hun, før han river hende ned på gulvet. »Fandt jeg dit g-punkt?,« spørger han bagefter. Den iskolde stil lærer han blandt andet af den notorisk berygtede advokat, Roy Cohn, der i en faustisk pagt lærer den unge Trump alle sine beskidte trick. Blandt dem er rådet om aldrig at vige, altid at falde fjenden i struben. Angrib og vind. Det er ikke et venligt portræt, men Ali Abassi er heller ikke bange for at gå efter det, han vil. Ved tirsdagens pressemøde i Cannes sagde han selv, at han har et mindre pr-arrangement i kikkerten senere på året. »Vi kalder det for det amerikanske præsidentvalg«, sagdeAbassimed et skævt smil. Også i den forstand skiller instruktøren sig ud. Dansk film har længe hentet sin force i det nære, det varme. Bliver lykken brudt, kommer der stensikkert en løsning inden rulleteksterne begynder. Blandt tidens mest sete danske biograffilm er »Rom« om et ældre ægtepar, hvor hun møder en gammel flamme, mens den næste succes er endnu et afsnit i filmatiseringerne af Jussi Adler Olsens »Afdeling Q«-serie. Intet ondt om de to film, men grænsesøgende og nyskabende kan man ikke kalde dem. Her kommer Ali Abassi ind på scenen med et mere radikalt billedsprog og historievalg. Filmen »Shelley« fra 2016 lyder så uhyggelig, at jeg først får den set, når nogen vil holde mig i hånden undervejs. »Grænse« er en socialrealistisk troldefilm med en sexscene, der overskrider den normale grænse mellem det mandlige og det kvindelige. Den er fra 2019, før ord som nonbinær og transition blev del af det almene ordforråd. I »Holy Spider« var det ikke bare emnevalget, men også den tydelige filmvold, der skabte opmærksomhed. Ali Abassi vil have, at vi kan mærke ubehaget, når en luder bliver kvalt. For ham er vold ikke underholdning. Det er virkelighed. Det samme er det amerikanske præsidentvalg, og det er umuligt ikke at se, hvordan »The Apprentice« allerede er en del af det. The New York Timesspekulerer tilmed i, om filmen er så kritisk, at det kan få den modsatte effekt og skabe en sympati for Trump. Andre mener, at den er det endelige dødsstød til en kandidat i evig modvind. Ali Abassi selv undveg spørgsmålet om sin politiske film på Cannes. I stedet for at forholde sig til, hvorvidt en dansk filmskaber skal portrættere en politiske kandidat i et valgår, sagde han, at han har mistet sin optimisme. »Jeg har mistet troen på, at vi kan overvinde det onde med humanisme,« sagde han som forsvar for sin film. At den gør ham til et navn uden for de snævre kunstneriske cirkler, er han fuldt også bevidst om. Som Ali Abassi selv sagde til det internationale pressekorps: »Næste gang jeg tager til Japan, vil folk kende mit navn.« Alt tyder på, at han får ret. Det er også på tide.",
        "metadata": {
            "source": "https://www.berlingske.dk/skaerm/sidst-jeg-moedte-ham-var-paa-en-skjult-overetage-i-grand-teatret-nu-nyder",
            "image_url": "https://berlingske.bmcdn.dk/media/cache/resolve/image_x_large/image/179/1797170/24708422-epa11357072-iranian-director-ali-abbasi-attends-th.jpg",
            "publication_time": "Tirsdag d. 21. maj 2024, kl. 20.15",
            "author": "Sarah Iben Almbjerg",
            "related_links": [],
            "attachments": []
        }
    }
}