{
    "version": "1.0",
    "document": {
        "id": "https://www_berlingske_dk/virksomheder/wordfeud-har-forgyldt-ung-nordmand-50-millioner-i-pengetanken",
        "title": "Wordfeud har forgyldt ung nordmand: 50 millioner i pengetanken",
        "content": "For omkring fire år siden sad alle og dystede mod hinanden, ord mod ord, smartphone mod smartphone. Wordfeud hedder succesappen, som den unge nordmand Håkon Bertheussen har opfundet. Appen blev lanceret i 2010 men blev først for alvor en succes et par år efter.  Og for tromsøboen, der er hjernen bag den scrabble-lignende ordapp, har 2015 været et særdeles godt år. Han har således sidste år øget sin formue med med 400 pct. i forhold til året før. Formuen er nu på næsten 50 millioner norske kroner. Det skriver det norske medieDagens Næringsliv. Håkon Bertheussen fortalte tidligere på året tilDagens Næringsliv, at appen har samme antal brugere i dag, som den havde for fire år siden.  Håkon Bertheussen havde sidste år en nettoindtægt på omkring halvanden millioner norske kroner, og han betalte 826.038.000 norske kroner i skat i 2015, en stigning på 233 pct. i forhold til året før. Det viser deskattetal, som de norske myndigheder netop har offentliggjort. De nyeste skattetal fra Norge, der netop er blevet offentliggjort.Fold sammenLæs mere Offentliggørelsen af alle nordmænds skattetal er en tilbagevendende årlig begivenhed, som bliver imødeset blandt norske medier, der lige nu flyder over med historier om stenrige og nyrige nordmænd og deres skatteoplysninger.  Skattetallene viser, at den gennemsnitlig indkomst i Norge var i 2015 309,078 norske kroner, det er en stigning på 5,5 pct. i forhold til året før. Den bedst tjenende normand sidste år var finansmanden Trond Mohn, der producerer rør og pumpesystemer til olieindustrien. Det viser skattetal-registret fra de norske myndigheder.",
        "metadata": {
            "source": "https://www.berlingske.dk/virksomheder/wordfeud-har-forgyldt-ung-nordmand-50-millioner-i-pengetanken",
            "image_url": "https://berlingske.bmcdn.dk/media/cache/resolve/image_x_large/image/15/157545/15096068-wordfeud.jpg",
            "publication_time": "Lørdag d. 15. oktober 2016, kl. 09.59",
            "author": "Malthe Sommerand",
            "related_links": [],
            "attachments": []
        }
    }
}