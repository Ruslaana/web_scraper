{
    "version": "1.0",
    "document": {
        "id": "https://www_berlingske_dk/internationalt/ny-rapport-gaar-stik-imod-hidtidige-konklusioner-fremmed-magt-staar",
        "title": "Ny rapport går stik imod hidtidige konklusioner: Fremmed magt står bag flere tilfælde af Havana-syndromet",
        "content": "I årevis har det været et mysterium, hvad der rammer amerikanske diplomater og embedsfolk, der pludselig får det dårligt. Siden er det blevet kaldt Havana-syndromet, da de første beretninger kom fra medarbejdere på den amerikanske ambassade i cubanske Havana. Der har været spekuleret i, om fremmede magter kunne stå bag sygdommen, der har ramt personale i Det Hvide Hus, CIA-officerer, FBI-agenter og militærofficerer. Også familiemedlemmer til ansatte i staten er blevet såret af et »hemmeligt våben«. Ganske opsigtsvækkende konkluderer efterretningsudvalget i Repræsentanternes Hus, at detersandsynligt, at en fremmed magt står bag flere tilfælde af Havana-syndromet. Det skriverCBS News.  Breaking: The House Permanent Select Committee on Intelligence has released an unclassified report into the IC and its work on Havana Syndrome, or Anomalous Health Incidents. From the first lines of the executive summary: \"It appears increasingly likely that a foreign adversary…pic.twitter.com/AMm52Vuggh Udvalget, der er ledet af Republikanerne, har udgivet en uklassificeret tisiders rapport om dets undersøgelser af syndromet. »Det synes mere og mere sandsynligt, at en udenlandsk modstander står bag nogle af tilfældene,« lyder det i rapporten, hvor syndromet omtales som »anormale helbredshændelser«. Alle berørte har det til fælles, at de oplever de samme mærkelige symptomer. Hjerneskader, hovedpine, hukommelsesproblemer, høretab, svimmelhed og mærkelige lydindtryk er blandt symptomerne. En tidligere rapportfra 2023, som den øverste chef for alle de amerikanske efterretningstjenesters kontor havde igangsat, nåede efter flere års undersøgelse frem til det modsatte resultat. Den konkluderede, at det var »meget usandsynligt«, at en udenlandsk modstander stod bag de mystiske skader, da der »ikke er troværdige beviser for, at en udenlandsk modstander har et våben eller en indsamlingsanordning, der forårsager anomale helbredshændelser«. Efterretningsudvalget i Repræsentanternes Hus skriver i dets rapport, at rapporten fra 2023 »manglede analytisk integritet«. Det fremgår også, at efterretningsudvalget beskylder efterretningstjenesterne for at forsøge at forhindre udvalgets efterforskning. »Vi har ikke desto mindre været i stand til at indsamle væsentlige beviser, og jeg har grund til at tro, at dets påstande om miljømæssige eller sociale faktorer, der forklarer anomale helbredshændelser, er falske,« siger Rick Crawford til CBS News. Han er formand for udvalget. I januar var i alt 334 amerikanske embedsmænd kvalificeret til støtte i kølvandet på symptomer på Havana-syndromet. Langt flere tilfælde kan altså have fundet sted. Den øverste chef for de amerikanske efterretningstjenesters kontor siger i en kommentar til amerikanske medier, at det er uenigt i mange af udvalgets foreløbige resultater Det såkaldte Havana-syndromhar undret eksperter i årevis. Første gang, der kom fokus på sygdommen, var i 2016, da medarbejdere ved den amerikanske ambassade klagede over besynderlige symptomer. Inden da var nogle diplomater vågnet om natten i deres hjem, da de havde følt stærkt ubehag. De fortalte, at de hørte lyde, der lød som insekter eller metal, der blev trukket hen over gulvet, skrevBerlingskei 2021. Man har længe mistænkt, atder var tale om en slags våben– muligvis russisk, lød en af teorierne – der var rettet mod de amerikanske diplomater. Efter de første rapporter i 2016 om symptomerne har andre amerikanske embedsmænd og diplomater verden over klaget over de samme sygdomstegn. Tidligere på året kom resultaterne af to medicinske studier, der har undersøgt sagen. Ingen af dem fandt fysiske skader eller ændringer på de patienter, der skulle lide af syndromet, skrevThe Guardiandengang.",
        "metadata": {
            "source": "https://www.berlingske.dk/internationalt/ny-rapport-gaar-stik-imod-hidtidige-konklusioner-fremmed-magt-staar",
            "image_url": "https://berlingske.bmcdn.dk/media/cache/resolve/image_x_large/image/186/1865724/24847619-det-var-p-den-amerikanske-ambassade-i-havana-at.jpg",
            "publication_time": "Fredag d. 06. december 2024, kl. 18.55",
            "author": "Kalinka Aaman Agger",
            "related_links": [],
            "attachments": []
        }
    }
}