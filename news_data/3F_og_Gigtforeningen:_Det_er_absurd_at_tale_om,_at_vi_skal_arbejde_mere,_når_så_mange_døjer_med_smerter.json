{
    "version": "1.0",
    "document": {
        "id": "https://www_berlingske_dk/kommentatorer/3f-og-gigtforeningen-det-er-absurd-at-tale-om-at-vi-skal-arbejde",
        "title": "3F og Gigtforeningen: Det er absurd at tale om, at vi skal arbejde mere, når så mange døjer med smerter",
        "content": "Det var chokerende læsning, da der for nylig kom nye tal fra en undersøgelse foretaget af Arbejdstilsynet, somA4 Arbejdsmiljøhar trukket tal fra. Næstenhver tredje lønmodtagerhar ofte eller altid smerter i kroppen. Og tallet er desværre steget siden sidste måling i 2021. Dykker man længere ned i tallene, dækker de over en stor ulighed. Ikke overraskende er det de fysisk hårde job, som besættes af ufaglærte og faglærte, der er særlig hårdt ramt. 42 procent af rengøringsassistenternearbejder hver dag eller ofte med smerter. Hos maskinoperatørerne er det 40 procent. Og lagerarbejderne 38 procent. Ikke nok med det, så viser3Fs egne talfra 2019, at over halvdelen af 3Ferne tager smertestillende medicin. Det er skævt. Det er urimeligt. Og det er ulighedsskabende. Vi skal vende udviklingen. Det kalder på politisk handling. Nu. Af samme grund er det derfor absurd at tale om, at vi skal arbejde mere og mere. Måske passer det ind i velordnede regneark på Slotsholmen med kantineordninger. Men ude i den brogede virkelighed i skurvognen, hvor smertestillende medicin er en del af madpakken, går regnestykket ikke op. Det er absurd at tale om, at vi skal arbejde mere og mere, mener de to skribenter.Fold sammenLæs mereFoto: Søren Bidstrup. Hverken pisk eller gulerod får en mand med slidgigt i knæene til at løbe. Så skulle vi ikke starte omvendt? Starte med at se på, hvordan vi forebygger nedslidning og muskel- og skeletsygdom bedre, så flere kan blive på arbejdsmarkedet. For den gode nyhed er, at vi kan gøre langt mere, end vi gør i dag. Det kræver et godt arbejdsmiljø, hvor vi reducerer nedslidning og smerter. Men selv med et godt arbejdsmiljø kan muskel- og skeletsygdom i knæ, ryg og skulder ramme alle. Det er dog vanskeligere at forene smerter med et fysisk hårdt arbejde. Derfor har vi også brug for et stærkt offentligt sundhedsvæsen, der sætter tidligt ind med behandling af muskel- og skeletsygdom. Sådan er det desværre langt fra i dag, hvor brugerbetaling til fysioterapeuten eller lange ventelister til specialisten alt for ofte spænder ben for den optimale behandling. Der er derfor dobbelt op på ulighed i sundhed, når vi taler muskel- og skeletlidelser. Der er en myriade af forhindringer i at få en hurtig behandling. En ting er, at lægeindkaldelser og prøvesvar ofte er på et akademisk sprog, der kan være uforståeligt for almindelige mennesker. Noget andet er tidshorisonten for at få en tid ved egen læge. Sådan skal det ikke være. Derfor skal vi have en national handlingsplan for muskel- og skeletsygdom. En handlingsplan, der prioriterer en af de største folkesygdomme i Danmark højere. En handlingsplan med mål og midler. En handlingsplan, der gør op med ulighed i sundhed og sikrer flere gode og aktive år med arbejde og familie. For der er en grænse for, hvor meget vi skal lægge ryg til. Vi skal passe bedre på 3Feren og de andre hårdtarbejdende danskere med dårlige knæ, smertefulde rygge og ømme skuldre. Vi har nemlig hårdt brug for dem. Lene Krabbe Dahl er forbundssekretær i 3F, og Mette Bryde Lind er direktør i Gigtforeningen ",
        "metadata": {
            "source": "https://www.berlingske.dk/kommentatorer/3f-og-gigtforeningen-det-er-absurd-at-tale-om-at-vi-skal-arbejde",
            "image_url": "https://berlingske.bmcdn.dk/media/cache/resolve/image_x_large/image/178/1788018/24688333-mette-bryde-lind---direktr-for-gigtforeningen.jpg",
            "publication_time": "Fredag d. 26. april 2024, kl. 08.17",
            "author": null,
            "related_links": [],
            "attachments": []
        }
    }
}