{
    "version": "1.0",
    "document": {
        "id": "https://www_berlingske_dk/kommentatorer/dum-og-doven-mediekritik-afsloerer-at-putins-propaganda-virker",
        "title": "Dum og doven mediekritik afslører, at Putins propaganda virker",
        "content": "Mediernes dækning af krigen i Ukraine bliver kritiseret fra to fronter. På den ene side lyder påstanden, at vi i for høj grad lader prorussiske stemmer komme til orde. Som da Berlingske kort før krigens udbrud bragteet stort interviewmed Flemming Rose, og vi fik denne svada: »Jeg tror ikke, der i september 1939 var mange aviser, som interviewede »tysklandskendere« om, hvorfor Tyskland selvfølgelig måtte reagere på de polske provokationer.« Sådan skrev Uffe Gardelpå Facebook. Han er ligesom Rose en journalist med stort kendskab til Rusland, og de to herrer hari flere omgangekritiseret hinanden forenøjethed i debatterom Putin og Rusland. Nu mente Gardel så, at Rose var en »putinist«, som man slet ikke skulle tale med. Vores holdning på Berlingske var en anden. Jeg er personligt uenig i flere af Flemming Roses vurderinger. Jeg mener, at han har undervurderet risikoen for, at Putin ville gå til angreb, og at han i for høj grad køber russiske forklaringer om konflikter med Vesten. Men jeg er som debatredaktør også overbevist om, at vi ikke kun skal bringe synspunkter, som flugter med Berlingskes lederlinje. Ikke mindst når indsatserne er så høje, som de er i krigstid. Så længe vi gør det med kvalificerede stemmer, kan vi kun blive klogere af at lade forskellige skoler bryde klinger, men det har nogle af de mest engagerede debattører svært ved at acceptere. Da Berlingske bragteet interview om Ukraine-krigenmed den amerikanske tænker, Francis Fukuyama, skrev den russofile, nu tidligere DFer Marie Krarupfølgende på Facebook: »Denne artikel afslører, at liberale samt Berlingske ikke har fattet en bjælde af, hvad der foregår i verden«.  Denne artikel afslører, at liberale samt Berlingske ikke har fattet en bjælde af, hvad det foregår i verden. Se et... Igen skød man på mediet, fordi det bragte et udsagn, man selv var uenig i. Men vi må fastholde, at det selvfølgelig er relevant at høre, hvad Fukuyama, som er berømt for at have erklæret historiens afslutning efter Sovjets sammenbrud, mener om krigens genkomst i Europa. Marie Krarup tilhører højrefløjen på den mediekritiske front, som er mest aktiv. Igen og igen hører vi, at medierne har ladet sig gribe af følelser for den ukrainske sag. Og at medierne undertrykker »det russiske perspektiv«. Det var læsningen, da danske journalisters fagblad, Journalisten, tidligere på månedeni en overskrift konkluderede, at »medierne hoppede i med begge ben, da Christiansborg valgte Ukraines side«. I artiklen fremførte flere kommentatorer og forskere, at danske journalister havde ofret objektiviteten, mens de fik travlt med at råbe »Slava Ukraini« og hejse Ukraines blå-gule flag over det hele. Desværre var artiklen blottet for selvstændig research om, hvordan krigen egentlig er blevet dækket. Flere af de vinkler, kritikerne efterlyste, er faktisk blevet dækket indgående, som DR Deadline-vært Lotte Folke ogsågjorde opmærksom på.  Underligt data-løs artikel. Synes fx i mit eget lille hjørne her i@Deadline_drvi har haft fat i flere af de kritiske vinkler der nævnes + nogle der ikke nævnes#dkmedierhttps://t.co/hbFoShgbSt I Berlingske har kronikører både advaret mod, hvordan vestlige sanktioner kansuge os ind i krigen, og hvordan en eskalering kan føretil atomkrig. Vi har også interviewet kritikere af den vestlige linje somMarie KrarupogKasper Støvring. Der er noget dybt useriøst og dovent over kritikken. Senere på måneden var det tre forskere fra Danmarks Medie- og Journalisthøjskole, som i en kronik i Politikengentog påstandenom, at der mangler balance i danske mediers dækning af krigen. De tre afslørede dog først og fremmest, at de ikke forstår, hvad kritisk objektivitet går ud på. De to parter i krigen kan ikke ligestilles. Den ene er aggressor, den anden forsvarer sig. Den ene er et fuldtonet diktatur, den anden et skrøbeligt demokrati. Vi skal naturligvis dækkemulige ukrainske krigsforbrydelser, og vi skal gerne kaste et kritisk blik på ukrainske nationalistershistoriske samarbejdemed Hitlers Tyskland, men vi må ikke falde for en falsk balance mellem de to parter. Putin fører for øjeblikket en hæmningsløs propagandakrig, og det er ikke seriøs journalistik bare at viderekolportere russiske løgne »for balancens skyld«. De tre medieforskeres bedste bud på en russisk kilde, som manglede at blive hørt, var Putins talsmand, Dmitrij Peskov. Forskerne bragte et langt Peskov-citat om, hvordan russerne er »bange for NATO«, men de evnede ikke at vise antydning af skepsis eller kritisk sans over for udsagnet. De afslørede heller ikke den mindste viden om, hvordan Peskovs fordrejninger er led i en nøje tilrettelagt propagandakrig. Det er altså ikke sådan, at vi skal dække krigen i Ukraine. Vi skal ikke kritikløst holde mikrofonen for en diktators håndlanger. Det journalistiske ideal kan heller ikke være en blank moralsk relativisme. En finsk journalist, som for øjeblikket er fellow påConstructive Institutepå Aarhus Universitet, Jecaterina Mantsinen, skriver iet blogindlægom en diskussion, hun havde for nylig med sine fellows om dækningen af krigen. »Konstruktiv journalistik« er en journalistisk skole, som kritiserer pressen for at være for fokuseret på konflikter, og debatten den dag handlede om, hvordan man kunne dække krigen »konstruktivt«. Jecaterina Mantsinen skriver, at hun blev overrasket over den »uvidenhed og naivitet om Rusland«, som de danske konstruktivister gav udtryk for. En af dem mente ligefrem, at det var »partisk« at kalde Putin en »aggressor«. Så er man blevet så konstruktiv, at man bøjer sig for en krigsførende nations løgn. Men det er altså et objektivt faktum, at Putin egenhændigt har taget initiativ til at indlede en ulovlig invasion af et andet land; altså at han er en aggressor. Det burde uafhængige kritiske journalister kunne slå fast uden at tvivle på deres egen dømmekraft.",
        "metadata": {
            "source": "https://www.berlingske.dk/kommentatorer/dum-og-doven-mediekritik-afsloerer-at-putins-propaganda-virker",
            "image_url": "https://berlingske.bmcdn.dk/media/cache/resolve/image_x_large_vertical/image/154/1543553/24079508-epaselect-russia-putin-annual-news-conference.jpg",
            "publication_time": "Lørdag d. 30. april 2022, kl. 08.00",
            "author": "Pierre Collignon",
            "related_links": [],
            "attachments": []
        }
    }
}