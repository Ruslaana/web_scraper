{
    "version": "1.0",
    "document": {
        "id": "https://www_berlingske_dk/virksomheder/bosch-boss-vil-vaere-klimaneutral-og-jage-dieselspoegelset-vaek",
        "title": "Bosch-boss vil være klimaneutral og jage dieselspøgelset væk",
        "content": "Bosch er en af den slags virksomheder, der kan virke lidt anonym. Det er en af Tysklands største og ældste virksomheder. Og mange af os har måske en Bosch-boremaskine eller -støvsuger stående uden at tænke nærmere over, hvor mange Bosch-produkter vi faktisk er omgivet af i vores hverdag lige fra varmetermostater til de komponenter, der sidder i de fleste af verdens biler. På samme vis er Volkmar Denner heller ikke ikke typen, der gør særligt væsen af sig. Som fysiker tænker Bosch-bossen i tal, teknik og videnskab. Som schwaber er han omhyggelig, flittig og nøjsom. »The Brain« – »Hjernen« – kalder man ham internt. Men han har en plan, og den er ambitiøs: Allerede næste år skal Bosch være klimaneutral som den første store globale virksomhed, der nulstiller sin CO2-udledning. Det er ganske enkelt »den sidste nedtælling«,bedyrede han forleden, da han meldte ud med sit store klimaryk. »Vi ser klimahandling som vores ansvar og mener, at vi skal handle nu,« fastslog Bosch-bossen.  The key questions aboutClimateActionthat all companies have to answer: why not now, why not us? Bosch CEO Volkmar Denner in his new blog entry.https://t.co/QkuNzywGyM#DennersView#BoschAPC Udmeldingen er markant selv for en virksomhed, der i forvejen afsætter halvdelen af sit forsknings- og udviklingsbudget på otte mia. dollar til miljørelateret teknologi. Men den støder også på kritik, som i den tyske avisHandelsblatt, hvor en kommentator spørger: »Er det virkelig handling ud fra overbevisning eller blot en afledningsmanøvre, fordi bilindustrien efter dieselaffæren er under pres?« Dermed hentydes til den skygge, der også har hængt over Bosch som storleverandør til bilbranchen og mere specifikt leverandør af denkomponent, som gjorde det muligt for blandt andre VW at snydemed udledningen fra dieselbiler. Selv om Bosch holder på, at det var op til bilproducenterne selv at programmere softwaren i den komponent, gik selskabet alligevel i 2017 med til atbetale over 327 mio. dollar i et forligi USA for at undgå videre tiltale. Volkmar Denner har selv tidligereopfordret bilindustrientil at »gøre mere, end hvad den skal« på miljøfronten og bakket op om strengere miljøkrav og teststandarder. Men selv om Bosch også satser stort på elbilteknologi, er han ikke klar til at afskrive forbrændingsmotoren og specielt ikke dieselmotoren, og han meldte sidste år om et »gennembrud« med teknologi, der sænker udledningen fra dieselmotorer markant. »Når det gælder klimaaftryk, er der i dag ikke så langt mellem forbrændingsmotorer og elmotorer,« skrev han sidste år i etklimaindlæg, hvor han gør op med »myten om klimaneutrale elbiler«. Boschs forskningscenter ved hovedsædet i Renningen i det sydlige Tyskland. Det er Bosch som virksomhed, der bliver klimaneutral – al produktion, administration og forskning – og ikke selskabets produkter.Fold sammenLæs mereFoto: SEBASTIAN GOLLNOW / dpa / AFP / Germany OUT / Ritzau Scanpix. Den 62-årige Denner har været chef for Bosch siden 2012, og han er Bosch-mand ind til benet med 33 år i virksomheden, der som han selv har hjemme nær Stuttgart. Han henviser ofte til, at han tænker som en videnskabsmand, og meget af hans karriere i Bosch har været optaget af forskning og udvikling – et område, han i øvrigt har beholdt det øverste ansvar for oven i topchefrollen. Ved udnævnelsen så mange valget af netop ham som et signal om, at Bosch ville rykke væk fra sin massive vægt på bildele, og han har trukket meget i retning af digitale løsninger og smart-teknologi. »Teknik er en del af min livseliksir,« sagde han for et par år siden til avisenSüddeutsche Zeitungog illustrerede sin begejstring for det smarte hjem med, at når han som schwaber har været vant til at skrue ned for termostaten på badeværelset, når han åbnede vinduet, var det skønt med en termostat, der gør det selv. FAKTABlå bog: Volkmar DennerVolkmar Denner er født i 1956 i Uhingen nær Stuttgart og drømte som ung om at blive professor i teoretisk fysik. Han har en tysk doktorgrad i fysik fra Stuttgarts universitet.Siden 1986, direkte fra universitetet, er det dog hos Bosch, han har slået sine folder. Han begyndte i Boschs halvleder-afdeling og blev inden for tre år selv sat til at lede afdelingen.Han kom i direktionen i 2006 og blev forsknings- og udviklingsdirektør i 2010. I 2012 blev han topchef.Bosch, der i overvejende grad er fondsejet, har 440 selskaber i 60 lande med omkring 410.000 ansatte globalt.Volkmar Denner er gift og har tre børn. I fritiden holder han af at rode på sit hobbyværksted, når ikke han sidder på sin motorcykel eller mountainbike.Kilder: Bosch, Die Welt, WirtschaftsWoche, Financial Times, Süddeutsche Zeitung, Manager-Magazin, Handelsblatt, Tagesspiegel, Bloomberg, Business Insider Deutschland, Frankfurter Allgemeine Zeitung, Schwäbishes Tagblatt.FOLD UD Volkmar Denner er født i 1956 i Uhingen nær Stuttgart og drømte som ung om at blive professor i teoretisk fysik. Han har en tysk doktorgrad i fysik fra Stuttgarts universitet. Siden 1986, direkte fra universitetet, er det dog hos Bosch, han har slået sine folder. Han begyndte i Boschs halvleder-afdeling og blev inden for tre år selv sat til at lede afdelingen. Han kom i direktionen i 2006 og blev forsknings- og udviklingsdirektør i 2010. I 2012 blev han topchef. Bosch, der i overvejende grad er fondsejet, har 440 selskaber i 60 lande med omkring 410.000 ansatte globalt. Volkmar Denner er gift og har tre børn. I fritiden holder han af at rode på sit hobbyværksted, når ikke han sidder på sin motorcykel eller mountainbike. Kilder: Bosch, Die Welt, WirtschaftsWoche, Financial Times, Süddeutsche Zeitung, Manager-Magazin, Handelsblatt, Tagesspiegel, Bloomberg, Business Insider Deutschland, Frankfurter Allgemeine Zeitung, Schwäbishes Tagblatt. ",
        "metadata": {
            "source": "https://www.berlingske.dk/virksomheder/bosch-boss-vil-vaere-klimaneutral-og-jage-dieselspoegelset-vaek",
            "image_url": "https://berlingske.bmcdn.dk/media/cache/resolve/image_x_large/image/115/1152372/22857088-germany-robert-bosch-gmbh-press-conference.jpg",
            "publication_time": "Torsdag d. 16. maj 2019, kl. 18.40",
            "author": "Bibi Christensen",
            "related_links": [],
            "attachments": []
        }
    }
}