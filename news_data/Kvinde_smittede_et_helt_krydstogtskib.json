{
    "version": "1.0",
    "document": {
        "id": "https://www_berlingske_dk/rejser/kvinde-smittede-et-helt-krydstogtskib",
        "title": "Kvinde smittede et helt krydstogtskib",
        "content": "Krydstogtet med \"Balmoral\" var købt og betalt for længe siden. Og sådan en smule maveproblemer skulle i hvert fald ikke komme på tværs for denne fornøjelse, tænkte den kvindelige passager på Fred Olsen Lines krydstogtskib. Læs også:Feriens værstebakteriebomber I hvert fald skrev hun under på, at hun var frisk og rask, som det kræves, inden man kan komme om bord på skibet, og indledte som planlagt sit krydstogt. Efter en dags tid blev maveproblemerne imidlertid så slemme, at hun måtte tilkalde skibslægen, som kunne konstatere, at der var tale om en smitsom norovirus - det vi på dansk kalder \"roskildesyge\". Hun blev bedt om at blive i sin kahyt, fortæller Take Off. Men kvinden var ikke til sinds at lade dyrebare krydstogtdage gå spildt, så hun forlod kahytten. Og det har fået konsekvenser. Nu ligger 83 af skibets i alt 1.350 ombordværende med \"roskildesyge\" og er isolerede i deres kahytter. Rederiets talsmand siger til BBC, at man ikke er i tvivl om, at det er kvinden, der har bragt smitten rundt på skibet. \"Balmoral\" har i sommer sejlet krydstogter fraDoveriStorbritannenvial Kielerkanalen til Østersøen, hvor den bl.a. også lægger til iKøbenhavn.",
        "metadata": {
            "source": "https://www.berlingske.dk/rejser/kvinde-smittede-et-helt-krydstogtskib",
            "image_url": "https://berlingske.bmcdn.dk/media/cache/resolve/image_x_large/image/39/399714/6865443-rejseliv-imported-photo.jpeg",
            "publication_time": "Torsdag d. 10. september 2009, kl. 08.48",
            "author": "Judith Betak",
            "related_links": [],
            "attachments": []
        }
    }
}