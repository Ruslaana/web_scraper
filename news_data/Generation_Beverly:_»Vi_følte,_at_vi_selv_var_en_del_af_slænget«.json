{
    "version": "1.0",
    "document": {
        "id": "https://www_berlingske_dk/kultur/generation-beverly-vi-foelte-at-vi-selv-var-en-del-af-slaenget",
        "title": "Generation Beverly: »Vi følte, at vi selv var en del af slænget«",
        "content": "Hvis du i denne uge har hørt kendingsmelodien fra »Beverly Hills 90210« for dit indre øre, er du langt fra alene. Det var ugen, hvor Luke Perry, der spiller hjerteknuseren Dylan McKay i serien, gikbort efter et slagtilfælde. Dødsfaldet fik desociale mediertil at flyde over med hyldester til skuespilleren og ungdomsserien, som fik en hel generation til at gå i højtaljede jeans og rulle T-shirtens ærmer op. I 1990 blev det første afsnit af »Beverly Hills 90210« sendt i USA. To år senere blev serien vist første gang i Danmark på TV2, hvor føljetonen om slænget fra »West Beverly High« blev en enorm succes. Gennem 296 afsnit fordelt på 10 sæsoner følger man Walsh-tvillingerne Brenda og Brandon samt deres venner Kelly, Steve, Donna, David, Andrea og Dylan gennem de udfordringer, som hører ungdomslivet til, naturligvis tilføjet nogle højdramatiske twist. Det var nok de færreste, der dengang havde spået, at ungdoms-serien ville blive så populær, at den i dag - små 30 år efter sin premiere - stadig bliver vist. Berlingske har spurgt fire danskere fra »Generation Beverly«, hvad »Beverly Hills 90210« betyder for dem. Silas Holst. Skuespiller og danser. Født i 1983»Først troede jeg ikke på, at Luke Perry virkelig var død. Han var så ung. 52 år! Det er surrealistisk. Jeg er vokset op med ham i rollen som Dylan McKay, så jeg føler, at jeg kender ham. Luke Perry var en sindssygt dygtig skuespiller. Efter at have spillet den samme karakter i så mange år går han ud, og spiller andre roller. Det tager jeg hatten af for! Silas Holst troede først ikke sine egne øjne, da han læste, at Luke Perry var død. »Det var surrealistisk, fordi han var så ung«Fold sammenLæs mereFoto: Liselotte Sabroe. Jeg voksede op med serien og følte, at jeg var en del af slænget. I mine teenageår så jeg, hvordan de gik gennem problemer, som jeg genkendte fra mit eget liv. Det var rart at vide, at David Silver også kunne have en lortedag. Mine egne udfordringer var nemmere at håndtere, fordi vi var fælles om dem. Det lyder absurd, men sådan var det. Serien behandlede kærlighed, sex, rusmidler og alkohol - ting som fylder i unge menneskers liv.  Brandon var min yndlingskarakter. Der var noget snusfornuft over ham. Han gjorde det tjekket at være intelligent. Det var sejt! Og det var sjovt, at man som fyr enten ville være ham eller Dylan, og det var også altid en af dem, pigerne blev lune på. Jeg husker tydeligt det afsnit, hvor Dylans kone bliver skudt og dør. Han sad og skreg med sin elskede i sine arme, og regnen silede ned over dem. Det var voldsomt. Jeg var knust, da jeg så det.« Sisse Sejr. Radio-, TV- og podcastvært. Født i 1983.»Da jeg hørte, at Luke Perry var død, tænkte jeg, at det måtte være en fejl. Han var jo udødelig. Jeg fulgte med i »Beverly 90210« fra start og har lykkeligt set alle genudsendelserne. Jeg var slet ikke gammel nok til at være oppe kl. 20 en torsdag, men der var ingen diskussion. Jeg skulle se det! Jeg undgik aftaler, hvis de lå samtidig med Beverly, og mit værelse var klistret til med plakater af slænget. Serien har haft enorm betydning for mig. Der var ikke streamingtjenester, så alle så det, som blev sendt. Det betyder, at vi, der kom til verden i 80erne, har serien som en fælles referenceramme. Det ses jo ved nogle vendinger, som vi kan bruge i dag - eksempelvis »Donna Martin graduates!« eller »okay, kan du være lidt mere Dylan McKay?«, hvis nogen prøver at spille smart med et klogt citat. Først var jeg lun på Brandon, men senere blev det Dylan. Han var grundlæggende god, men havde en baggrund, som gjorde, at han var ødelagt fra starten. Han samlede sig selv op igen og igen, og selv om han måske ikke dealede med sine problemer på den bedste måde, så prøvede han. Han var på mange måder en rollemodel. Han var alt det, som jeg gerne ville være, når jeg blev ældre. Rig, belæst og en rigtig rebel. Han var ikke bange for at gå sine egne veje, og han turde forlade det etablerede for at gøre det, som var godt for ham. Det er mega sexet. En scene, der har gjort særligt indtryk, er, da Dylan kysser Kelly, selv om han er sammen med Brenda. Jeg var ikke særlig gammel, men jeg tænkte bare »Wow! Det må man ikke«. Det var virkelig en lektion i, hvad der var rigtigt og forkert.« Frederik Gottlieb. Serieekspert, DR. Født i 1983.»Det var en journalist, der fortalte mig om Luke Perrys død. Jeg var bare sådan »Hvad?«. Jeg kunne ikke tro det. Han er jo evig ung i min hukommelse. Dylan-karakteren var »larger than life«. Han var et ungdomsikon. Han var sådan en, som enten skulle dø helt ung, eller også ville han aldrig dø. Jeg blev ramt af en følelse af at være lidt gammel, og jeg blev enormt ked af det, da jeg hørte det. Han var alt for ung. Frederik Dirks Gottlieb, seriekspert, DR.Fold sammenLæs mereFoto: Betina Garcia Betina Garcia. »Beverly Hills 90210« var den første rigtige ungdomsserie, som kun havde unge i hovedrollerne. Skuespillerne var selvfølgelig lidt ældre end deres karakterer, men det står for mig som den helt ikoniske ungdomsserie. Man kunne spejle sig i den. Det var også en serie, der ikke var bange for at tage svære temaer og problematikker op. Som helt ung fandt jeg den lidt forældre-kikset med sin politiske korrekthed, men i dag ser jeg den som ekstremt progressiv for sin tid. Jeg identificerede mig med Brandon, men var ret fascineret af Dylan. Han var på en eller anden måde lidt overmenneskelig. Dylan var den seje, uopnåelige type, mens Brandon måtte kæmpe lidt for tingene. På det overfladiske niveau har serien stilistisk peget os i en retning, når det kommer til mode. Pludselig var der højtaljede jeans, T-shirts med oprullede ærmer og pomadehår overalt. Man tog det, som karaktererne gjorde, til sig. Serien gav ungdommen en stemme. Selv om den ikke var udviklet af unge, så formåede den at ramme en tone og et look, som ikke var set før, og som jeg næsten heller ikke har set siden. Den formede os seere, når den tog ting som homofobi ogslutshamingop. Den tog os i hånden og guidede os igennem, at det faktisk er okay, at man er anderledes. Det var en anden tid, og hvis man ikke passede ind i rammen, så var det enormt svært. Og det satte serien fokus på. Der er en scene, hvor en mand forsøger at voldtage Kelly, som gjorde ret stort indtryk på mig. Serien tog det op på en måde, hvor det blev portrætteret langt mere nuanceret, end vi har set tidligere. Det gjorde det faktisk også mere uhyggeligt. Den scene var meget oplysende for en generation af unge mænd om, at der er en klar grænse«. Christiane Schaumburg-Müller. Skuespiller og TV-vært. Født i 1982.»For mig er serien lig med hygge på sofaen sammen med min mor og søster. Den blev sendt om torsdagen, og vi så den altid sammen. Serien tog nogle emner op, som man efterfølgende kunne snakke om derhjemme. Det var jo også en anden tid, fordi man ikke på samme måde sad klinet op foran skærmen, som vi gør i dag. Så hver torsdag, når klokken blev 20, var det faktisk lidt som at gå i biografen. Christiane Schaumburg Müller var 10 år, da hun første gang så Beverly Hills 90210Fold sammenLæs mereFoto: Søren Bidstrup. Det skiftede lidt, hvem der var min yndlingskarakter, men jeg har altid været glad for Kelly. Helt præcist hvad det var ved hende, som var så specielt, det ved jeg ikke. Hun var bare god. Da jeg hørte om Luke Perrys dødsfald, tænkte jeg, at det var vildt, fordi han jo var en meget ung mand i starten af 50erne. Jeg synes, det er så synd for hans familie og specielt hans børn, der har mistet deres far alt for tidligt. Han var jo alt for ung. Serien har betydet helt vildt meget for mig. Der var meget genkendelse i den, og den tog nogle emner op, som var relaterbare. Den gjorde et stort indtryk, måske især fordi, jeg kun var 10 år, da den blev sendt i Danmark.« ",
        "metadata": {
            "source": "https://www.berlingske.dk/kultur/generation-beverly-vi-foelte-at-vi-selv-var-en-del-af-slaenget",
            "image_url": "https://berlingske.bmcdn.dk/media/cache/resolve/image_x_large_vertical/image/112/1125294/22698585-20060510_baf_g49_004jpg.jpg",
            "publication_time": "Lørdag d. 09. marts 2019, kl. 13.00",
            "author": "Freja Marquardt",
            "related_links": [],
            "attachments": []
        }
    }
}