{
    "version": "1.0",
    "document": {
        "id": "https://www_berlingske_dk/gastronomi/dansk-restauratoerpar-har-efterladt-158-toender-affoering-i-svensk-skov",
        "title": "Dansk restauratørpar har efterladt 158 tønder afføring i svensk skov",
        "content": "Mette Helbæk og Flemming Hansenmåtte i januarlukke Stedsans in the Woods, et internationalt berømt spise- og overnatningssted i skoven i Halland i Sverige. Men de har efterladt mere end de 16 træhytter, udekøkkener, drivhuse, udhuse og drømmen om at leve bæredygtigt og i pagt med naturen. Det skriverPolitikeni samarbejde med svenskeDagens Nyheter. For ifølge medierne har de også efterladt sure kunder, utilfredse investorer, en skattegæld og ikke mindst 158 tønder menneskeafføring i skoven. Parret skriver til Berlingske, at det er korrekt – men at tøndernes indhold med tiden bliver gavnlig for den nye ejer. Som Berlingske tidligere har beskrevet, så kørte Stedssans ganske uden elektricitet, vandet kom fra egen brønd og blev recirkuleret, grøntsagerne blev høstet fra egen mark med såkaldt permakultur, fiskene blev fanget lokalt, svampene plukket i skoven og så videre. I februar, efter restauranten lukkede, sagde Mette Helbæk tilBerlingske, at stedet ikke var noget, hun havde set noget andet sted i verden. »Men vi mødte desværre også en tsunami af modstand. Det var op ad bakke fra starten. Myndighederne havde svært ved at forstå alle de ting, vi gerne ville lave, og det samme havde bankerne,« sagde hun. Stedsans tilgang til bæredygtighed skabte overskrifter i mange internationale medier, og eksempelvisThe New York Timeshar skrevet om stedet, som det kaldte »et Instagram-eventyr« i de svenske skove. Og det var også meningen, at gæsternes komposterede efterladenskaber skulle indgå i naturens cyklus, som en del af Stedsans overordnede idé om bæredygtighed. Men det blev ikke nået, inden stedet lukkede og gik konkurs. Stedsans in the Woods havde egen sauna ved Hallasjön.Fold sammenLæs mereFoto: Asger Ladefoged. Hylte Kommune mener, at håndteringen af afføring og spildevand fra eksempelvis op- og tøjvask, der løb ud i skoven, var ulovlig, skriver begge medier, og kommunen er gået ind i sagen om brud på miljøloven. Til Dagens Nyheter afviser Flemming Hansen, at parret har fejlhåndteret spildevand og afføring, og siger, at Stedsans »satte nye standarder for bæredygtighed«. Over for Berlingske vurderede Mette Helbæk i februar, at Stedsans havde et par hundrede reservationer i ordrebogen, som var betalt, og at hun håbede, at gæsterne kunne få penge tilbage gennem deres rejseforsikringer eller kreditkort. Hun forklarede også om en stor gæld, der havde hobet sig op over coronaårene, hvor parret udskød moms og optog banklån for at kunne overleve. Flemming Hansen siger til Dagens Nyheter, at parret ikke kommer til at betale sin skattegæld. »Jeg har ingen sympati for det danske skattesystem. Jeg ser Skattestyrelsen som en narcissistisk enhed, der siger én ting udadtil og handler på en anden måde indadtil,« siger han til Dagens Nyheter, men han beklager over for kunder og investorer, der måtte have mistet penge. Flemming Hansen har lagt en video op på Instagram-kontoen, der tilhører parrets nye hotel i Guatemala, Hotel San Pedro la Laguna.  A post shared by Hotel San Pedro la Laguna (@hotelsanpedrolalaguna) Her siger han, at kilden til artiklen er en sur nabo til Stedssans, og at der har været meget »misundelse og jantelov« forbundet med deres restaurantåbning i Sverige, som de havde gældsat sig i stor stil for at muliggøre. »Den store historie er, at der står 158 tønder med lort, som vi bare har efterladt. Og det er også rigtigt,« siger Flemming Hansen og forklarer, at de komposttoiletter, Stedssans brugte, var mere miljøvenlige end almindelige toiletter, der spilder rent drikkevand og også løber ud i naturen, når der er meget regn. »Jeg synes, at det er synd, at Politiken ikke skriver om permakultur. Vi kalder detthe beautiful solution. I stedet har de valgt at vinkle det på deres måde,« siger Flemming Hansen blandt andet i den ti minutter lange video. Mette Helbæk skriver i en sms til Berlingske, at de mange tønder med »menneskelige ressourcer« skal stå og kompostere mellem et halvt til et helt år endnu. »Det skal de ifølge de retningslinjer, som vi har fået fra kommunen, og sammen har udviklet med bidrag fra eksperter indenfor området,« skriver Mette Helbæk og fortsætter: »Disse ressourcer kan den nye ejer bruge til for eksempel at gøde sine frugttræer med, eller plante noget smukt i. I stedet for at sprede dette budskab, om hvordan vi mennesker kan indgå positivt i naturens kredsløb igen, vælger Politiken og DN at sprede en sensationshistorie. Det har ingen gang på jorden i en tid hvor havene dør og naturens øvrige ressourcer hastigt forsvinder. Vi vil hellere give tilbage og gøre vores for at efterlade jorden i en tilstand, hvor vores børn også kan bebo den.« 7/4, kl. 16:38: Artiklen er opdateret med svar fra Mette Helbæk. ",
        "metadata": {
            "source": "https://www.berlingske.dk/gastronomi/dansk-restauratoerpar-har-efterladt-158-toender-affoering-i-svensk-skov",
            "image_url": "https://berlingske.bmcdn.dk/media/cache/resolve/image_x_large_vertical/image/190/1908958/24927047-mette-helbk-og-flemming-schitt-hansen-drev-steds.jpg",
            "publication_time": "Mandag d. 07. april 2025, kl. 14.20",
            "author": "Joachim Talbro Paulsen",
            "related_links": [],
            "attachments": []
        }
    }
}