{
    "version": "1.0",
    "document": {
        "id": "https://www_berlingske_dk/kultur/internettet-falder-i-svime-over-ghibli-funktion-i-openai-det-aabner-svaer",
        "title": "Internettet falder i svime over Ghibli-funktion i OpenAI. Det åbner svær diskussion om kunstig intelligens",
        "content": "De bløde blyantstrøg og den varme farvepalet er for inkarnerede fans ikke til at tage fejl af. Og inkarnerede fans af lige netop Studio Ghibli er der nok af. Derfor blev det i første omgang modtaget som en glædelig nyhed, da OpenAI sidste uge lancerede en funktion til deres betalende kunder, hvor man kan give sine billeder et Studio Ghibli-filter. Sam Altman, der er administrerende direktør for OpenAI, ændredesit profilbilledepå X til en Studio Ghibli-ficeret udgave af sig selv, og mange andre fulgte trop.  Open Ai GPT 4o Studio Ghibli is pretty coolpic.twitter.com/y7KbHTk0WW Bag Studio Ghibli står den japanske tegner og filminstruktør Hayao Miyazaki. Han har skabt animationsfilm som »Chihiro og heksene« og »Min nabo Totoro«, og ifølge en anmeldelse i Weekendavisen fra 2024 er der tale om intet mindre end »verdens bedste tegnefilmsinstruktør«. Filmene er så populære, at fans både kan købe tøjdyr og T-shirts samt besøgemuseerogtemaparker. Idiverse afkroge af internettethar man i årevis stillet sig selv det store spørgsmål, hvordan den animerede mad i Studio Ghibli-film kunne være så appetitvækkende. Ja, Studio Ghibli er et decideret fænomen. Miyazaki formåede meget tidligt i Studio Ghiblis levetid at etablere en streg, som kunne blødgøre selv de mest barske skæbner. Det er nemlig ikke, fordi tegnefilmene udelukkende behandler blødsødne temaer. I 2023 udkom »Drengen og hejren«, som handler om en dreng, der indledningsvis mister sin mor og derefter begiver sig ud i Tokyo, mens amerikanske brandbomber falder fra himlen. En film, der til dels er stykket sammen af Hayao Miyazakis egne erindringer. Det nye OpenAI-filter er blevet lagt hen over billeder fra 9/11 og massakren påDen Himmelske Freds Plads, hvor en ukendt mand stillede sig ansigt til ansigt med fire skarpladte kampvogne.  Then there’s Tiananmen’s Tank Man—now a soft Ghibli hero facing down adorable tanks. It’s like watching a protest turn into a picnic.The absurdity hits hard, and I can’t look away.pic.twitter.com/dYtKCr9WSp Filtret bliver modtaget som noget, der til forveksling ligner tryghed. Men funktionen har også rejst et svært spørgsmål om ophavsret. At OpenAI overhovedet kan give almindelige billeder Studio Ghibli-tryllestøv, betyder med al sandsynlighed, at den er blevet fodret med timevis af Studio Ghiblis tegnefilm. Ifølge medietBusiness Insiderer der næppe ret meget at stille op, fordi der endnu ikke ligger klar lovgivning på området. Ifølge en juraekspert, somAP Newshar talt med, kan man ikke få ophavsret på en »stil«, så hvis Studio Ghibli ønsker at gøre alvor af et søgsmål, bør de se sig om efter konkrete elementer fra deres univers, som bruges af OpenAI. Studio Ghibli har endnu ikke kommenteret sagen. Men en udtalelse fra 2016 kan måske give et praj om, hvor de står på spørgsmålet om brugen af kunstig intelligens i kunst. Hayao Miyazaki fik vist en grotesk AI-genereret video af en krop, der trækker sit hoved hen ad gulvet med kroppen på efterslæb. Hvis man havde håbet på beundring fra filmskaberen, blev man slemt skuffet. Tværtimod vakte det »fuldstændig væmmelse« hos Miyazaki, som kaldte det »en fornærmelse mod selve livet«. Miyazaki fortalte dengang, at han »aldrig ønsker at bruge denne teknologi« i sit arbejde – »overhovedet«.",
        "metadata": {
            "source": "https://www.berlingske.dk/kultur/internettet-falder-i-svime-over-ghibli-funktion-i-openai-det-aabner-svaer",
            "image_url": "https://berlingske.bmcdn.dk/media/cache/resolve/image_x_large/image/190/1906101/24921858-filmenchihiro-og-heksene-er-en-af-verdens-mest.jpg",
            "publication_time": "Mandag d. 31. marts 2025, kl. 19.47",
            "author": "Josefine Harboe",
            "related_links": [],
            "attachments": []
        }
    }
}