{
    "version": "1.0",
    "document": {
        "id": "https://www_berlingske_dk/videnskab/disse-mobiler-glaeder-vi-os-til",
        "title": "Disse mobiler glæder vi os til",
        "content": "Der kommer en masse nye mobiler her i løbet af efteråret, og vi har plukket fem modeller ud, som vi glæder os mest til. Galaxy S II LTE kan blive den første telefon med 4G-teknologi i Norden. LTE-teknologien tillader dig at downloade data med en hastighed på op til 100 megabit i sekundet. Det er betydeligt hurtigere end nutidens 3G-teknologi, som i dag typisk giver hastigheder på omkring 6-7 megabit i sekundet. Selv om LTE rent faktisk ikke opfylder kravene til at blive kaldt det, så markedsføres teknologien alligevel som 4G.  Galaxy S II LTE og Galaxy S II ved siden af hinanden. Den opdaterede model til venstre. Foto: Amobil.no   Som navnet antyder, drejer det sig om en opgraderet version af den nuværende Galaxy S II-model, men det er ikke kun LTE, som er nyt. Hurtigere processor og en lidt større skærm er også vigtige nyheder.  Med HTC Titan går mobilskærmen et trin op, hvad angår størrelse. Foto: Amobil.no  I de sidste par år har HTCs mobiler som regel haft de største skærme i branchen, og det har de også tænkt sig at fortsætte med. Hvis man ikke medregner de mindste tavlecomputere, så er den største nu eksisterende mobilskærm på 4,3 tommer. HTC Titan bliver sandsynligvis den første telefon i i Norden med en 4,7 tommer stor skærm.  Titan har ikke tokerne-processor, men telefonen er alligevel ikke langsom. En kerne med en hastighed på 1,5 GHz og det lynhurtige operativsystem Windows Phone 7.5 Mango gør, at det meste kommer til at køre som smurt på HTC Titan. Hvis du går og venter på en Windows-telefon med stor skærm og kraftig indmad, så skal du ikke vente længe – HTC Titan kommer nemlig i løbet af oktober.  Sensation XE deler meget med den eksisterende Sensation, men den skal efter sigende blive hurtigere og komme med bedre lyd. Foto: Amobil.no HTC lancerede netop opfølgeren til topmodellen Sensation. Den opdaterede version har fået navnet Sensation XE. Her er det specielt lyd, som står i fokus, og HTC samarbejder med Beats By Dre for at få bedst mulig lyd ud af telefonen. Lyd er ikke det eneste HTC har opgraderet i Sensation XE. Det nye flagskib har fået en endnu kraftigere tokerne-processor, og batteriet er også blevet lidt større.  Hvis man skal tro på rygterne, så er HTC Sensation XE kun den første af flere Beats-mærkede telefoner fra HTC. Med super skærmopløsning, kraftig processor, god lyd og HTCs eget menusystem, Sense, bør HTC Sensation XE blive en populær sag, og vi ser frem til at få den ind til test.  Nokia N9 er den første og muligvis den sidste telefon lanceret med operativsystemet Meego. Foto: Amobil.no  Nokia N9 er den første telefon, som kører på Nokia og Intels fælles operativsystem – Meego. Det er usikkert, om der kommer flere telefoner med systemet, eftersom Nokia i februar meddelte, at de satser på Microsofts Windows Phone i stedet.  At Nokia har nedlagt satsningen gør alligevel ikke Meego til noget kedeligt operativsystem. Det har et tiltalende design, det er hurtigt og brugervenligt. Når Nokia N9 desuden har et ydre, som adskiller sig klart fra mange af konkurrenterne, lægges der op til en spændende telefon. N9 forventes at komme i salg hvert øjeblik.  iPhone 5 behøver vist ingen præsentation. Nogle af spekulationerne drejer sig om større skærm og tyndere ramme. Det går jo ikke an at glemme iPhone 5. Vi ved meget lide om den kommende version fra Apple. Det, vi ved, er, at den sandsynligvis vil lægge sig i top sammen med andre populære modeller såsom Samsung Galaxy S II og HTC Sensation.  Den næste iPhone-model er hyldet godt ind af rygter, og mange af dem er modstridende. Vi ved ikke engang med sikkerhed, om det er en helt ny iPhone, som nu er på vej, eller om vi kun får en mindre opdatering af iPhone 4. Det begynder alligevel at blive en tendens, at iPhone-lanceringen er et af årets højdepunkter. Selv om Apples telefoner ikke altid har været allerbedst, når det kommer til specifikationer, så har selskabet som regel tilført nye teknologier og design, som skiller sig ud fra konkurrenterne. Tilmeld dig Tech & Videns ugentlige nyhedsbrev- og få det hver torsdag! Denne artikelstammer fra Berlingske Medias norske søster-site,Amobil.noOversat af Stina Resting",
        "metadata": {
            "source": "https://www.berlingske.dk/videnskab/disse-mobiler-glaeder-vi-os-til",
            "image_url": "https://berlingske.bmcdn.dk/media/cache/resolve/image_x_large/image/41/411392/4547497-disse-mobiler-glder-vi-os-til.jpg",
            "publication_time": "Onsdag d. 28. september 2011, kl. 10.30",
            "author": null,
            "related_links": [],
            "attachments": []
        }
    }
}