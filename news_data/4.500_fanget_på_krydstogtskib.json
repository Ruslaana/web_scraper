{
    "version": "1.0",
    "document": {
        "id": "https://www_berlingske_dk/rejser/4_500-fanget-paa-krydstogtskib",
        "title": "4.500 fanget på krydstogtskib",
        "content": "Sent i aften kan passagererne på \"Carnival Splendor\" se frem til at komme i land iMexicoefter, at de i flere døgn har været fanget på det havarerede krydstogtskib. Læs også:Vild video af krydstogt i bølgegang Turen startede som planlagt fraLong BeachiUSA, men tidlig mandag morgen udbrød der brand i maskinrummet. Ingen af de 3.299 passagerer eller 1.167 besætningsmedlemmer blev skadet, men det blev strømforsyningen. Derefter var der hverken aircondition eller varmt vand og hverken låsesystemet eller telefonforbindelserne fungerede. Det lykkedes at få gang i nødgeneratorerne, så toiletterne kunne fungere ligesom der er rindende koldt vand. Skibets motorer blev også sat ud af drift, og skibet drev langs den mexicanske kyst indtil tirdag eftermiddag, hvor slæbebåde kom det til udsætning. De skal nu bugsere det 300 meter lange og 113.000 tons tunge skib ind til nærmeste mexicanske by,Ensenada. Det vil på grund af skibets størrelse tage tid, og man venter ikke at være fremme før sent onsdag aften, skriver VG Nett. Flyver mad til det drivende skibI mellemtiden er det amerikanske hangarskib USS Ronald Reagan og mindre amerikanske og mexicanske fly sat ind for at skaffe madforsyninger til skibet, hvor passagererne må klare sig med kold mad. USS Ronald Reagan var på øvelse i Stillehavet og blev tirsdag omdirigeret til at hjælpe med at levere forsyninger til Carnival Splendor. \"Det har været en ekstrem situation for passagererne, og vi takker dem for deres tålmodighed. Forholdene om bord har været udfordrende, men sikkerhed for både passagerer og mandskab har haft første prioritet. Nu arbejder vi for at få gæsterne hjem så hurtigt som muligt,\" siger rederiets direktør, Gerry Cahill i en pressemeddelelse. Når passagererne kommer tilMexicovil de blive kørt i busser nordpå tilCalifornien. De vil få refunderet deres transportudgifter og få et nyt krydstogt som \"plaster på såret\", oplyser rederiet. Skibet skal derefter slæbes tilbage til Long Beach, hvilket vil tage flere dage. Se også:Sådan blev verdens største bygget",
        "metadata": {
            "source": "https://www.berlingske.dk/rejser/4.500-fanget-paa-krydstogtskib",
            "image_url": "https://berlingske.bmcdn.dk/media/cache/resolve/image_x_large/image/50/508677/6870860-rejseliv-imported-photo.jpeg",
            "publication_time": "Onsdag d. 10. november 2010, kl. 08.29",
            "author": "Judith Betak",
            "related_links": [],
            "attachments": []
        }
    }
}