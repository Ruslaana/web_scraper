{
    "version": "1.0",
    "document": {
        "id": "https://www_berlingske_dk/samfund/politiet-advarer-mod-voldtaegtsforsoeg-i-herning",
        "title": "Politiet advarer mod voldtægtsforsøg i Herning",
        "content": "Herning: Efter en række voldtægtsforsøg i Herning opfordrer lokalpolitiet nu unge kvinder i bylivet til at være ekstra opmærksomme, når de færdes alene. Det skriver Herning Folkeblad. Senest blev en 18-årig kvinde slæbt ind i en port og forsøgt voldtaget. Det skete natten til søndag i Herning, og ifølge den lokale avis har der været lignende episoder i nattelivet den seneste tid. To mænd blev kort efter hændelsen anholdt. - Det skaber selvfølgelig noget usikkerhed i bylivet. Det er meget vigtigt, at pigerne er meget opmærksomme, når de går alene, siger sekretariatsleder Bent Smedegaard fra lokalpolitiet i Herning til Herning Folkeblad. - Føler man sig forfulgt, skal man lade være med at gå i en retning, hvor man ved, at der ikke er andre personer, tilføjer han. Bent Smedegaard anbefaler, at unge kvinder - såfremt det kan lade sig gøre - at følges og blive hentet, når de skal hjem fra en bytur. /ritzau/",
        "metadata": {
            "source": "https://www.berlingske.dk/samfund/politiet-advarer-mod-voldtaegtsforsoeg-i-herning",
            "image_url": "https://berlingske.bmcdn.dk/media/cache/resolve/image_x_large/image/63/630907/12724452-herning.jpg",
            "publication_time": "Mandag d. 21. marts 2016, kl. 14.47",
            "author": null,
            "related_links": [],
            "attachments": []
        }
    }
}