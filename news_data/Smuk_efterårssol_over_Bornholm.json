{
    "version": "1.0",
    "document": {
        "id": "https://www_berlingske_dk/rejser/smuk-efteraarssol-over-bornholm",
        "title": "Smuk efterårssol over Bornholm",
        "content": "Da bilen triller ned ad færgens rampe og rammer bornholmsk jord, titter solen forsigtigt frem fra skyerne. Det havde vi egentlig også regnet med – destinationens kælenavn taget i betragtning – men vi føler os alligevel heldige, da vejrudsigten for denne weekend i oktober lover 16 grader og en skyfri himmel. Med Bornholmslinjens færger er man i Rønne én time og 20 minutter efter afgang fra Ystad, og med den korte transporttid giver det fin mening at besøge øen over en weekend – præcis som vi har planlagt.  Tidligere har de fleste hoteller været lukket i vinterhalvåret, og det har holdt mange turister væk fra øen uden for sommersæsonen. Men som noget nyt er bl.a. Hotel Griffen i Rønne nu helårsåbent, og da stedet samtidig lokker med en lækker spaafdeling, giver det mulighed for at kombinere et wellnessophold med kulturelle oplevelser og ture til Bornholms mange charmerende byer – hvilket netop er på vores dagsorden. Efter en dejlig morgenmad lørdag morgen sætter vi os i bilen for at køre ud i det blå. Første mål er havnebyen Svaneke på det østlige Bornholm – en af øens allerfineste. Der er god mulighed for at slappe af og komme ned i gear, når man besøger Hotel Griffens Diamantspa. Foto: PRFold sammenLæs mere Fra den hyggelige havn slentrer vi en tur op i de små, fine gader og beundrer de pastelfarvede byhuse med store figentræer i haverne og lurer i butikkerne, der bl.a. tæller glaspusterier, keramikbutikker og den yndigste gammeldags købmandsforretning, der sælger bornholmske specialiteter. På byens torv finder vi et lille weekendmarked, hvor lokale producenter sælger økogrønt, efterårsbuketter og hjemmestrik, mens to glade musikanter sørger for ægte torvestemning. Solen varmer godt allerede fra formiddagen, og vi smider jakkerne og planter os på en bænk med hver vores bæger uimodståeligt lækker ’granit’-is fra Svaneke Is, der producerer flødeis af mælk fra bornholmsk jerseykvæg. Hvis der ringer en klokke, er det, fordi Svaneke Is ikke længere kun eksisterer på Bornholm. Den lækre flødeis er nemlig blevet så populær, at den fås flere steder i landet – dog er der noget ved den autentiske setting, vi spiser den i, som får isen til at smage endnu bedre. FAKTARejseinfoTransportMan kan sejle til Bornholm med hurtigfærger fra enten Ystad eller Køge. Billetter fås fra 99 kr. pr. vej. Man kan også flyve til øen.OpholdNogle hoteller lukker ned i vinterhalvåret, men bl.a. Hotel griffen og Hotel GSH holder åbent hele året. To overnatninger på Hotel Griffen inkl. morgenmad og adgang til spa koster fra 2.999 kr. inkl. færgebillet.Bedste rejsetidspunktBornholm kan besøges hele året. I sommermånederne kommer 60 pct. af det samlede antal besøgende, så hvis man vil undgå de mange turister, kan det anbefales at besøge øen uden for højsæsonen.FOLD UD TransportMan kan sejle til Bornholm med hurtigfærger fra enten Ystad eller Køge. Billetter fås fra 99 kr. pr. vej. Man kan også flyve til øen.OpholdNogle hoteller lukker ned i vinterhalvåret, men bl.a. Hotel griffen og Hotel GSH holder åbent hele året. To overnatninger på Hotel Griffen inkl. morgenmad og adgang til spa koster fra 2.999 kr. inkl. færgebillet.Bedste rejsetidspunktBornholm kan besøges hele året. I sommermånederne kommer 60 pct. af det samlede antal besøgende, så hvis man vil undgå de mange turister, kan det anbefales at besøge øen uden for højsæsonen. Efter at have samlet mere appetit fortsætter vi indtaget af lokale råvarer, og frokosten bestiller vi udendørs ved Svaneke Røgeri, som er Bornholms største. På tallerkenen er der selvfølgelig friskrøget sild – for man har på en måde ikke været rigtigt på Bornholm uden at indtage sådan en fætter (men mellem os sagt: Næste gang går vi efter den varmrøgede laks, der byder på færre ben). Lidt uden for Svaneke, i den lille by Listed, kører vi forbi keramikhittet Lov, der laver service til Restaurant Kadeau. Man skal være heldig, hvis man skal have fingre i deres fine sager, for lige så snart butikken åbner, bliver skåle, tallerkener og krus flået af hylderne af ellevilde kunder. De to keramikere kan ikke følge med efterspørgslen, og derfor er butikken kun sjældent åbent – og desværre ikke i dag. Næste gang tjekker vi åbningstider på firmaets website, inden vi kigger forbi. Et 'solstrejf' hos Svaneke Røgeri er et must, når man er på de kanter. Røgeriet er Bornholms største. Foto: Anna KeeminkFold sammenLæs mere Vi kører dog ikke tomhændede tilbage til Rønne, for et besøg hos Svaneke Chokolade nåede vi også, og papirposen er fuld af mundvandsdrivende chokolader og hjemmelavede flødeboller. Eftermiddagen står i afslapningens og velværets tegn i kælderen under hotellet, hvor man finder Bornholms Diamantspa, som er åben for gæster på Hotel Griffen. Vi ifører os hvide badekåber og -tøfler og starter med et yderst behageligt besøg hos det tilhørende Alea Wellness, der tilbyder forskellige massagebehandlinger. Efter en skøn helkropsmassage sænker vi vores nu helt afslappede kroppe ned i det varme bassin i spaafdelingen, der også omfatter bl.a. udendørs jacuzzi, sauna, dampbad og koldtvandsbassin.  Det synes, som om vi har hotellet for os selv. Ja, det synes næsten, som om vi har Bornholm for os selv. Og det er måske netop det, Bornholm kan uden for den også skønne sommersæson. Øen har sat alting et gear ned, og det er faktisk en helt rar følelse. Det bliver vi i hvert fald enige om over den sidste morgenmad på solskinsøen, der har vist sig som det perfekte sted til et efterårs-getaway over en forlænget weekend. ",
        "metadata": {
            "source": "https://www.berlingske.dk/rejser/smuk-efteraarssol-over-bornholm",
            "image_url": "https://berlingske.bmcdn.dk/media/cache/resolve/image_x_large/image/102/1024859/22290702-bornholm_1.jpg",
            "publication_time": "Tirsdag d. 16. oktober 2018, kl. 19.00",
            "author": null,
            "related_links": [],
            "attachments": []
        }
    }
}