{
    "version": "1.0",
    "document": {
        "id": "https://www_berlingske_dk/internationalt/doedstal-stiger-efter-cyklon-i-indien",
        "title": "Dødstal stiger efter cyklon i Indien",
        "content": "Dødstallet steg søndag, efter at cyklonen Phailin lørdag aften gik ind over land i Indien med kraftige vindstød. I løbet af lørdag kom der meldinger om op mod fem døde, men søndag eftermiddag steg tallet steget til 14, oplyser de indiske myndigheder ifølge AFP. Nødhjælps- og redningsoperationer er i fuld gang på den indiske østkyst, hvor cyklonen ramte, og hvor de største ødelæggelser er registreret. Vejene i området er ifølge myndighederne søndag blevet ryddet for træer og bygningsdele. Cyklonen Phailin er den værste, der har ramt Indien i 14 år, og omkring en million mennesker var blevet evakueret. BNB/AFP  ",
        "metadata": {
            "source": "https://www.berlingske.dk/internationalt/doedstal-stiger-efter-cyklon-i-indien",
            "image_url": "https://berlingske.bmcdn.dk/media/cache/resolve/image_x_large/image/92/927047/6894022-india-weather-cyclone.jpg",
            "publication_time": "Søndag d. 13. oktober 2013, kl. 16.32",
            "author": null,
            "related_links": [],
            "attachments": []
        }
    }
}