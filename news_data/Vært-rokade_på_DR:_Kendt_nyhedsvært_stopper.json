{
    "version": "1.0",
    "document": {
        "id": "https://www_berlingske_dk/samfund/vaert-rokade-paa-dr-kendt-nyhedsvaert-stopper",
        "title": "Vært-rokade på DR: Kendt nyhedsvært stopper",
        "content": "Danmarks Radio siger farvel til endnu et kendt ansigt, når DR2 Dagen og DR2 Morgen laver en større værtsrokade. 52-årige Lene Johansen, der tidligere har været vært på TV-avisen, stopper på DR2 Dagen. Efter øget ønske, skriver DR i enpressemeddelelse. Morgenprogrammet får også nye værter, da DR flytter Mikkel Frey og Henrik Lerche fra morgenprogrammet til dagsprogrammet. I stedet skal 31-årige Astrid Berg, der er tidligere korrespondent i Spanien, overtage sammen med Søren Bendixen.  DR skriver ikke, hvad der er skyld i værtsrokaden. Lene Johansen har en længere karriere på DR bag sig. Hun startede i 1993 og var vært på en lang række nyhedsprogrammer. Udover TV-avisen dukkede hun også op i værtsrollen for Nyhedsmagasinet, Søndagsmagasinet og Profilen. Hun stoppede på DR i 2010, efter at have været vært på aftenprogrammet Deadline på DR2.  Hun vendte dog tilbage for halvandet år siden, for at være vært på DR2 Dagen. En stilling hun altså nu forlader. Hvad der nu venter hende vides ikke. DR sagde i juni i år farvel til Deadline-vært Anja Bo i forbindelse med den seneste fyringsrunde, ligesom Christian Gundtoft mistede sit job i samme runde.",
        "metadata": {
            "source": "https://www.berlingske.dk/samfund/vaert-rokade-paa-dr-kendt-nyhedsvaert-stopper",
            "image_url": "https://berlingske.bmcdn.dk/media/cache/resolve/image_x_large/image/23/236311/8025414-lenejohansen.jpg",
            "publication_time": "Onsdag d. 10. december 2014, kl. 17.34",
            "author": "Jon Kirketerp Jørgensen",
            "related_links": [],
            "attachments": []
        }
    }
}