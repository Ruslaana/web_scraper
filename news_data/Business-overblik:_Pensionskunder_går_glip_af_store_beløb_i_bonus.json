{
    "version": "1.0",
    "document": {
        "id": "https://www_berlingske_dk/business/business-overblik-pensionskunder-gaar-glip-af-store-beloeb-i-bonus",
        "title": "Business-overblik: Pensionskunder går glip af store beløb i bonus",
        "content": "Godmorgen og velkommen til onsdagens hurtige Business-overblik. I dag runder vi blandt andet: Men vi begynder på pensionsfronten. God læselyst, og følg med dagen igennem påBerlingske Business! Pensionskunder går glip af store beløb i bonus Kunderne i Velliv går glip af størstedelen af de bonusbeløb, som pensionsselskabet udbetaler. Velliv har nemlig valgt en model, som koster kunderne mere end 60 procent i skat modsat i PFA Pension og AP Pension, hvor bonussen er skattefri,skriver Finans. Hos Velliv får kunderne kun 374 kroner af hver udbetalt 1.000 kroner. Resten går til skat, fordi pengene udbetales som lønindkomst i stedet for at blive sat ind på en skattebegunstiget pensionsopsparing. »Velliv Foreningen har valgt den mest tåbelige bonusmodel,« siger Jørn Astrup Hansen, pensioneret bankdirektør og nuværende medlem af Velliv Foreningens repræsentantskab. Han vil derfor have lavet ordningen om, så kunderne får hele bonussen. Pensionsekspert Jørgen Svendsen, der er aktuar og indehaver af pensionsmæglerselskabet AFPR, finder det »besynderligt«, at Velliv udbetaler penge, før kunderne er gået på pension. 1. Sabotage mod internetkabler Oprørsbevægelsen af houthier har afbrudt mindst et og måske helt op til fire undersøiske internetkabler, der forbinder Europa med Afrika og Asien via Det Røde Hav. Detskriver Politiken. Fiberkablerne transporterer en sjettedel af verdens internetkommunikation. Mindst 15 kabler ligger på havbunden i det 25 kilometer brede Bab el-Mandab-stræde. Selskabet Seacom bekræfter, at et kabel er beskadiget »markant men ikke kritisk«. 2. Dansk milliardærs investering klar til milliardnotering Den svenske betalingstjeneste Klarna, som har den danske milliardær og Bestseller-ejer Anders Holch Povlsen med blandt ejerne, er nu tættere på at blive børsnoteret i USA og står til at blive 20 milliarder dollar eller 137,4 milliarder kroner værd. Detskriver nyhedsbureauet Bloomberg. Anders Holch Povlsen ejer gennem sit investeringsselskab Heartland omkring ti procent af Klarna, som for nylig præsenterede sit første overskud i fire år, og som også ejer prissammenligningstjenesten Pricerunner. 3. Apple dropper hemmelig, elektrisk bil og kører med kunstig intelligens Apple dropper årtiers hemmelige arbejde med at udvikle sin egen elbil og vil i stedet bruge kræfterne på kunstig intelligens. Detskriver den britiske finansavis Financial Times. De ansatte på »Projekt Titan« fik beskeden tirsdag, men Apple har på intet tidspunkt bekræftet, at bilprojektet var undervejs. Afviklingen sker, nu hvor elbilsalget er taget af, og hvor Apple - som stadig henter halvdelen af al indtjening fra iPhone-salget - samtidig gør klar til at forsøge at indhente konkurrenter som Samsungs og Googles forspring på kunstig intelligens.   1.For 14 år siden blev han imponeret over svenskerne. Nu er mangel på kvinder blevet hans hovedpine i landets tredjestørste bank Lars Stensgaard Mørch overtog i november sidste år titlen som ordførende direktør i landets tredjestørste bank, Jyske Bank, efter mangeårig topchef Anders Dam. Dermed overtog han også bankens enorme udfordringer med mangel på kvinder i topledelsen.Læs historien her. 2.Han var håndlanger og hjalp med svindel for ni milliarder – nu vil han tilstå for at komme hjem På torsdag ventes britiske Anthony Mark Patterson at tilstå, at han hjalp Sanjay Shah med at svindle den danske statskasse for knap ni milliarder kroner.Læs historien her. 34-årig hacker brød sammen under retsmøde i Netcompany-sag: »Jeg har ikke haft nogen tidsfornemmelse i årevis« En 34-årig mand er varetægtsfængslet ved Retten på Frederiksberg. Manden fortalte om sine psykiske udfordringer, og han fortryder nu det omfattende cyberangreb på Netcompany, som han erkender at have stået bag.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.10: Tak, fordi du læste med! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-pensionskunder-gaar-glip-af-store-beloeb-i-bonus",
            "image_url": "https://berlingske.bmcdn.dk/media/cache/resolve/image_x_large/image/176/1769214/24647634-pensionskunderne-gr-glip-af-strstedelen-af-de-bo.jpg",
            "publication_time": "Onsdag d. 28. februar 2024, kl. 07.15",
            "author": "Thomas Breinstrup",
            "related_links": [],
            "attachments": []
        }
    }
}