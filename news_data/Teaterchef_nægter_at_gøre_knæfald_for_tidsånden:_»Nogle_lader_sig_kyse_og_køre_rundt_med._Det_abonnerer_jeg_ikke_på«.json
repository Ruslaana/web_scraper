{
    "version": "1.0",
    "document": {
        "id": "https://www_berlingske_dk/scene/teaterchef-naegter-at-goere-knaefald-for-tidsaanden-nogle-lader-sig-kyse-og",
        "title": "Teaterchef nægter at gøre knæfald for tidsånden: »Nogle lader sig kyse og køre rundt med. Det abonnerer jeg ikke på«",
        "content": "»Nej.« Så kort formulerer teaterdirektørNiels-Bo Valbrosit svar. Det lille ord falder med eftertryk. Umiddelbart siger han ikke mere og lader musikken fra den tilstødende prøvesal fylde tomrummet ud. I stedet ser han på mig med et vurderende blik og antydningen af et skævt smil. Jeg tænker, at dette er er en kunstpause, han uden tvivl ved kan have en vis effekt. Ikke mindst fordi han godt er klar over, at hans svar vil virke som en rød klud på nogle. Jeg har spurgt ham, om hvad årsagen til, at Det Ny Teater har valgt at caste sin næste forestilling,»Miss Saigon«, på den måde, det har. Den stort anlagte musical handler om en purung vietnamesisk barpiges dramatiske kærlighedshistorie med en amerikansk soldat i skyggen af Vietnamkrigen. Da danmarkspremieren fandt sted på Østre Gasværk Teater i 1996, var det hvide, danske skuespillere med sorte parykker og skævt sminkede øjne, der spillede vietnamesere. Nu, hvor forestillingen kommer op i København igen mere end et kvart århundrede senere, har man valgt at skrotte dén idé. Mens rollerne som amerikanere i musicalen er besat med danske skuespillere, spilles de lokale indbyggere i Saigon nemlig af rollehavende med asiatisk baggrund, hvoraf de fleste er hentet i udlandet. Teaterchef Niels-Bo Valbro afrøver nogle af de mange rekvisitter,der skal bruges i »Miss Saigon«. Historien er sat under Vietnam-krigen, der varede fra 1965 til 1975.Fold sammenLæs mereFoto: Rune Øe. Jeg har netop spurgt teaterdirektøren, om castingen også er en moralsk beslutning. Skal den ses som et knæfald for tidsånden – for den bevægelse, der går i brechen for, at man ikke må besætte roller med andre etniciteter end angivet i manuskriptet? Som sætter sig mod tanken om, at alle bare kan spille alt? Med andre ord: Skal man selv være noget for at måtte spille det? »Dele af den debat, hvis man skal tage den i helikopterperspektiv, er lettere absurd,« fortsætter Niels-Bo Valbo, da jeg beder ham om at uddybe sit nej. Sidste dag i prøvelokalet. Nu går de afgørende prøver i gang, hvor hele det store musicalmaskineri skal samle sig på teatrets hovedscene.Fold sammenLæs mereFoto: Rune Øe. »Altså: Det er en del af teatrets dna, at fra det øjeblik tæppet går, laver publikum og teatret en kontrakt med hinanden. Vi, der står oppe på scenen, er nogle andre end dem, vi er i virkeligheden. For at spille en morder kræves det selvfølgelig ikke, at man er morder. For at kunne spille homoseksuel er det jo heller ikke en forudsætning, at man er homoseksuel. For at spille heteroseksuel kræves det heller ikke, at du er det privat. Det er i denne sammenhæng fuldstændig hamrende, fløjtende ligegyldigt. Det, der betyder noget, er, om vedkommende kan dække rollen.« Selvom han ikke nævner den med ét ord, taler teaterchefen også på baggrund afden hårde debat, der opstod,da Det Ny Teater sidste sæson valgte at ladeSilas Holstspille hovedrollen i musicalen»Kinky Boots«. Den stærke dragqueen Lola blev oprindelig spillet af en sort skuespiller, og Det Ny Teater havde ingen ret til at skifte etnicitet på figuren, mente kritikere. Dels anklagede man teatret for at være farveblindt ved at »hvidvaske« Lola og dermed fortælle en helt anden historie end den oprindelige. Dels fratog man en sort musicalperformer chancen for at bidrage med diversitet og synlighed, mente kritikere. Men på Det Ny Teater stod man fast på valget af Holst med den argumentation, at der ikke var tale om en forestilling, der handlede om etnicitet, men om seksuel orientering. »Forestillingen om, at teatret er virkelighed og skal spejle den én til én, er, efter min opfattelse, grotesk,« fastholder teaterchefen et år senere. Men i forhold til lige præcis »Miss Saigon« giver det rigtig god mening at caste i overensstemmelse med rollernes etnicitet, mener han. »Hele omdrejningspunktet i denne forestilling handler om konflikten mellem vietnamesere og amerikanere. Når det er asiater, der spiller vietnameserne, giver det en højere grad af autenticitet. Her har det en kunstnerisk betydning. Historien bliver stærkere. Det er ikke ensbetydende med, at det forholder sig sådan i alle mulige andre sammenhænge. Så den måde, vi har castet på i denne omgang, er ikke et resultat af den diskussion, af en trend eller et modefænomen,« siger han. Den er ikke et knæfald for tidsånden? »Overhovedet ikke. Ikke det, der ligner.« Dele af diskussionen om, hvem, der må spiler hvad, er absurd, mener teaterchef Niels-Bo Valbro, der har stået i spidsen for Det Ny Teater siden 1994.Fold sammenLæs mereFoto: Rune Øe. Problemet med debatten om repræsentation på teatret er, at det alt sammen er hældt ned i én store gryde og rørt sammen, mener han. »Og så er der nogle, der på dén baggrund bliver sindssygt bange for tidsånden og lader sig kyse og køre rundt med. Det abonnerer jeg overhovedet ikke på. Og denne forestillings casting er ikke et resultat af det.« Na-Young Jeon er en af de medvirkende, der er hentet ind fra udlandet til forestillingen, hvor hun spiller Kims veninde. Hun er født i Korea, men er vokset op i Holland. Også hun mener, at de mange medvirkende med asiatisk baggrund kan være med til at give forestillingen en helt særlig sensibilitet. »Jeg har altid navigeret mellem to kulturer, mellem at være en pige fra Vesten og en pige fra Asien. Selvfølgelig er der forskellige sprog, kulturer, værdier. Men noget, jeg tror man kan afkode direkte i forestillingen, er, hvordan vi rører ved ting, hvordan vi ser på nogen, hvordan vi viser ømhed. Det er i vores blod. Og vi gør det på en anden måde. Deri ligger meget af autenticiteten. Vi kan pumpe noget asiatisk hjerteblod ind i forestillingen,« siger hun. Spørger man hende, om hun også synes, at forestillingen kræver asiater i rollerne af moralske årsager, siger hun, at hun ikke har lyst til at være »aktivistisk«, hvad den diskussion angår. Na-Young Jeon har en koreansk-hollandsk baggrund. Hun har tidligere medvirket i »MIsss Saigon«, men oplever, at det, at hun skal synge på dansk, har været næsten frisættende. Det har hjulpet hende til at gøre op med de gamle vaner, der hænger sammen med de sprog, hun kender, og ind til en særlig rå, følsom udgave af hende selv.Fold sammenLæs mereFoto: Rune Øe. »Alle skal have lov til at fortælle en historie, uanset hvilken farve deres øjne eller hud har. Det er min opfattelse. Men jeg forstår godt, hvor diskussionen om kulturel appropriation kommer fra. Den er opstået på baggrund af, at folk generelt er uvidende om gamle kulturers dybt rodfæstede traditioner og værdier,« siger hun. »Hvis vi bare kan vise de kulturer en smule respekt, når vi beskæftiger os med dem på teatret, er det alt, vi kan gøre. Alle bør være i stand til at spille »West Side Story« eller »Miss Saigon«. Men bør vi gøre vort bedste i forhold til at undersøge de kulturer, de beskæftiger sig med? Bør vi undersøge, hvad det vil sige at have asiatisk hår eller bo i en buddhistisk kultur? Ja, selvfølgelig.« Na-Youn Jeon  håber, at de mange asiater på scenen kan være med til at yde de billeder, mange stadig har på nethinden fra den brutale Vietnam-krig, retfærdighed. Hun har syriske venner, der nu bor i København, men som er flygtet i både over Middelhavet, på samme måde som mange vietnamesere flygtede i både fra det kommunistiske Vietnam. Og hun tror, at autentisk udseende mennesker på scenen i endnu højere grad kan være med til at minde om, at krig er blodig alvor. Sebastian Harris har undervist sine udenlandske kolleger i dansk. Noget, der kun har kunnet lade sig gøre at gennemføre, fordi man har kunnet mødes på nettet, inde alle samledes i København. Koreansk-hollandske Na-Young Jeon er en af dem, der har kastet sig ud i den svære øvelse.Fold sammenLæs mereFoto: Rune Øe. Hendes kollega, filippinske Joreen Bautista, der er dubleant på rollen som Kim, mener derimod ikke, at det vil være en god idé at spille »Miss Saigon« med hvide mennesker i alle roller i dag. Men også hun henviser til et ønske om autenticitet, snarere end politiske krav om repræsentation. »Når buddhister beder en bøn, er det selvfølgelig noget, hvide mennesker kan imitere. Men hvis du er vokset op med asiatisk kultur som en naturlig del af din baggrund, giver det en helt anden autenticitet i forestillingen, og det er meget vigtigt i »Miss Saigon«, siger hun. Hendes kollega og landsmand Gerard Santos, som hjemme i Filippinerne er popstjerne og filmskuespiller, stemmer i. »Som asiater kan vi allerede relatere til det, der foregår. Joreen og jeg er godt nok begge fra Filippinerne, men der er mange lighedspunkter med den vietnamesiske kultur. Det er lettere for det kreative team at give os instruktion, og vi kan selv give det hele særligt liv med den autenticitet, vi besidder.« Joreen Bautista har lært sine sangtekster på dansk for at kunne medvirke i »Miss Saigon« i København. Hun har imponeret sine kolleger med sine sproglige evner og sin dedikation.Fold sammenLæs mereFoto: Rune Øe. Én af dem, der også føler, hun har en direkte linje til noget af det, der foregår i musicalen, er Linda Arunee Olofsson, der spiller hovedrollen som Kim. Hun har en svensk far og en mor fra Thailand. Hun er vokset op i Sverige, men hun genkender ikke mindst den respekt, den amerikanske soldat Chris viser Kim i forestillingen. Sådan oplevede hun også sin far. Filippinske Gerard Butler er en stjerne i sit hjemland, hvor han er kendt for at synge inderlige popballader. Han har været meget glad for at møde den særlige, kreative åbenhed, der eksisterer i dansk teater. Her må man gerne komme med forslag eller sige diskutere med instruktøren. Det er han hverken vant til fra britisk eller filippinsk musikteater.Fold sammenLæs mereFoto: Rune Øe. »De blev gift buddhistisk, ligesom Chris og Kim gør i forestillingen. Min mor har slet ikke Kims baggrund. Men jeg kan virkelig genkende, hvordan min far anstrengte sig for at vise hendes tro og kultur respekt. De mødtes i Thailand. Det er en meget romantisk historie. Nærmest som en film. Min far gik på gaden i Phuket. Det begyndte at regne, så han søgte ly i et rejsebureau. Og der sad min mor. De fik øje på hinanden. Og det var kærlighed ved første blik. Så flyttede min mor til Sverige.« Hun er én af dem, der ikke har haft problemer med det danske sprog, for hun har faktisk spillet mere teater i Danmark end i hjemlandet. Men teaterchef Niels-Bo Valbro medgiver, at det naturligvis har været en »meget vanskelig, omfattende, tidskrævende og ressourcekrævende proces« at finde og caste de medvirkende, der kommer fra en lang række lande, herunder Filippinerne og Korea. Og ikke mindst har det været et omstændeligt, men nødvendigt led efterfølgende at lære dem at synge på et forståeligt dansk. Den del har kun kunnet lade sig gøre, fordi den digitale udvikling har gjort det muligt. De medvirkende er blevet undervist i dansk udtale af skuespilleren Sebastian Harris, der også er med i forestillingen. Gerard Santos er én af dem, der har været i Det Ny Teaters intensive sprogskole, der begyndte længe før første prøvedag på teatret. »En overgang tænkte jeg: Hvad er det, jeg har rodet mig ud i? Det har været hårdt, men da jeg kom her, memorerede jeg det hele og fik det i kroppen,« siger Gerard Santos. »Man er nødt til at finde den vej, der fungerer for én selv. Vi er alle forskelligt indrettet,« forklarer Joreen Bautista. De fleste af de udenlandske medvirkende har skrevet librettoen ned med deres egen lydskrift, sådan som de hørte dem. De har lyttet til den danske indspilning, de har fået tilsendt, igen og igen og er løbende blevet rettet af Sebastian Harris. De af de medvirkende i »Miss Saigon«; der har asiatisk baggrund, oplever selv, at deres erfaringer giver forestillingen en anden sensibilitet, end den ellers ville have haft.Fold sammenLæs mereFoto: Rune Øe. »Kærlighed,« siger Joreen Bautista ud i luften med perfekt udtale af det bløde danske d, som udlændinge ellers har så svært ved at vikle tungen om. Gerard Santos er imponeret. Selv kæmper han stadig med det. »Alle blev virkelig følelsesladede,« forklarer Sebastian Harris om Joreens og Gerards indsats under dagens prøver. »For det var så enestående at se to mennesker fra Filippinerne, som aldrig før i deres liv har talt dansk. Bagefter undskyldte de, fordi de syntes, de havde begået nogle udtalefejl, men jeg måtte sige til dem, at det ikke var det, det handlede om. De havde gjort det, der var vores mål. De var i stand til at lægge så meget følelse i det danske sprog, at det var meget overbevisende.« Teaterchefen er tilfreds. »Det er klart, at det er et sats. Men jeg må også sige, at når jeg hører resultatet på nuværende tidspunkt, er det bedre end det, jeg havde turdet håbe på. Det er først og fremmest de udenlandske medvirkendes egen fortjeneste og dedikation, der er årsagen til det. De har været myreflittige og derudover vanvittigt talentfulde,« siger han. »Miss Saigon« har premiere 9. februar. Der hamres, saves og bores på Det Ny Teater i disse dage, 3,5 kilometer bambusstammer danner grundstammen i scenografien, som man kan projicere forestillingens forskellige locations på.Fold sammenLæs mereFoto: Rune Øe.",
        "metadata": {
            "source": "https://www.berlingske.dk/scene/teaterchef-naegter-at-goere-knaefald-for-tidsaanden-nogle-lader-sig-kyse-og",
            "image_url": "https://berlingske.bmcdn.dk/media/cache/resolve/image_x_large/image/164/1641849/24333819-bm.jpg",
            "publication_time": "Søndag d. 05. februar 2023, kl. 20.29",
            "author": "Jakob Steen Olsen",
            "related_links": [],
            "attachments": []
        }
    }
}