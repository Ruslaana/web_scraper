{
    "version": "1.0",
    "document": {
        "id": "https://www_berlingske_dk/business/business-overblik-nye-oplysninger-om-dramatisk-magtkamp-dlg-direktoer",
        "title": "Business-overblik: Nye oplysninger om dramatisk magtkamp – DLG-direktør skulle have været topchef",
        "content": "God morgen og velkommen til det første Business-overblik i marts, denne mandag den 3. I dag runder vi blandt andet: Men vi begynder med nyt om dramaet i toppen af biogasselskabet Biocirc. God læselyst, og følg med dagen igennem påBerlingske Business! Nye oplysninger om dramatisk magtkamp – DLG-direktør skulle have været topchef Den nu tidligere koncerndirektør i DLG, Jesper Pagh, skulle have været ny topchef for biogasvirksomheden Biocirc, da en magtkamp sendte selskabet ud i et dramatisk kaos. Ifølge Finansovervejede bestyrelsen for Biocirc at skifte Bertel Maigaard ud som direktør, fordi der var behov for en ny profil, og efter oplysninger fra flere whistleblowere om blandt andet Maigaards ledelsesstil og hans omgang med firmaets penge, blev planerne for udskiftning fremskyndet og en dialog med Jesper Pagh, som allerede sad i bestyrelsen, indledt. Bestyrelsens og Jesper Paghs krav om en undersøgelse af forholdene førte imidlertid til stor uenighed, hvorefter et flertal i bestyrelsen 16. december fyrede Bertel Maigaard, som dog siden vandt magtkampen, da formand Michael Haaning og DLGs to repræsentanter trak sig. 1.Steen Strøm fik bøvl med den »hemmelige« skat. Men ingen kan hjælpe Hvis der opstår tvivl om beskatningen af afkastet på din pensionsopsparing, er der ingen hjælp at hente hos Skat. Det skabte frustration hos Steen Strøm, der løb panden mod en mur, efter at hans kone hævede et beløb på sin aldersopsparing.Læs historien her. 2.7.000 danskere har været ofre for særlig type svindel – falske bankansatte stjal 82 millioner Sidste år lykkedes det kriminelle at svindle 7.000 danskere for i alt 82 millioner kroner ved at lokke kunderne til at overføre deres sparepenge til svindleres konti. Samtidig finder svindlerne konstant på nye metoder og misbruger danskernes tillid ved at udgive sig for at være bankbude og bekendte.Læs historien her. Google-topchef frygter skævhed i kunstig intelligens: »Det her er et kæmpe opråb til kvinderne« Kunstig intelligens kommer til at få afgørende betydning i fremtiden, og fundamentet lægges nu. Derfor har Google Danmarks administrerende direktør, Bianca Bruhn, også et budskab til kvinderne. De halter nemlig efter – og det kan få store konsekvenser.Læs historien her.   1.Brudt dankortmonopol kan gøre betalinger 40 procent billigere Hvis Nets monopol på betalinger med dankort brydes, sådan som regeringen ønsker det, vil det betyde, at priserne kan falde med helt op til 40 procent for butikkerne. Det viser en rapport fra Konkurrence- og Forbrugerstyrelsenifølge Børsen. Det nikker Mette Lykke Vibe, dansk landechef i Nets' største konkurrent, Worldline, genkendende til. I dag bruger butikker Nets' løsning til betalingskort, fordi Nets som den eneste i Danmark kan tage imod både internationale betalingskort og dankortet. 2. Købere siger nej til boliger med oliefyr og el Boliger med oliefyr, elvarme og træpillefyr er upopulære i købernes øjne, hvorfor de bliver svære at sælge eller falder i pris. Det viser en undersøgelse, som Voxmeter har lavet for Arbejdernes Landsbankifølge Finans. 64 procent af de adspurgte boligkøbere vil ikke købe en bolig opvarmet med oliefyr, lidt over 40 procent siger nej til boliger med elvarme og træpillefyr. Boliger med fjernvarme eller varmepumpe er derimod helt i orden. Kun syv procent ville sige nej til dem. Syv af ti danske boliger har i dag fjernvarme, 13 procent naturgas. 3. Danskerne forsikrer sig mod elbilreparationer Flere og flere danskere tilkøber en udvidet forsikring, når de køber elbil, fordi de er nervøse for, om bilen går i stykker. Detskriver Jyllands-Posten. Særligt brugte elbiler trækker en udvidet forsikring med sig, siger salgsdirektør Henrik Byrnel fra Fragus Group Danmark, der har tredoblet antallet af denne slags forsikringer fra januar 2024 til januar 2025. Det tyske selskab CarGarantie, som er en af Europas førende på både nye og brugte biler, anslår stigningen til at ligge på 300-400 procent gennem det seneste år. FDM opfordrer til, at man sætter sig godt ind i forsikringsvilkårene, så man ved, hvad forsikringen dækker og ikke dækker, også så man undgår dobbeltdækning, fordi der i forvejen er reklamationsret og garanti. Aktier – indeks og udvikling i procent USA – lukkekurser fredag: Asien – indeks mandag kl. 7.20: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-nye-oplysninger-om-dramatisk-magtkamp-dlg-direktoer",
            "image_url": "https://berlingske.bmcdn.dk/media/cache/resolve/image_x_large/image/189/1895537/24901911-der-kommer-nye-facetter-frem-om-dramaet-i-toppen-a.jpg",
            "publication_time": "Mandag d. 03. marts 2025, kl. 07.22",
            "author": "Thomas Breinstrup",
            "related_links": [],
            "attachments": []
        }
    }
}