{
    "version": "1.0",
    "document": {
        "id": "https://www_berlingske_dk/indland/tidligere-forsvarschef-gaar-direkte-gennem-svingdoeren-til-topjob-som",
        "title": "Tidligere forsvarschef går direkte gennem svingdøren til topjob som lobbyist for våbenindustrien",
        "content": "Der skulle gå under tre måneder fra offentliggørelsen af Bjørn Bisserups exit som forsvarschef til offentliggørelsen af hans nye job som lobbyist for forsvarsindustrien. Den firestjernede general, som valgte at gå på pension ét år før tid,skal fremovervære toprådgiver i konsulentfirmaet Rud Pedersen i København. Der skal han rådgive virksomheder på forsvarsområdet, som gerne vil have fodfæste i Danmark og andre nordiske lande. Rud Pedersen er en etableret spiller inden for lobbyisme på forsvarsområdet. Firmaet har samarbejdet med de internationale våbenproducenterThalesog Raytheon under det storpolitiske spil om Danmarks deltagelse i NATOs missilforsvar, ligesom firmaet har samarbejdet med både den svenske kampflyproducentSAABog Lockheed Martin om Danmarks indkøb af nye kampfly. Rud Pedersen har blandt andet været aktiv i det storpolitiske spil om Danmarks deltagelse i NATOs missilforsvar, herunder nye radarer til fregatter i Iver Huitfeldt-klassen.Fold sammenLæs mereFoto: Mads Claus Rasmussen/Ritzau Scanpix. Med andre ord tager Bjørn Bisserup den direkte vej gennem den såkaldte svingdør mellem offentlig og privat ansættelse, som i flere andre lande ikke er tilladt. Særligt ikke, når det indebærer lobbyisme på nøjagtigt samme område, som man hidtil har haft et ansvar for. »Vi har længe peget på, at den her type svingdørsansættelser er et problem,« siger Jesper Olsen, formand for Transparency International. Han peger på, at skiftet mellem en offentlig og en privat arbejdsplads ikke nødvendigvis er problematisk, men at det åbner for en udnyttelse af insiderviden og personlige relationer, når embedsmænd flytter stolen fra den ene side af forhandlingsbordet til den anden inden for samme sektor. »For man træder jo direkte tilbage i den dialog, man før var en part i. Hvis man skifter branche eller sektor, er det ikke nødvendigvis problematisk. Men hvis man bliver ansat på baggrund af sin specifikke viden, bør der være en karensperiode. Det er nødvendigt for at beskytte Forsvaret, men også for at beskytte de involverede virksomheder mod mistanken om, at man misbruger insiderviden,« siger Jesper Olsen, som desuden er ekstern lektor i offentlig forvaltning ved Københavns Universitet og selv tidligere embedsmand. Bjørn Bisserup er langtfra den første, der har taget turen gennem den famøse svingdør. Blandt de kendte eksempler er toppolitikere som tidligere forsvarsminister Gitte Lillelund Bechs skifte til lobbybureauet Advise, som på det tidspunkt var involveret i konkurrencen om at levere nye kampfly til Danmark på vegne af flyproducenten Eurofighter. Eller tidligere statsminister Anders Fogh Rasmussen, som umiddelbart efter sin stilling som generalsekretær i NATO oprettede rådgivningsbureauet Rasmussen Global, hvorigennem han blandt andet har rådgivet Ukraines daværende præsident Petro Porosjenko. Dertil kommer Søren Gades skift til Landbrug & Fødevarer, Karen Hækkerups tur samme vej, Bjarne Corydons transfer til konsulentvirksomheden McKinsey, Helle Thorning-Schmidts direktørjob i Red Barnet og Brian Mikkelsens skift til Dansk Erhverv. Men også topembedsmænd er i høj kurs hos danske og internationale virksomheder. Som departementschef i Statsministeriet Karsten Dybvad, der forlod posten til fordel for en direktørstilling i Dansk Industri, Finansministeriets departementschef David Hellemann, der skiftede til Nordea, og Ulrik Nødgaard, der gik fra den statslige vagthund Finanstilsynet til bankernes interesseorganisation Finans Danmark. For omkring en måned siden tiltrådte Danmarks tidligere ambassadør i Berlin og tidligere direktør i Udenrigsministeriet Friis Arne Petersen desuden en stilling som lobbyist og partner i Rud Pedersen. Departementschef i Statsministeriet Barbara Bertelsen, rigspolitichef Thorkild Fogde og Bjørn Bisserup under Folketingets åbning i oktober.Fold sammenLæs mereFoto: Mads Claus Rasmussen/Ritzau Scanpix. I Danmark findes der ingen regler, der begrænser øjeblikkelige karriereskrift for ministre og embedsmænd. Og her adskiller vi os fra lande som Sverige, Norge og Tyskland. Forskere som professor i forvaltningsret Sten Bønsinghar argumenteret for, at Danmark indfører en karensperiode for ministre og topembedsmænd, så de ikke kan gå direkte fra en topstilling i det offentlige til en topstilling i det private. Tilsvarende har den økonomiske samarbejdsorganisation OECDpressetpå for at få indført sådanne regler. I Norge og Sverige har man inden for de seneste årindført karensperioderpå op til 12 måneder for både ministre og embedsmænd. I Norgeomfatter lovgivningenforuden medlemmer af regeringen også statssekretærer og politiske rådgivere, som erpolitisk ansatteembedsmænd. I Sverige omfatter reglerne foruden ministre også statssekretærer, der ligesom i Norge er politisk udpegede. I Tysklandhar man siden 2009 haft karensregler for embedsmænd såvel som politikere i den såkaldteforbundstjenestemandslov. For embedsmænd i Tyskland kan karensperioden være på helt op til fem år, og manglende anmeldelse af et jobskifte kan sanktioneres. I EU skal embedsmændsøge EU-Kommissionenom tilladelse til at tage et nyt job inden for to år efter deres fratræden. For topembedsmænd er det som udgangspunkt ikke tilladt at arbejde som lobbyister inden for ét år efter deres tjenesteperiode, og de må ikke arbejde med områder, som de inden for tre år har haft ansvaret for. »Havde Bisserup været topembedsmand i EU-Kommissionen, så havde han ikke kunnet lave den her manøvre uden en karensperiode. Det skyldes jo blandt andet, at man ikke skal tage viden og knowhow med ud og udnytte den i en konkurrencesituation,« siger Jesper Olsen. Berlingske ville gerne have talt med Bjørn Bisserup om hans nye stilling hos Rud Pedersen, hvor hanmed egne ordhåber på at arbejde for bedre vilkår for ikke mindst den danske forsvarsindustri. Bjørn Bisserup har mandag ikke besvaret avisens henvendelser. Det har til gengæld hans kommende chef, Morten Rud Pedersen, grundlægger og administrerende direktør i Rud Pedersen. Bliver Bjørn Bisserup ansat i en stilling, hvor han skal have direkte kontakt til politikere og embedsmænd på forsvarsområdet? »Det er jo svært at svare på spørgsmål om fremtiden. Men det vil jeg da forudsætte, at han gør. For det gør alle vores konsulenter. Det er jo indlysende, at når man ansætter en tidligere forsvarschef, så forventes han at forstå, hvordan Forsvaret fungerer og derudover at være en del af et netværk,« siger Morten Rud Pedersen. Hvis han så taler med embedsmænd i Forsvaret, så vil der jo være tale om offentligt ansatte, hvis relation til Bjørn Bisserup bygger på et ulige magtforhold, hvor han har været chefen. Ligger der nogle problemstillinger i det, som du ser det? »Som jeg ser det, følger vi den lovgivning, som er gældende i de syv lande, hvor vi er aktive. Så jeg ser ikke noget problem i det, som du forsøger at opstille som et problem.« Bjørn Bisserup har en detaljeret viden om, hvilke planer og tanker om materielanskaffelser og strategi man har i Forsvaret. Han ved, hvem man skal ringe til, og hvad man skal sige til dem. Kan man sige, at det er at udnytte hans personlige relationer og hans insiderviden til at give jeres kunder en overhånd? »Ja, det tror jeg, at vi må formode, at han ved. Vi rådgiver udenlandske virksomheder i, hvordan de laver forretninger med den offentlige sektor i europæiske lande. Så det er klart, at vi søger efter rådgivere, som har den spidskompetence. Vi ved, hvordan man skal samtale med beslutningsstrukturer. Og der besidder Bjørn Bisserup de kompetencer, som virksomheder efterspørger. Men vi følger de gældende love og regler,« siger Morten Rud Pedersen.",
        "metadata": {
            "source": "https://www.berlingske.dk/indland/tidligere-forsvarschef-gaar-direkte-gennem-svingdoeren-til-topjob-som",
            "image_url": "https://berlingske.bmcdn.dk/media/cache/resolve/image_x_large/image/137/1371935/23619672-.jpg",
            "publication_time": "Mandag d. 28. december 2020, kl. 18.51",
            "author": "Steffen Nyboe McGhie",
            "related_links": [],
            "attachments": []
        }
    }
}