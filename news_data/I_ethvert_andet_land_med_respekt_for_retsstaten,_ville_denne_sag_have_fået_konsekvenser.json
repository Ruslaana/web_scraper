{
    "version": "1.0",
    "document": {
        "id": "https://www_berlingske_dk/kommentatorer/i-ethvert-andet-land-med-respekt-for-retsstaten-ville-denne-sag-have",
        "title": "I ethvert andet land med respekt for retsstaten, ville denne sag have fået konsekvenser",
        "content": "Jura kan lyde tørt og lidt kedeligt, men tro mig – juraen har sine stjernestunder og sine nedture, der gør, at beskæftigelsen med jura ofte er en intellektuel nydelse. En stjernestund for mig var et møde for nogle år siden med den tidligere ungarske præsident Lazló Sólyóm, der i årene 1990-1998 havde været den første præsident for nyoprettede ungarske forfatningsdomstol, der markerede overgangen fra kommunistisk styre til demokrati. Arbejdet gik i gang, fortalte Sólyóm under stor optimisme med hensyn til at forvandle det kommunistiske Ungarn til en retsstat. Han fortalte så levende og engageret om retsstaten og domstolens arbejde, at jeg blev bestyrket i min tro på ret og retfærdighed, selv om den ungarske statsleder Orbán på det tidspunkt allerede var i gang med at afvikle retsstaten. I Den Europæiske Union gælder et såkaldt retsstatsprincip, somifølge Folketingets EU-Oplysninger »…et af de grundlæggende principper i EU og en af de fælles værdier for alle medlemsstater. Ifølge retsstatsprincippet skal alle regeringer og myndigheder altid overholde loven i overensstemmelse med de demokratiske værdier og grundlæggende rettigheder. Domstolene skal være frie og uafhængige og kontrollere myndighederne.« I ideen om retsstaten, der er et tysk begreb, indgår som her omtalt respekt for loven og for domstolenes uafhængighed af andre statslige myndigheder og herunder også muligheden for at kontrollere andre myndigheder. En vis grad af forudseelighed og transparens og dermed et forbud mod love med tilbagevirkende kraft er også elementer i retsstaten. Englænderne taler om »rule of law«, der går ud på det samme, men alligevel, som det meste engelske, er lidt anderledes end det, vi kender i resten af Europa. Det var nu ikke grunden til, at Storbritannien forlod EU. Alligevel havde retsstatsprincippet en finger med i spillet, for noget af det, der generede englænderne, var, atEU-domstolen og EU-rettens principper var gældendeog indskrænkede det engelske parlaments råderum. Englænderne – eller snarere det snævre flertal, der stemte for Brexit – var ikke imod retsstatsprincippet. De varimod et EU, som de fleste ikke vidste noget omeller kun kendte til gennem misinformation. Helt anderledes ser det ud med hensyn til det land, der for øjeblikket kvalificerer sig som EUs problembarn, nemlig Polen. Jeg har netop læsten beretning i en finsk avisaf en finsk dommer, der som repræsentant for den finske dommerforening havde talt med kolleger i Polen. Den polske forfatningsdomstols proklamering af polsk rets forrang for EU-ret er blevet omtalt i danske aviser. Jeg tror, at vi uden en rigsretssag mod Inger Støjberg fortsat kunne blive i EU og kalde os selv for en retsstat, mener Ditlev Tamm.Fold sammenLæs mereFoto: Philip Davali/Ritzau Scanpix. Hvad vi kender mindre til, er den polske regeringssystematiske chikane af dommeregennem de sociale medier og et såkaldt disciplinærudvalg. Af samme grund ser man polske dommere gå i protest mod en regering, der indskrænker uafhængigheden og forhindrer kontrol af korrupte politikere, og der er faktisk dommere, som går imod regeringen og kæmper for retsstaten. For mig har samtaler med dommere verden over, der er med til at kæmpe for retsstaten, været stjernestunder. I Danmark er vi for øjeblikket de undrende vidner til to undersøgelser, der også handler om retsstaten. Den mest alvorlige af dem, som formentlig i et hvert andet land ville have haft politiske konsekvenser for længst, handler om en regering, der uden lovhjemmel satte aflivningen af millioner af mink i gang, lukkede et erhverv, og som bod udbetaler astronomiske erstatningsbeløb. Er det et forløb, der er en retsstat værdigt? Et helt komisk mellemspil i den sag er beretningen om en embedsmand, derpå ti minutter kunne finde lovhjemmeli en lov om noget helt andet. Heldigvis kunne rigtige jurister godt gennemskue, at den holdt ikke, men det betyder jo så, at der ingen lovhjemmel var, og at politiet med rigspolitichefen i spidsen ulovligt beordrede aflivning af mink. I dag tyder alt på, at der var tale omen komplet overreaktionbaseret på et ufuldstændigt sundhedsmæssigt grundlag, og derved bliver sagen jo kun endnu mere alvorlig. Måske ender sagen i Rigsretten? Den tålmodige læser kan i daglige bidder følge, hvordan så godt som hele Højesteret og en række andre mennesker hører på embedsmænds modstridende forklaringer om et i sig selv temmelig ligegyldigt forløb omkringen tjenestebefaling om indkvartering af flygtninge. Kunne der gøres undtagelser, ja eller nej? Er en håndfuld teenagere blevet holdt adskilt imod lov og ret? Se, det er en rigtig retsstat, der interesserer sig for det, lammer landets øverste domstol i månedsvis og sætter millioner på spil. Eller er det måske en bagatel, som nærmest virker komisk, når man kaster blikket ud i Europa og ser, hvordan det stå til med retsstatsprincippet? Jeg har en mistanke om, at vi godt uden en rigsretssag mod Inger Støjberg kunne forblive i EU og kalde os en retsstat. Jeg er mere i tvivl om retsstaten, når jeg ser på minkskandalen, og jeg er dybt bekymret i begge sager, når jeg læser, hvad embedsmænd kan finde på at sms'e eller fortælle om, hvad der foregår på møder på ministerplan. En retsstat handler om respekt og om format. Det har jeg bl.a. lært ved at tale med Lazló Szólóm og høre om de polske dommere. Retsstatsprincippet er ikke en politisk kastebold. Det er nærmest indbegrebet af vores civilisation. Jeg er bange for, at vi har en del at lære stadigvæk. Ditlev Tamm er juraprofessor emeritus, forfatter og debattør",
        "metadata": {
            "source": "https://www.berlingske.dk/kommentatorer/i-ethvert-andet-land-med-respekt-for-retsstaten-ville-denne-sag-have",
            "image_url": "https://berlingske.bmcdn.dk/media/cache/resolve/image_x_large/image/147/1479350/23905777-.jpg",
            "publication_time": "Søndag d. 31. oktober 2021, kl. 12.40",
            "author": "Ditlev Tamm",
            "related_links": [],
            "attachments": []
        }
    }
}