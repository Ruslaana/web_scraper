{
    "version": "1.0",
    "document": {
        "id": "https://www_berlingske_dk/kommentatorer/slap-lidt-af-over-for-musk-nogle-gange-har-han-en-pointe",
        "title": "Slap lidt af over for Musk. Nogle gange har han en pointe",
        "content": "Kære nyhedsbrevlæser. Vi er da kommet i gang med et nyt år, herunder med et fornyet drama omkring Grønland, Danmark og USA med Donald Trump Jr.s »turistbesøg« forleden, og far Trumps fortsatte uhørte provokationer angående forestående indlemmelse af Grønland i USA. Senestnu med trusler ombrug af militære midler og handelskrig. Ofte bliver han bakket op af verdens rigeste mand, »first buddy«Elon Musk, der i et tweet skrev, at grønlænderne selv skal bestemme, hvad de vil (grundlæggende sandt, omend Folketinget skal give samtykke), og at de givetvis gerne vil være en del af USA (mere tvivlsomt).  The people of Greenland should decide their future and I think they want to be part of America! Og Elon Musk, ja. Han forstår da at sprede panik rundt omkring i de europæiske regeringskontorer. Ikke så meget med et Grønlands-tweet, men i højere grad med sin entydige støtte til det tyske højreorienterede parti Alternative für Deutschland i indledningen af en tysk valgkamp. Og måske især i retning af Storbritannien, hvor Musk siden nytår har krævet Labour-regeringen og premierminister Keir Starmers afgang, bedt kong Charles opløse det britiske parlament, antydet at USA burde befri briterne for en tyrannisk regering og først støttet Nigel Farage og hans Reform UK-parti – for sidenhen i en 180-gradersvending at trække opbakningen til Farage og kræve hans afgang som leder af partiet, fordi Farage afviste at optage den britiske højrefløjsaktivist Tommy Robinson.  The Reform Party needs a new leader. Farage doesn’t have what it takes. Elon Musks ublu adfærd har udløst postyr i flere europæiske lande. I Rumænien, hvor han anklagede landets højesteret for at indføre diktatur efter beslutningen om at omgøre et valg, der var martret af russisk indblanding. I Tyskland, hvor blandt andre kansler Olaf Scholz har været meget hård i sin kritik af Elon Musks adfærd. I Frankrig, hvor Musk endda endnu ikke har ageret så meget, men hvor præsident Macron har været bastant i sin retorik mod Musk. I Norge, sågar, hvor statsminister Jonas Gahr Støre har udtrykt bekymring over Musks indblanding i andre landes interne forhold. Og i Storbritannien, hvor afsættet til Musks udfald i høj grad har været den gigantiske grooming-skandale, hvor mænd med indvandrerbaggrund har voldtaget og seksuelt misbrugt tusinder af mindreårige piger i byer som Rotherham, Oldham og Rochdale. Hvad skal man mene om det hele? Det er banalt, at Elon Musk lige som alle andre mennesker i verden har sin ytringsfrihed. Med andre ord er der ikke noget formelt i vejen for, at han bruger den til at udtrykke sin holdning, uanset hvad man måtte mene om den. Det kan naturligvis ændre sig lidt afhængigt af formaliteten af den rolle, han får i den kommende Trump-regering. Men uanset hvad må han jo sige, hvad han vil. Elon Musk har fået blod på tanden efter succesen med at støtte Donald Trump. Her i selskab med Kid Rock og Dana White.Fold sammenLæs mereFoto: Kena Betancur/AFP/Ritzau Scanpix. Alligevel er der præcis i tilfældet Musk forskellige bestanddele, der er helt usædvanlige, og som givetvis er årsagen til postyret i de europæiske lande: Ingen af disse ting er i sig selv hverken forbudt eller inkriminerende for Musk, men det er kombinationen af dem, der får europæiske ledere til at skælve, når han tweeter. Men måske skulle de tage den lidt med ro i retning af Musk. Han er trods alt ikke den eneste med magt, der har blandet sig i andres affærer. Jeg mindes så sent som for få måneder siden den siddende danske udenrigsminister Lars Løkke Rasmussen (M) erklære, at hanstøttede Kamala Harrisved det amerikanske præsidentvalg i november. I stedet kunne de europæiske politikere en gang imellem, bare en gang imellem, med fordel koncentrere sig om substansen af det, som Musk (og andre) måtte tweete om.  I det britiske tilfælde den grooming-skandale, der, i modsætning til hvad Elon Musk påstår i sit forretningsdrevne opgør med den traditionelle medieindustri, faktisk har været dybdegående afdækket i britiske medier. Ogsåmænd også i danske, herunder i Berlingske, ikke mindst af Berlingske-skribenten Poul Høi. Kernen i sagen er, at der vitterligt er tale om en vaskeægte skandale, hvor mange magtlag i det britiske samfund har kigget bort, undladt at agere, dækket over og underprioriteret at få håndteret det, der ligner de mest uhyggelige sager om grooming og voldtægt i Europa i moderne tid. Som Poul Høi i Berlingske i 2020skrev om skandalen i Rotherham, hvor politiet undlod at gribe ind, fordi mændene bag de seksuelle uhyrligheder var af fortrinsvis pakistansk afstamning, og myndighederne derfor frygtede etnisk uro og beskyldninger om racisme: »Derfor lod de år efter år mændene misbruge pigerne fremfor at retsforfølge dem.« Sagen dukker op nu igen, dels fordi Musk tweetede om den. Men også fordi Labour-regeringen (ligesom konservative regeringer gennem mange år) afviste en dybdegående national undersøgelse af skandalen.  Hvis jeg var britisk regering, ville jeg koncentrere mig lidt mindre om Elon Musk og en del mere om at få sat gang i sådan en undersøgelse. Ikke bare for regeringens egen skyld. Men mest for de tusindvis af ofres. Borgmester i Lejre Kommune Tina Mandrup er en af de borgmestre, der har oplevet chikane og trusler.Fold sammenLæs mereFoto: Bo Amstrup/Ritzau Scanpix. Tilbage er kun ugens sang, og da man fornemmer på flere europæiske politikere, at de nærmest føler, at Elon Musk er ved at brænde huset ned, er der jo ikke andet at gøre end at bringe Talking Heads-klassikeren»Burning Down the House«, her i udgaven fra den ikoniske koncertfilm »Stop Making Sense«. ",
        "metadata": {
            "source": "https://www.berlingske.dk/kommentatorer/slap-lidt-af-over-for-musk-nogle-gange-har-han-en-pointe",
            "image_url": null,
            "publication_time": "Torsdag d. 09. januar 2025, kl. 09.01",
            "author": "Tom Jensen",
            "related_links": [],
            "attachments": []
        }
    }
}