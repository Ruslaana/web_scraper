{
    "version": "1.0",
    "document": {
        "id": "https://www_berlingske_dk/virksomheder/google-faar-fransk-aftale",
        "title": "Google får fransk aftale",
        "content": "Syndicat National de l'Édition, som repræsenterer flere end 600 udgivere, SGDL, som repræsenterer 6.000 franske og fransktalende forfattere, mener, at aftalen nu sikrer deres rettigheder på nettet. Google får dermed mulighed for til Google Bøger at scanne ophavsretsbeskyttede bøger uden nærmere tilladelse, når de er udgået af handelen. Google arbejder intenst på både at hjælpe e-bogsmarkedet i gang og udglatte stridighederne med franske myndigheder og organisationer. For nylig indgik Google aftale med landets største udgiver, Hachette Livres Lagardère, og La Marinière-gruppen. Google har siden 2004 scannet bøger for biblioteker og universitetsbiblioteker, så man har kunnet søge i indholdet på rundt regnet 20 millioner bøger.Th.",
        "metadata": {
            "source": "https://www.berlingske.dk/virksomheder/google-faar-fransk-aftale",
            "image_url": "https://berlingske.bmcdn.dk/media/cache/resolve/image_x_large/image/21/218649/5258899-google-biz.jpg",
            "publication_time": "Søndag d. 17. juni 2012, kl. 12.10",
            "author": null,
            "related_links": [],
            "attachments": []
        }
    }
}