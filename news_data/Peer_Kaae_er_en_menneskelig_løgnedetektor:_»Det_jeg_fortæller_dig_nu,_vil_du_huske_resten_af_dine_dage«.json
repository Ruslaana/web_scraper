{
    "version": "1.0",
    "document": {
        "id": "https://www_berlingske_dk/boeger/peer-kaae-er-en-menneskelig-loegnedetektor-det-jeg-fortaeller-dig-nu-vil-du",
        "title": "Peer Kaae er en menneskelig løgnedetektor: »Det jeg fortæller dig nu, vil du huske resten af dine dage«",
        "content": "»Det, jeg fortæller dig nu, vil du huske resten af dine dage.« Det er intenst, når man taler med den menneskelige løgnedetektor Peer Kaae. I flere år har han arbejdet med såkaldtstatement analysis. Et sprængfarligt værktøj, som kan bruges til at afsløre en løgner. Kort sagt går det ud på at analysere de ord, som hjernen intuitivt vælger, når vi taler. Lige nu er han i gang med at fortælle, hvordan jeg kan bruge det værktøj. Udover at være uddannet journalist agerer Peer Kaae »Tintin«, som han selv siger, når han opklarer sandheden bag en række mordgåder i adskillige true crime-bøger. Og hvis Peer Kaae er Tintin, er statement analysis hans loyale følgesvend, foxterrieren Terry. Det er Tintin-tilgangen, Peer Kaae bruger, når han undersøger danske drabssager i for eksempel bogen»Dobbeltmordet på Peter Bangs vej«. Men det er en helt anden bog, der er grunden til, at vi taler sammen i dag. Bogen hedder »3 er løgnerens tal«. Først blev jeg nysgerrig og forundret. Netop det tal er mit eget yndlingstal. Lyver jeg mere end andre? Er jeg en løgner? Kan det simpelthen passe, at jeg stikker en løgn op i ansigtet på andre mennesker, blot fordi jeg er fan af tallet 3? Det bliver jeg nødt til at spørge Peer Kaae om. Klokken 10.19 tikker en besked ind på min mobil. »Hej Caroline, har jeg misforstået noget? Havde vi ikke en aftale klokken ti?« Jeg kigger bekymret på beskeden. »Det er da en kæmpe misforståelse – jeg troede, at det var klokken 11! Har du tid til at snakke nu, hvis jeg ringer dig op,« skriver jeg tilbage. Den besked bliver udgangspunktet for den næste time, som jeg bruger på at være bekymret over at blive fanget i en løgn, jeg aldrig har opfundet. Men Peer Kaae tager alligevel situationen op flere gange som eksempel på statement analysis, og jeg bliver hyperopmærksom på mig selv – kan min oprigtighed virkelig betvivles? Statement analysis er et effektivt efterforskningsredskab i uopklarede kriminalsager, fordi gerningsmænd lyver. Men det er også skræmmende effektivt til at afsløre de løgne, vi alle omgiver os med i dagligdagen. Pr-fotoFold sammenLæs mere Statement analysis har meget lidt med kropssprog at gøre. Faktisk intet. Til gengæld har det at gøre med hjernens valg af ord, fortæller Peer Kaae. For at demonstrere sin pointe spørger han mig, hvad jeg lavede i går. »Jeg mødte tidligt ind på arbejde,« svarer jeg hurtigt. Jeg når ikke længere, før han afbryder mig. »Se, allerede her i den korte sekvens, du har givet mig, kan jeg sige en masse om dig,« forklarer han og fortsætter: »Arbejdet er det sted, du valgte at starte historien om, hvad du lavede i går. Du kunne fortælle historien på en milliard måder, men du fortalte ikke, hvornår du stod op. Du fortalte ikke, hvad du spiste til morgenmad. Derfor kan jeg allerede sige nu, at dit arbejde betyder rigtigt meget for dig.« Det er sandt nok, hvad han siger, men jeg forstår alligevel ikke, hvordan han kommer frem til den konklusion. »Når jeg spørger dig, hvad du lavede i går, så går din hjerne intuitivt ned og finder ‘jeg mødte tidligt ind på arbejde’ på under et sekund – og du har ingen mulighed for at stoppe den i at finde de ord. Hjernen er ti gange hurtigere end munden, og den har allerede valgt dér, hvor dine følelser var højest på dagen,« siger han. »3 er løgnerens tal« er Peer Kaaes håndbog til, hvordan man afslører, om chefen, kæresten eller vennerne fortæller én sandheden. I bogen afdækker Peer Kaae diverse teknikker og fortæller om sin personlige rejse med at nå frem til sandheden – en rejse, der ændrede hans liv.Fold sammenLæs mereFoto: Forlaget Grønningen 1. Forestil dig, at du kommer kørende på din cykel. Vind i håret. Du har fart på. Men hov, du får ikke kigget dig for. Forestil dig nu, at en bus kommer kørende imod dig. Du er ved at blive kørt ned og vælter derfor på cyklen. Hvordan ville du reagere? Måske du oplever et chok, idet bussen kommer kørende imod dig. Eller måske du kortvarigt strammer om cykelstyret, inden du får cyklen drejet ind på fortovet, og det går op for dig, hvor galt det kunne være gået. Det er svært at genskabe de eksakte følelser, som er forbundet med sådan en situation, hvis man ikke har oplevet den før. Netop denne scene fremhæver Peer Kaae, når han skal give et eksempel på en af de måder, man kan afsløre en løgner på. »Lad os nu sige, at du ikke har ringet til mig klokken ti, som jeg troede, og så ringer du først klokken halv elleve. Nu bruger jeg dig som eksempel. I virkeligheden har du glemt det. Du fortæller en løgnehistorie, om at du er kørt galt på cykel, for at jeg skal tænke, at det er lige meget og have sympati med dig. Men den måde, du fortæller mig det på, det er den måde, du forholder dig til virkeligheden.« Peer Kaae fortæller, at en løgner placerer sine følelser forkert, når personen skal fortælle en historie som ovenstående videre. Når bussen kører imod os, har vi nogle følelser, som folk, der lyver, ikke kender til. Løgneren har ikke haft følelserne, der følger med situationen og må i stedet opdigte dem. Det er det, Peer Kaae kalder forlorne følelser: »Løgneren kommer til at lægge sine følelser omkring der, hvor du vælter på cyklen og er ved at ryge ind under bussen. Altså vil oftest sige: ‘og så faldt jeg på cyklen, og jeg fik simpelthen et kæmpe chok, da bussen kørte lige imod mig’. Ved den, der fortæller sandheden, kommer følelserne først bagefter på grund af vores overlevelsesinstinkt. Det er bare én af de ting, vi kigger på, når man skal afsløre en løgner,« siger han. Noget, der undrer Peer Kaae, er, at det især er kvinder, som har haft stor interesse for hans arbejde med statement analysis. Hvordan det kan være, kan man så spørge sig selv om. Er det, fordi mænd lyver mere end kvinder? Ikke så vidt Peer Kaae ved, men »det diskuteres meget«, siger han. Etstudie fra Portsmouth Universiteti England viser imidlertid, at mænd har større tiltro til deres evne til at lyve og slippe afsted med det. Måske det kan være en del af forklaringen? Fænomenet med at forsøge at spotte en løgner er også stor på YouTube. Her er det ikke bare ord, som bliver analyseret, også kropsanalysevideoer er i høj kurs. På sider som »The Behaviour Panel« følger flere millioner mennesker med i videoer, der blandt andet handler om, hvorvidt Meghan og Harry lyver, når detaler med Oprah Winfrey. Selv er Peer Kaae ekstremt passioneret omkring statement analysis, og det fascinerer ham, hvor meget man kan lære om det at være menneske, vores forhold til hinanden og den verden, vi lever i. »Jeg blev ramt af, at det værktøj kunne løfte sløret for nogle ting hos både mig selv og hos andre, og det var faktisk enormt grænseoverskridende at bevæge sig ind i den verden.« Men med et kærligt skub fra coronanedlukningen lod Peer Kaae sløret ligge på gulvet og gravede sig endnu dybere ned i statement analysis. Han besluttede sig for at studereforensicstatement analysishos eksperterne Mark McClish og Phil Houston i USA og senere hen også SCAN (scientific content analysis) hos den israelske kriminolog Avinoam Sapir.  Studierne har givet Peer Kaae dyb viden og indsigt i området. Det er derfor, jeg spørger netop ham, om jeg lyver mere end andre. »Jamen, du lyver lige så meget, som jeg gør, og som alle andre gør,« siger han. Men han ved også, at mange lyver over for sig selv. I mere eller mindre grad. Nogle fortæller små, hvide løgne, mens andre fortæller større, men »der findes ingen gode løgnere, kun dårlige lyttere«, som Peer Kaae ynder at sige. »Næste gang, du møder et menneske for første gang, så kan du godt regne med, at indenfor de første ti minutter har de gennemsnitligt løjet over for dig tre gange.« Og så er vi tilbage ved tallet 3. Hvad er det, der er så interessant ved det tal? »Det er ret spændende, fordi i 42 procent af de historier, vi finder på, hvor vi skal vælge et tal, der vælger hjernen tallet 3 eller noget, der starter med 3. Vi vælger også tidspunktet tre eller tre-halv fire.« Men hvis folk fortæller en historie med tallet 3, behøver det så nødvendigvis at være en løgnehistorie? »Altså, det behøver ikke at være en løgn. Det kan jo være rigtigt nok. Tallet 3 er også bare et tal. Men næste gang du hører det, så skriv det ned og send det til mig.« Det vil jeg så gøre, og jeg er faktisk mere afklaret med min egen troværdighed. Jeg er ikke en bedrager. Heldigvis. Måske er det i virkeligheden dét, jeg vil huske resten af mine dage. FAKTAPeer Kaaes tip til at afsløre en løgnerEn løgner komponerer en historie forkert ved at have en meget, meget lang indledning, et dramatisk højdepunkt og en kort epilog uden følelser. Løgneren vil så hurtigt som muligt ud af historien, fordi det er ukomfortabelt at være i løgnen.Løgneren udvider tid og placerer kroppen i rummet. Det kan personen for eksempel gøre ved at sige: »Jeg stod lige og skulle til at lave lektierne«, selvom vedkommende er i gang med at spille videospil. »Lige« er udvidelsen af tid, og hvorfor skal vi vide, at personen stod? Det er, fordi hjernen vælger noget, der er rigtigt for at komme udenom løgnen, fortæller Peer Kaae.Kig på grundleddene. Hvis personen bruger »vi« om sig selv og en anden i stedet for at sige »jeg og xxx«, afslører det en følelsesmæssig forbindelse mellem de to. Det gør sig vel at mærke gældende, når der er tale om to enkeltpersoner, ikke hvis der er tale om en større gruppe. Bruger en person for mange vi’er, udsletter vedkommende potentielt sin egen personlighed ved at gemme sig bag fællesskabet.Lad dem snakke. Hvis bare vi lytter efter, vil løgnerens ord forråde dem i sidste ende. Når vi fortæller en sandhed, fortæller vi den ud fra den viden, vi har. Når vi lyver, har vi ikke den nødvendige viden, og på et eller andet tidspunkt løber man tør. Løgnere prøver at overbevise os om, at det, de siger, er rigtigt, så de taler på livet løs, indtil de dummer sig og afslører sig selv.FOLD UD En løgner komponerer en historie forkert ved at have en meget, meget lang indledning, et dramatisk højdepunkt og en kort epilog uden følelser. Løgneren vil så hurtigt som muligt ud af historien, fordi det er ukomfortabelt at være i løgnen. Løgneren udvider tid og placerer kroppen i rummet. Det kan personen for eksempel gøre ved at sige: »Jeg stod lige og skulle til at lave lektierne«, selvom vedkommende er i gang med at spille videospil. »Lige« er udvidelsen af tid, og hvorfor skal vi vide, at personen stod? Det er, fordi hjernen vælger noget, der er rigtigt for at komme udenom løgnen, fortæller Peer Kaae. Kig på grundleddene. Hvis personen bruger »vi« om sig selv og en anden i stedet for at sige »jeg og xxx«, afslører det en følelsesmæssig forbindelse mellem de to. Det gør sig vel at mærke gældende, når der er tale om to enkeltpersoner, ikke hvis der er tale om en større gruppe. Bruger en person for mange vi’er, udsletter vedkommende potentielt sin egen personlighed ved at gemme sig bag fællesskabet. Lad dem snakke. Hvis bare vi lytter efter, vil løgnerens ord forråde dem i sidste ende. Når vi fortæller en sandhed, fortæller vi den ud fra den viden, vi har. Når vi lyver, har vi ikke den nødvendige viden, og på et eller andet tidspunkt løber man tør. Løgnere prøver at overbevise os om, at det, de siger, er rigtigt, så de taler på livet løs, indtil de dummer sig og afslører sig selv. FAKTABlå bogPeer Kaae er efteruddannet på Danmarks Medie- og Journalisthøjskole.Fra 1996 til 2002 var han tilknyttet DR P3, hvor han både fungerede som DJ men også lavede større portræt- og dokumentarudsendelser.I 2002 debuterede han som forfatter med biografien om Karl Stegger og har siden udgivet 13 andre bøger, der har taget alt fra 30 år til et enkelt at udarbejde.Han begyndte som freelancemedarbejder ved Eurosport i 2006, hvor han stadig er tilknyttet.Interessen for true crime indfandt sig allerede i folkeskoletiden, og i 2010 udkom hans første true crime-bog, »Dobbeltmordet på Peter Bangs vej«, om alle tiders største drabsefterforskning.I sit arbejde som forfatter og til hans foredrag bruger han statement analysis og SCAN, som han har lært af de fremmeste eksperter på området.Er administrator bag den stadig voksende Facebook-gruppe »3 er løgnerens tal – om statement analysis« med 1.100 medlemmer, hvor de diskuterer sandheden bag forskellige dagligdags udtalelser og kriminalsager.FOLD UD Peer Kaae er efteruddannet på Danmarks Medie- og Journalisthøjskole. Fra 1996 til 2002 var han tilknyttet DR P3, hvor han både fungerede som DJ men også lavede større portræt- og dokumentarudsendelser. I 2002 debuterede han som forfatter med biografien om Karl Stegger og har siden udgivet 13 andre bøger, der har taget alt fra 30 år til et enkelt at udarbejde. Han begyndte som freelancemedarbejder ved Eurosport i 2006, hvor han stadig er tilknyttet. Interessen for true crime indfandt sig allerede i folkeskoletiden, og i 2010 udkom hans første true crime-bog, »Dobbeltmordet på Peter Bangs vej«, om alle tiders største drabsefterforskning. I sit arbejde som forfatter og til hans foredrag bruger han statement analysis og SCAN, som han har lært af de fremmeste eksperter på området. Er administrator bag den stadig voksende Facebook-gruppe »3 er løgnerens tal – om statement analysis« med 1.100 medlemmer, hvor de diskuterer sandheden bag forskellige dagligdags udtalelser og kriminalsager.",
        "metadata": {
            "source": "https://www.berlingske.dk/boeger/peer-kaae-er-en-menneskelig-loegnedetektor-det-jeg-fortaeller-dig-nu-vil-du",
            "image_url": "https://berlingske.bmcdn.dk/media/cache/resolve/image_x_large_vertical/image/159/1594665/24208897-peer.jpg",
            "publication_time": "Mandag d. 19. september 2022, kl. 20.54",
            "author": "Caroline Floor Bock",
            "related_links": [],
            "attachments": []
        }
    }
}