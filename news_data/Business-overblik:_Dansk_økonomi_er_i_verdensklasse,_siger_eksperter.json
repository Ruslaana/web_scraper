{
    "version": "1.0",
    "document": {
        "id": "https://www_berlingske_dk/business/business-overblik-dansk-oekonomi-er-i-verdensklasse-siger-eksperter",
        "title": "Business-overblik: Dansk økonomi er i verdensklasse, siger eksperter",
        "content": "God morgen og velkommen til tirsdagens hurtige Business-overblik. I dag runder vi blandt andet: Men vi begynder med dagens vigtigste – og gode – nyhed: Om den danske økonomi, som får topkarakterer. Dansk økonomi er i verdensklasse Grundfjeldet er bundsolidt, og en række eksperter mener, at dansk økonomi er i verdensklasse. Dermed står Danmark godt rustet til at klare den afmatning, som ifølge mange prognoser er på vej. »Dansk økonomi er i verdensklasse. Vi ligger godt på næsten alle ranglister,« siger cheføkonom Helge Pedersen fra Nordeatil Finans. Danmarks bruttonationalprodukt (BNP) er ifølge Danmarks Statistik vokset med næsten otte procent siden slutningen af 2019 – altså lige før coronaepidemien kom. Det er mere end i resten af Norden og USA og mere end dobbelt så meget som i euroområdet og skyldes blandt andet, at Danmarks konkurrenceevne for andet år i træk indtager førstepladsen blandt 64 nationer, som IMD i Schweiz sammenligner. Den stærke økonomi gør, at »vi vil stå stærkt i en afmatning, fordi vi har en god konkurrenceevne og nogle produkter og brancher, som er mindre følsomme over for nedgang«, konstaterer cheføkonom Niels Rønholt fra Jyske Bank over for Finans. 1. Højere løn kan snart mærkes ved køledisken Danskernes løn stiger nu mere end priserne, og det ser ud til at fortsætte. Dermed vil det snart kunne mærkes, når man står ved køledisken og skal købe ind. Tal fra Danmarks Arbejdsgiverforening viser, at lønningerne i april-juni steg med 3,6 procent i forhold til for et år siden. Inflationen steg samtidig med 3,5 procent. »Kombinationen af faldende inflation, mere i lønposen og butikker med udsalgsvarer gør, at det pludselig ser lysere ud for vores privatøkonomi,« siger forbrugerøkonom Ida Marie Moesby fra Nordeatil TV 2 Nyhederne. 2. Investor: Chr. Hansens indtjening er vigtigst »Indtjening går forud for alle principper,« siger investor og erhvervsmand Jens Løgstrup, som har erfaring fra flere end 35 virksomhedshandler,til Børsenom den kamp, som ingrediensproducenten Chr. Hansen netop nu fører. Selskabet har fjernet al synlig og økonomisk støtte til lgbtq+ efter pres fra en kunde i USA og siden trusler. 3. Telefonen stjæler tiden – 43 procent vil gerne ændre det Hver femte danser har inden for de seneste to år forgæves forsøgt at begrænse tiden foran mobiltelefonen. Det viser en ny Megafon-måling, hvor 43 procent af alle voksne danskere siger, at de gerne vil bruge mindre tid på telefonen. Men de fanges og fastholdes af den måde, teknologivirksomhederne indretter telefonen på. »Modsat penge er tid en begrænset størrelse. Vi har kun et givent antal minutter at bruge hver dag, og disse virksomheder lever og dør med deres evne til at stjæle så meget af vores tid som muligt,« siger professor i psykologi og markedsføring ved New York University Adam Alter,til Politiken.  1. Bestyrelsen i Riskær-fonden kritiseres for taburetklæberi Formanden for Riskær-fonden er 83 år og har siddet på posten i over 20 år. Det samme har to andre medlemmer af bestyrelsen. Erhvervsmanden Klaus Riskær kalder dem »gamle nisser uden forstand på investeringer«.Læs historien hos Berlingske Business. 2. Politikere oprørte over »kafkask« system i Skat efter banal betalingsfejl »Ansvarsfralæggelse«, »en usikker hånd på rattet«, »absurd« og »kafkask«. Kritikken hagler ned fra begge sider af den politiske midte efterBerlingske afdækningaf det, der lignede en lille, uskyldig fejl – bare ikke set med Skattestyrelsens øjne.Læs historien hos Berlingske Business. Rublens styrtdyk er godt nyt for Putins krig i Ukraine Ruslands økonomi er kommet bedre gennem de seneste 15 måneder med krig og sanktioner, end det var troet muligt. Alligevel er rublen faldet kraftigt i år. For staten og præsident Vladimir Putin er der en positiv sidegevinst, der gør det nemmere at finansiere krigen i Ukraine. Det er igen husholdningerne, der kommer til at betale prisen.Læs Ulrik Bies analyse. Aktier – indeks og udvikling i procent USA – lukkekurser mandag: Asien – indeks tirsdag kl. 07.35: Tak, fordi du læste med, og rigtigt god dag!",
        "metadata": {
            "source": "https://www.berlingske.dk/business/business-overblik-dansk-oekonomi-er-i-verdensklasse-siger-eksperter",
            "image_url": "https://berlingske.bmcdn.dk/media/cache/resolve/image_x_large/image/169/1693115/24470588-.jpg",
            "publication_time": "Tirsdag d. 04. juli 2023, kl. 07.42",
            "author": "Thomas Breinstrup",
            "related_links": [],
            "attachments": []
        }
    }
}