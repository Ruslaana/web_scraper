{
    "version": "1.0",
    "document": {
        "id": "https://www_berlingske_dk/aktier/her-er-den-mest-populaere-udenlandske-aktie-i-dansk-bank-det-viser",
        "title": "Her er den mest populære udenlandske aktie i dansk bank: »Det viser mediernes magt«",
        "content": "Nye tal fra Nordea viser de mest handlede aktier på bankens platforme i 2020. Her indtages de første 14 pladser af danske selskaber, mens nummer 15 er en amerikansk gigant, som har haft et blændende år på aktiemarkedet. Tesla er således den mest handlede udenlandske aktie på Nordeas platforme i år. Og det viser ifølge bankens chefstrateg, Andreas Østerheden, hvilken indflydelse medierne har på danskernes handel med aktier. »Det viser tydeligt, hvilken magt medierne har på danskernes ageren på aktiemarkedet. Aktier, der ikke var på vores liste sidste år, er nu blandt de mest handlede i år. Her er for eksempel Tesla- og Moderna-aktierne steget markant i popularitet,« siger chefstrategen. Han lægger vægt på, at de efterfølgende udenlandske aktier på listen, Microsoft, Apple, Alibaba og Amazon, er et udtryk for den samme tendens. Nemlig at private investorer foretrækker at handle med de aktier, som de ser, læser og hører om i hverdagen. »Det er veldokumenteret, at private investorer har tendens til at købe de aktier, der optræder i medierne. Det er ud fra en simpel betragtning, at når man skal vælge mellem flere tusinde aktier, så giver det god mening, at man køber dem, som har fanget ens opmærksomhed,« siger Andreas Østerheden. 2020 har på trods af coronakrisen væretet godt år for aktiemarkederne, som de fleste steder for længst har overgået niveauerne fra førnedturen i marts. Og særligt Tesla er skudt i vejret i løbet af 2020. Aktien er således steget med omkring 700 procent siden starten af året, og på trods afen nedtur i septemberfik nyheden omTeslas indlemmelse i S&P 500-indeksetigen aktien til at skyde i vejret. Teslas optur har samtidig gjort elbilfirmaets stifter, hovedaktionær og administrerende direktør Elon Musk, til en af verdens suverænt rigeste. Det anslås således, at Musks formue nærmer sig de 160 milliarder dollar, hvilket er nok til at overhale Bill Gates og Mark Zuckerberg og placere Elon Musk på en andenplads på Bloombergs såkaldteBillionaire Index. FAKTADe mest handlede aktier på Nordeas platforme i 2020Novo Nordisk BDanske BankVestas Wind SystemsGenmabAmbuBavarian NordicDSV PanalpinaØrstedA.P. Møller - Mærsk BISSNordea Bank AbpGN Store NordColoplast BPandoraTesla, Inc.Microsoft CorporationApple Inc.LundbeckFLSmidth & Co.Carlsberg BDemantAlibaba Group Holding Ltd. ADRChr. Hansen HoldingAmazon.com, Inc.TrygKilde: NordeaFOLD UD Kilde: Nordea",
        "metadata": {
            "source": "https://www.berlingske.dk/aktier/her-er-den-mest-populaere-udenlandske-aktie-i-dansk-bank-det-viser",
            "image_url": "https://berlingske.bmcdn.dk/media/cache/resolve/image_x_large_vertical/image/136/1367649/23608829-topshot-germany-media-tesla-award.jpg",
            "publication_time": "Tirsdag d. 15. december 2020, kl. 11.41",
            "author": "Kalle Kehlet",
            "related_links": [],
            "attachments": []
        }
    }
}