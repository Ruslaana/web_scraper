{
    "version": "1.0",
    "document": {
        "id": "https://www_berlingske_dk/samfund/triatlonstaevner-aendrer-den-koebenhavnske-trafik",
        "title": "Triatlonstævner ændrer den københavnske trafik",
        "content": "På søndag afvikles Nordeuropas største triatlonstævne,KMD Ironman Copenhagen, i Københavns og Nordsjællands gader. De 180 kilometer cykling foregår på offentlige veje, som derfor vil være lukket i deltagernes kørselsretning for den øvrige trafik. Følgende områder bliver berørte: København, Hellerup indtil Tranegårdsvej, Strandvejen fra Tranegårdsvej i Hellerup indtil Dageløkkevej i Humlebæk, landeveje i Fredensborg, Humlebæk og Allerød, Kongevejen fra Stumpedyssevej til Vasevej, Kongevejen fra Vasevej til Virumvej, Lyngby Hovedgade samt Tranegårdsvej, Høeghmindevej og Jægersborgvej, ligesom der også vil være flere ændringer i busdriften. Du kan se mere om trafikændringer pga. løbet her. Torsdag, fredag og lørdag afvikles desuden Danmarks største motionstriatlonstævne, KMD 4:18:4 København, hvor deltagerne skal svømme 400 meter i Lagunen på Amager Strandpark, cykle 18 kilometer på Amager og Refshaleøen og til sidst løbe fire kilometer rundt om Lagunen på Amager Strandpark. Det betyder, at flere veje på Amager og Refshaleøen er lukket for øvrig trafik i tidsrummet 17.00 til 22.00 torsdag og fredag samt lørdag mellem 7.00 og 11.00. Yderligere information kan findes på kmdironmancopenhagen.com.",
        "metadata": {
            "source": "https://www.berlingske.dk/samfund/triatlonstaevner-aendrer-den-koebenhavnske-trafik",
            "image_url": "https://berlingske.bmcdn.dk/media/cache/resolve/image_x_large_vertical/image/44/449958/6719997-.jpg",
            "publication_time": "Torsdag d. 15. august 2013, kl. 13.28",
            "author": null,
            "related_links": [],
            "attachments": []
        }
    }
}