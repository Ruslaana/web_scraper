{
    "version": "1.0",
    "document": {
        "id": "https://www_berlingske_dk/vores-liv/foerende-fedmeforskere-med-nyt-budskab-badevaegten-siger-alt-for-lidt-om",
        "title": "Førende fedmeforskere med nyt budskab: Badevægten siger alt for lidt om din sundhed. Dette skal du i stedet se på",
        "content": "I mange år har vi brugt BMI til at definere, om vi har for meget fedt på kroppen. Men i virkeligheden undlader BMI de måske vigtigste sundhedsparameter, lyder det nu i et opråb fra førende fedmeforskere. Hvis vi vil have et reelt indblik i vores helbred og sygdomsrisiko, er det helt andre mål, vi skal holde øje med. Særligt bør mænd – og kvinder i overgangsalderen – være opmærksomme. For her begynder fedtet som oftest at samle sig på maven, og det er især forbundet med en række alvorlige sygdomme, viser flere studier. »Det, der har bekymret mig mest, er, hvordan vi definerer overvægt og det sundhedsskadelige kropsfedt,« siger Bjørn Richelsen, professor ved Institut for Klinisk Medicin på Aarhus Universitet: »For det er en ret vigtig diskussion, når vi skal tale om sygdomsrisiko og dermed behandling af overvægt.« En ny forskningsrapport, som blev offentliggjort iThe Lancetfor ganske få uger siden, har netop revideret BMI som måleenhed. Og forskerne bag rapporten er mildest talt kritiske. Faktisk foreslår de nuen radikal ændringi, hvordan overvægt og kropsfedt bliver vurderet globalt, og danske eksperter stemmer i. Over halvdelen af os har et BMI, der definerer os som overvægtige. Men det betyder ikke, at halvdelen af os har usund fedt og er i risiko for at udvikle sygdomme.Fold sammenLæs mereFoto: Søren Bidstrup. »Det er helt tydeligt, at BMI ikke er tilstrækkeligt,« siger Bjørn Richelsen: »Det skal kombineres med andre mål, før man kan danne sig et godt og grundigt indtryk af, om fedtet er sundhedsskadeligt. Der er bivirkninger ved medicinsk behandling af overvægt, så det handler om at sætte dem i behandling, der har mest brug for det. Desuden er behandlingen dyr, så det spiller også en rolle samfundsøkonomisk.« Hvad det er for nogle mål, vender vi tilbage til. Først skal vi forstå, hvor og hvornår fedtet begynder at blive farligt. Helt grundlæggende er der en kønsforskel, når det kommer til fedtfordelingen. Hos mænd vil fedtet som regel samle sig på maven, mens det hos kvinder vil sætte sig på lår, hofter og balder. Og det er i virkeligheden svært at komme med en entydig forklaring på, siger Christoffer Clemmensen, der er fedmeforsker på Københavns Universitet. Men det handler blandt andet om kønshormoner, der ændrer sig. Med alderen vil mænd nemlig have en gradvis reduktion af testosteron, som påvirker fedtfordelingen negativt, hvor kvinders hormonelle forhold påvirker fedtfordelingen mere hensigtsmæssigt. »Vi ser især hos mænd, at de får den her centrale aflejring af fedt, der kan give en fast kuglemave. Og det er, fordi fedtet samler sig omkring de indre organer,« siger Christoffer Clemmensen og uddyber: »Det er muligvis den mest farlige form for fedt, som er forbundet med række sundhedsproblemer.« For kvinder er den såkaldte »timeglas«-aflejring forbundet med lavere sygdomsrisiko. Men når kvinder går i overgangsalderen, og det kvindelige kønshormon delvist forsvinder, vil fedtet tilsvarende begynde at aflejre sig på maven, forklarer Christoffer Clemmensen. Aflejringen af fedt er »overvejende genetisk bestemt,« siger Christoffer Clemmensen.Fold sammenLæs mereFoto: Asger Ladefoged. Flere studier fastslår, at specielt mavefedt øger risikoen for forhøjet blodtryk, forhøjet kolesterol, type 2-diabetes og hjerte-kar-sygdomme. Blandt andetviser et forskningsstudiumfra Karolinska Institutet i Stockholm, at mavefedt ikke kun øger risikoen for hjerteanfald og slagtilfælde, men også at overlevende får endnu et anfald. Andre studier viser, at mavefedt er forbundet med demens og typer af kræft – såsomtarm-, mave- og spiserørskræft. Det skyldes, at fedtet, når det sætter sig omkring de indre organer, skaber en form for betændelsestilstand, fortæller Bente Klarlund, der er overlæge på Rigshospitalet og leder af TrygFondens Center for aktiv sundhed: »Det er ikke kun omkring de indre organer, det kan også være omkring hjertet. Fedtet sætter sig steder, hvor det ikke er meningen, det skal være. Og så får fedtet en helt anden karakter,« siger hun og uddyber: »Den her betændelsestilstand sender inflammationsmolekyler ud i blodbanen, og det er ikke godt for kroppen. Det kan påvirke vores stofskifte, det kan gøre os insulinresistente, og det kan øge risikoen for demens og kræft«. Ien amerikansk undersøgelsefandt man tilmed, at personer, der er normalvægtige, men har meget fedt omkring taljen, har større risiko for at dø tidligt end personer, der er overvægtige, men har smal talje. Og netop derfor skal vi være særligt opmærksomme på vores taljemål, fastslår Bente Klarlund. Bente Klarlund er en af Danmarks førende sundhedsforskere. Hun har blandt andet forsket i sammenhængen mellem motion og sundhed, skrevet en lang række bøger og vundet flere priser.Fold sammenLæs mereFoto: Asger Ladefoged. De seneste mange år er BMI blevet brugt som indikator for, om en person har for meget kropsfedt. Og dermed om en person er sund eller usund. BMI står forbody mass indexog er forholdet mellem vores højde og vægt. Sundhedsstyrelsen inddeler BMI således:  Men ifølge forskningsrapporten, somThe Lancetnetop har offentliggjort, kan BMI være direkte misvisende. For måleenheden tager hverken højde for, hvordan fedtet er fordelt på kroppen, eller hvordan det pågældende fedt påvirker vores sundhed. Eksempelvis kan en atlet med høj muskelmasse have en høj BMI, selvom fedtprocenten er lav, og omvendt kan en person med normal BMI have en farlig aflejring af fedt omkring organerne. Det kan føre til, at mennesker med alvorlige helbredsproblemer ikke får den hjælp, de har brug for, mens andre bliver fejl- eller overdiagnosticeret, skriverSundhedspolitisk Tidsskrift. Derfor opfordrer forskerne nu til, at man bruger andre målinger og metoder – såsom taljemål og blodprøver – der kan give et bedre indblik i sygdomsrisiko. Det erklærer Bjørn Richelsen, Christoffer Clemmensen og Bente Klarlund sig enige i. »Det er vigtigt, at danskerne forstår, hvorfor det er farligt at have en bred talje- og livvidde. De skal vide, at selvom man har et normalt BMI, så skal de holde øje med deres taljemål. For det er ikke nok bare at se på badevægten. Det kan ikke være et succeskriterium, og det er vigtigt at understrege,« siger Bente Klarlund. Bente Klarlunds huskeregel er, at livvidden ikke må være mere end halvdelen af højden.Fold sammenLæs mereFoto: Asger Ladefoged. Verdenssundhedsorganisationen WHO har defineret grænseværdier for taljemål hos henholdsvis kvinder og mænd, der siger noget om, hvornår man er forbundet med lav risiko, forøget risiko og svært forøget risiko. »De her grænseværdier er netop indført, fordi der er veldokumenteret viden om, at det er mavefedtet, specielt det omkring tarmene og i leveren, der er skadeligt, « siger Bjørn Richelsen og anbefaler, at man også får målt blodtrykket og taget blodprøver, før en medicinsk behandling tilbydes.",
        "metadata": {
            "source": "https://www.berlingske.dk/vores-liv/foerende-fedmeforskere-med-nyt-budskab-badevaegten-siger-alt-for-lidt-om",
            "image_url": "https://berlingske.bmcdn.dk/media/cache/resolve/image_x_large_vertical/image/188/1884893/24881984-bmi-viser-ikke-om-vores-fedtfordeling-er-sund-ell.jpg",
            "publication_time": "Søndag d. 02. februar 2025, kl. 07.23",
            "author": "Sidsel Lyhne Jensen",
            "related_links": [],
            "attachments": []
        }
    }
}