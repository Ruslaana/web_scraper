{
    "version": "1.0",
    "document": {
        "id": "https://www_berlingske_dk/samfund/kronprinsparret-holder-jul-i-tasmanien",
        "title": "Kronprinsparret holder jul i Tasmanien",
        "content": "Der bliver ingen sneboldkrig juledag mellem Prins Christian, Prinsesse Isabella, Prinsesse Josephine og Prins Vincent. Kronprinsparret holder nemlig jul med Prinsesse Marys familie i Tasmanien sammen med alle børnene. Det skriver Kongehuset på dets hjemmeside. Regentparret fejrer derimod julen på Marselisborg Slot i Aarhus i selskab med Prins Joachim og Prinsesse Marie, Prins Henrik og Prinsesse Athena, og dermed bliver den kongelige familie delt i to over julen. Sidste år fejrede hele familien jul på Fredensborg Slot, og det var første gang, julen blev fejret på slottet siden 2006. BNB",
        "metadata": {
            "source": "https://www.berlingske.dk/samfund/kronprinsparret-holder-jul-i-tasmanien",
            "image_url": "https://berlingske.bmcdn.dk/media/cache/resolve/image_x_large/image/30/307508/11502540-tas.jpg",
            "publication_time": "Fredag d. 27. november 2015, kl. 19.20",
            "author": null,
            "related_links": [],
            "attachments": []
        }
    }
}