{
    "version": "1.0",
    "document": {
        "id": "https://www_berlingske_dk/internationalt/gary-moore-er-doed",
        "title": "Gary Moore er død",
        "content": "Guitaristen Gary Moore, 58, kendt fra den legendariske irske heavyrock-gruppe Thin Lizzy, er død, skriver BBC. Moore var oprindeligt fra Belfast og ifølge Adam Parsons, der var manager for Thin Lizzy, døde Gary Moore tidligt søndag morgen. Guitaristen blev i sin tid hentet til Thin Lizzy af bandets forsanger, Phil Lynott. Han indledte senere en solokarriere og var også med med i den irske gruppe Skid Rock. Ifølge irske aviser skulle Moore være død på et hotel på Costa del Sol i Spanien. Han blev fundet død på sit værelse på luksushotellet Kempinski Resort Hotel i Estepona. En talsmand fra den britiske ambassade har sagt, at man er bekendt med et dødsfald i Estepona. Moore spillede i perioder alene sammen med Thin Lizzys forsanger Phil Lynott, som døde i 1986 efter et overdosis af heroin.",
        "metadata": {
            "source": "https://www.berlingske.dk/internationalt/gary-moore-er-doed",
            "image_url": "https://berlingske.bmcdn.dk/media/cache/resolve/image_x_large/image/79/791560/3779852-switzerland-montreux-jazz-festival.jpg",
            "publication_time": "Søndag d. 06. februar 2011, kl. 19.08",
            "author": "Anne Funch",
            "related_links": [],
            "attachments": []
        }
    }
}