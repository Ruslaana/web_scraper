{
    "version": "1.0",
    "document": {
        "id": "https://www_berlingske_dk/business/business-overblik-dansk-baadeventyr-vokser-600-procent-og-saetter-kurs",
        "title": "Business-overblik: Dansk bådeventyr vokser 600 procent – og sætter kurs mod USA",
        "content": "God morgen og velkommen til onsdagens hurtige Business-overblik. I dag runder vi blandt andet: Men vi begynder med noget ganske andet. Dansk bådeventyr vokser 600 procent – og sejler nu til USA Goboat, der lejer eldrevne både ud til turister og lokale i flere store byer, har fået vind i sejlene og satser nu på at åbne ti steder i USA i de kommende tre år. Resultatet i 2022 steg med 600 procent til tre millioner kroner mod 440.000 i 2021, så nu er direktør og medstifter Anders Ekelund Mørck klar til en større satsning i udlandet. Detskriver Børsen. I Danmark kan man leje de eldrevne både med plads til otte personer i København og Odense, hvor Goboat selv ejer og driver udlejningsstederne, samt i Aarhus, Malmø, Berlin, flere steder i England samt i Australien, hvor partnere køber bådene og betaler for rettigheden til at bruge Goboats navn. I USA sejles der lige nu i Washington og Maryland, men Anders Ekelund Mørck forventer, at der inden udgangen af 2025 er ti lokaliteter i USA, og allerede i år forventer han, at det vil bidrage til en øget omsætning og et bedre resultat på mellem ti og 20 procent. 1. Kunstig intelligens stormer ind på finansmarkeder – men ikke alle vinder Private investorer har kastet sig over kunstig intelligens i håbet om at få gevinster på de finansielle markeder ved at købe sig til råd fra modeller, der er trænet til at forudse markedernes bevægelser. Men eksperter advarer om, at det ikke altid er en fordel med robotrådgivere. »Bare fordi mange maskinlæringsværktøjer nu er tilgængelige, betyder det ikke, at vi alle sammen bare kan gå ud og tjene penge på aktiemarkedet,« siger Kristian Bondo Hansen, adjungeret professor i finansiering på Copenhagen Business School,til Finans. 2. Grækenland betaler gigantisk krisegæld af – før tiden Den græske premierminister, Kyriakos Mitsotakis, lover, at Grækenlandbetaler sin gigantiske krisegældaf, og at det sker to år før tiden. »Vi vil være i stand til inden nytår faktisk at betale før tid. Det er et løfte til investorerne,« siger han i et interviewmed nyhedsbureauet Bloomberg. 3. Lauritz.com betalte kreditorer med andre kunders varer En række kunder, der har penge til gode hos onlineauktionshuset Lauritz.com, nåede at blive betalt med tilgodehavender, som de kunne bruge til at købe andre kunders udbudte varer for, lige inden Lauritz.com sidst i juni gik i rekonstruktion. Men de kunder, der solgte varerne til utilfredse kunder, risikerer, at de kun får en lille del af pengene fra salget at se, hvis selskabet ender i en konkurs. Detskriver Finans. Et jysk ægtepar følger sigifølge B.T.snydt for over en kvart million kroner, fordi betalingsstandsningen har indefrosset de 331.000 kroner, som de fik for et arvestykke, der blev solgt gennem auktionshuset. 1. Københavnsk cafékonge udvider med fire nye spisesteder Torben Olsen, der står bag restaurant- og caféimperiet Sovino, har for alvor rystet coronakrisen af sig og åbner flere restauranter i København. Gæsterne er vendt tilbage – de køber dog mindre end tidligere.Læs historien på Berlingske Business. 2. Landets bedst lønnede fondsdirektør hæver næsten 17 millioner kroner i årsløn En ny opgørelse fra specialmediet Fundats sætter spot på lønningerne i Danmarks største fonde. Her tjener direktørerne rigtigt godt, og den, der tjener allerbedst, får næsten 17 millioner kroner i årsløn.Læs historien på Berlingske Business. Novo Nordisk-chef går i rette med Chr. Hansens kovending: »Kynisk« Højst usædvanligt går en højtstående chef i Novo Nordisk til direkte angreb på Chr. Hansens U-vending i selskabets støtte til lgbt+-miljøet i USA.Læs historien på Berlingske Business. Aktier – indeks og udvikling i procent USA – lukkekurser mandag: Asien – indeks onsdag kl. 07.05: Tak, fordi du læste med, og rigtigt god dag!",
        "metadata": {
            "source": "https://www.berlingske.dk/business/business-overblik-dansk-baadeventyr-vokser-600-procent-og-saetter-kurs",
            "image_url": "https://berlingske.bmcdn.dk/media/cache/resolve/image_x_large/image/169/1693459/24471336-pix-goboat.jpg",
            "publication_time": "Onsdag d. 05. juli 2023, kl. 07.10",
            "author": "Thomas Breinstrup",
            "related_links": [],
            "attachments": []
        }
    }
}