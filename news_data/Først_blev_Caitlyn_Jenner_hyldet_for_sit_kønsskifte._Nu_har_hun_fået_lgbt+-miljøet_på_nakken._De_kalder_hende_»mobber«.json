{
    "version": "1.0",
    "document": {
        "id": "https://www_berlingske_dk/kultur/foerst-blev-caitlyn-jenner-hyldet-for-sit-koensskifte-nu-har-hun-faaet-lgbt",
        "title": "Først blev Caitlyn Jenner hyldet for sit kønsskifte. Nu har hun fået lgbt+-miljøet på nakken. De kalder hende »mobber«",
        "content": "Caitlyn Jenner er en af verdens mest kendte transkvinder. Hun været med i et tidens mest sete realityshows. Og i 1976 vandt hun guld i tikamp, hvor hun også satte en ny verdensrekord. Dengang var hun en mand og hed Bruce Jenner og var et amerikansk sportsidol. Så da hun som 65-årig skiftede køn, forventede verden, at hun ville indtage rollen som alle transpersoners forkæmper. Ikke mindst i spørgsmålet om transpersoners rettigheder inden for sportens verden. Men virkeligheden er en helt anden. Nok er Jenner transkønnet. Men hun går bestemt ikke ind for transkvinders mulighed for at stille op i kvindesport. »Jeg forsøger at beskytte og støtte kvinder i sportens verden,« lød det under et interview med tv-stationen Fox News torsdag. Og her mente Jenner vel at mærke kvindelige sportsudøvere, der også fysisk blev født som kvinder. Udmeldingen faldt, da hun blev spurgt ind til en lov, der gør delstaten Minnesota til et juridisk helle for unge, der kommer og vil have operationer og hormonbehandling som led i et kønsskifte. Og så sent som i marts gav hun sin støtte, da Nassau County i New York indførte et forbud mod, at kvindelige sportshold med transkønnede atleter bruger amtets offentlige faciliteter. »Lad os stoppe det, mens vi kan,« sagde Caitlyn Jenner. Caitlyn Jenner blev inviteret med til pressekonferencen, da de nye regler mod transkønnede atleter blev indført i amtet. Her sagde hun, at forbuddet er »kritisk for at beskytte integriteten af ​​konkurrence i kvindesport«. Den nye regel gælder ikke transmænd.Fold sammenLæs mereFoto: Stefan Jeremiah/AP/Ritzau Scanpix. I 2023 startede hun »Fairness First« – en bevægelse, der har til formål at fastholde kvindeidrætten for biologiske kvinder samt bekæmpe det, somJenner kalder »den radikale kønsideologi«. Hun er blevet de konservatives yndlingsvåben i en glohed debat, der de seneste år er blevet vildere og mere polariserende i USA. For 74-årige Jenner er det simpelt. Det handler om at beskytte kvinder – biologiske kvinder. Caitlyn Jenner blev født i 1949 i New York. Dengang hed hun Bruce Jenner, og allerede i High School var Jenner en verdensklasseatlet. Hun fik et legat i amerikansk fodbold, men skiftede senere til tikamp grundet en knæskade. Som Bruce Jenner blev hun udtaget til OL i 1972. Det resulterede i en tiendeplads. Men fire år senere vandt hun en guldmedalje og blev en nationalhelt. Hun fik efterfølgende flere hæderspriser og blev optaget i den olympiske »Hall of Fame«. Bruce Jenner deltog kun ved OL i 1972 og 1976. Det var ved OL i 1976 i Montreal, at Jenner vandt en guldmedalje.Fold sammenLæs mereFoto: Uncredited/AP/Ritzau Scanpix. Men det var først i 2007, at resten af verden for alvor fik chancen for at stifte bekendtskab med Bruce Jenner. Som ægtemand til Kris Jenner fulgte man Bruce og resten af den skøre Kardashian-familie i realityshowet »Keeping Up With the Kardashians«, som blev et verdenshit. Men ægteskabet mellem Kris og Bruce endte i 2013. Bruce havde længe holdt på en hemmelighed. Rygterne var allerede begyndt at spire, og i juni 2015 chokerede den tidligere guldatlet hele verden med en forside på Vanity Fair: Med kvindelige former og langt bølget hår var Bruce Jenner nu Caitlyn Jenner. På forsiden af magasinet Vanity Fair så verden for første gang Caitlyn Jenner. Magasinet blev udgivet 3. juni 2015.Fold sammenLæs mereFoto: Vanity Fair/EPA/Ritzau Scanpix. »Bruce måtte altid fortælle en løgn, han levede altid på en løgn. Hver dag gik han med en hemmelighed fra morgen til aften. Caitlyn har ingen hemmeligheder,« sagde Jenner til Vanity Fair. USA og lgbt+-samfundet havde fået en ny superstjerne. Og blot en måned senere blev hun tildelt »Arthur Ashe Courage Award« ved ESPY Awards – en prisuddeling for sportsfolk – for sit mod. Med en følelsesladet tale indtog hun scenen, hvor hun fortalte om den lange rejse frem mod accepten af sin identitet og om transkønnedes rettigheder og anerkendelse. Hun var den, som mange havde ventet på. Den superstjerne, der skulle skabe mere ligestilling for transkønnede i USA. Særligt i sporten. Da Caitlyn Jenner modtog »Arthur Ashe Courage Award«, blev der fældet flere tårer.Fold sammenLæs mereFoto: Chris Pizzello/AP/Ritzau Scanpix. Men sådan gik det ikke. Siden 2020 harflere og flere stater i USA lavet forbud eller sat begrænsningerfor transkønnede atleters mulighed for at deltage i sportsgrenene, der stemmer overens med deres kønsidentitet på forskellige uddannelsesinstitutioner. Så da Caitlyn Jenner i 2021 stillede op som guvernør i Californien for Republikanerne, forventede mange, at hun ville gå imod sine konservative partifæller. De blev skuffede: »Dette er et spørgsmål om retfærdighed. Det er derfor, jeg er imod, at biologiske drenge, der er transkønnede, konkurrerer i pigesport i skolerne. Det er bare ikke fair,« sagde Jenner til TMZ. Jenner sendte en ny chokbølge igennem USA. »Forræder«, »skuffende« og »mobber« lød ordene fra de tidligere rosende stemmer, som nu var imod hende. Hvordan kunne hun? spurgte endnu flere. Men den store modreaktion fik ikke Jenner til at holde igen med de konservative udmeldinger. Langtfra. I de senere år er debatten om transkønnedes rettigheder til at deltage i kvindesport blevet en af de mest brandvarme i USA. Der er de, som mener, at transpersoner skal inkluderes i sportskonkurrencerne og -grenene, så der er lige muligheder for alle. Og dem, der mener, at inklusionen er enwokekønskamp, som er løbet løbsk. Debatten sprang for alvor i lufteni 2022, da Lia Thomas vandt de amerikanske collegemesterskaber i kvindesvømning på 500 yard-distancen. Lia Thomas var den første transkønnede atlet, som nogensinde havde vundet et collegemesterskab i en sportsgren. Da Lia Thomas var en dreng, vandt hun ingen mesterskaber. I midten ses svømmeren Lia Thomas. Thomas gik på Penn University, da hele USAs øjne blev rettet mod atleten.Fold sammenLæs mereFoto: Brett Davis/USA Today Sports/Ritzau Scanpix. Her gik Caitlyn Jenner ud med ordene om Lia Thomas: »Verden er blevet skør.« Igen blev mange overrasket over Jenners udtalelser. Jenner påstod selv, at personer som Lia Thomas fik transpersoner til at fremstå »selviske«. Og da svømmeforbundenes verdensorganisation (World Aquatics) få måneder senere besluttede, at transkvinder, som havde gennemgået mandlig pubertet, ikke måtte deltage i kvindekategorien,støttede Caitlyn Jenner beslutningen. »Jeg har sagt fra dag ét, at jeg ikke ønsker, at biologiske drenge skal konkurrere mod kvinder, især i skolen.« Caitlyn Jenner skaber mere vrede end sammenhold. Sådan lyder det i hvert fald fra det progressive lgbt+-miljø i USA. Hun er blevet en konservativ meningsdanner, der altid er klar med en udtalelse, når der kommer nye love og regler om transkvinders deltagelse i kvindesport. Venstrefløjen er skuffet – og flere undrer sig: Hvad blev der af den tidligere guldvinder, der blev hyldet som rollemodel og forkæmper for transkønnede? Den person, som vandt en pris for sit mod i 2015? »Det er nedslående at være vidne til, at nogen, der har oplevet udfordringerne ved at være marginaliseret, aktivt bidrager til undertrykkelse af andre i samme situation,« sagde forpersonen for The LGBT Network i New York, David Kilmnick, ifølgeNBCi marts. Men spørger man Jenner, forsøger hun blot at beskytte kvinder. Beskytte sporten. Nogle »transpersoner er nødt til at gøre det«, har Caitlyn Jenner skrevet i et opslag på X om sin massive deltagelse i debatten.  People ask me why I am speaking out so often on this topic. It’s simple. It’s biology, it is not about exclusion or not being tolerant / accepting. Someone trans has to do it.Men don’t belong in women’s sports. Period.pic.twitter.com/T1lmqRqMRj For selvom hun for ni år siden blev til Caitlyn Jenner, kanhun stadig mærke, at hun er stærkere. Det handler om biologi – ikke om at være ekskluderende over for minoriteter, lyder det. Hun ved, at hendes synspunkter er upopulære. Men pånuværende tidspunkter det kun de sportslige verdensorganisationer inden for atletik, cykling, svømning, rugby og cricket, som har lavet forbud mod, at transkvinder må konkurrere i kvindekategorier, hvis de har gennemgået mandlig pubertet. Derfor vil debatten utvivlsomt fortsætte. Og derfor stopper den tidligere OL-atlet næppe med at udtrykke sine holdninger: »Jeg er allerede blevet kritiseret så meget. Helt ærligt, så er jeg blevet tykhudet. De kan komme efter mig, jeg er virkelig ligeglad. Jeg kan tage al kritik. Jeg føler, at jeg er på den rigtige side,« siger Caitlyn Jenner ifølgeDaily Mail.",
        "metadata": {
            "source": "https://www.berlingske.dk/kultur/foerst-blev-caitlyn-jenner-hyldet-for-sit-koensskifte-nu-har-hun-faaet-lgbt",
            "image_url": null,
            "publication_time": "Mandag d. 19. august 2024, kl. 08.13",
            "author": "Lisa Maria Bilgrav",
            "related_links": [],
            "attachments": []
        }
    }
}