{
    "version": "1.0",
    "document": {
        "id": "https://www_berlingske_dk/rejser/min-rejse-ferievenner",
        "title": "Min rejse: Ferievenner",
        "content": "Hvem:Mikael Bonde og hans kone Claude samt to børn på 14 og 10 årHvor:Koh Samet,ThailandHvornår:Juli 2009 »Vi var en måned iThailandforrige sommer, og mødte mange hunde, som modsat andre steder i Asien så ud til at blive rigtig godt behandlet af de lokale og var pæne og rene. Undervejs på vores tur var vi syv dage på øenKoh Samet, hvor den brune hund til højre i billedet var en fast bestanddel på stranden. Den var, ifølge de lokale i området, far til den lille hvide og holdt konstant øje med den. Her har den faderlige omsorg fået et fysisk – og nærmest menneskeligt – udtryk.« »På to af de lodges, der lå på stranden påKoh Samet, havde ejerne fem hunde, som boede på stedet og som hver dag rendte rundt blandt gæsterne. Til stor glæde for vores 10-årige datter Céline, som især den ene af hundene tilsyneladende blev vældig glad for. Når hun sad i skyggen og læste, lå den ved siden af hende, og når hun badede, sprang den med ud i vandet.«",
        "metadata": {
            "source": "https://www.berlingske.dk/rejser/min-rejse-ferievenner",
            "image_url": "https://berlingske.bmcdn.dk/media/cache/resolve/image_x_large/image/40/407805/6877103-rejseliv-imported-photo.jpeg",
            "publication_time": "Fredag d. 18. februar 2011, kl. 09.38",
            "author": null,
            "related_links": [],
            "attachments": []
        }
    }
}