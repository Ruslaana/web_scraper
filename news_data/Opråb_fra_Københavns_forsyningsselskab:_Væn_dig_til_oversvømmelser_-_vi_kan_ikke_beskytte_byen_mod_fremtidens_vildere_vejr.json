{
    "version": "1.0",
    "document": {
        "id": "https://www_berlingske_dk/kommentarer/opraab-fra-koebenhavns-forsyningsselskab-vaen-dig-til-oversvoemmelser",
        "title": "Opråb fra Københavns forsyningsselskab: Væn dig til oversvømmelser - vi kan ikke beskytte byen mod fremtidens vildere vejr",
        "content": "Massive skybrud, ødelæggende stormfloder og grundvand, der stiger, er ikke længere dystopiske fremtidsscenarier. Det er virkeligheden nu og her. Uden der går fiktion i den, så er klimaforandringer indtrådt på den danske vejrscene, og det er med forandringer, der rammer vores byer og vores hverdag. 2024 bød på flere skybrud. For eksempel blev et område i København ramt af meget lokalt skybrud, hvor der faldt 49 mm regn på blot en time. Går vi bare et år tilbage, så var 2023 et historisk vådt år med skræmmende regnrekorder. På ét år (fra juli 2023 til juni2024) faldt der på landsplan langt over en meter nedbør, og det gør det til de vådeste12 månederi træk nogensinde målt af DMI. »Det koster at klimasikre og gøre byerne klar til fremtidens voldsomme regnmængder. Men det er dyrere ikke at gøre noget, og det har langt større konsekvenser for byen og ikke mindst for alle de mennesker, der har deres liv, hverdag og arbejde i byen,« skriver Thomas Jensen.Fold sammenLæs mereFoto: Henning Bagger/Ritzau Scanpix. Der vil være udsving på vandkontoen fra år til år. I 2023 så vi vand fra flere sider med både skybrud og stormfloder, og i 2024 har det primært været vand fra oven, der har udfordret. HOFOR har ansvaret for at håndtere regn- og spildevand og vedligeholdelse af kloaksystemet i hovedstadsområdet. Men de eksisterende kloakker kan slet ikke følge med de massive vandmængder. Kloakkerne, hvor de fleste er bygget for mere end 100 år siden, er ikke dimensioneret til at kunne rumme alt det vand, som klimaforandringerne medfører. Når der ikke er plads i kloakkerne, vil vandet oversvømme byen. Det skaber selvsagt udfordringer for den enkelte og for kollektivet. Veje oversvømmes, og vital infrastruktur sættes ud af drift, og som privatperson er det utrygt og uholdbart, at hjem og personlige ejendele ødelægges. Hvem har ansvaret for at sikre byen mod vandmængderne? Som landets største forsyningsselskab tager vi gerne ansvar for skybrudssikring af byen. Et ansvar, vi allerede er i fuld gang med at eksekvere, og har gjort i en årrække sammen med kommunerne. Vi har skabt alt fra mindre lokale regnbede, grønne, rekreative områder som Enghaveparken i København, der kan omdannes til et kæmpe bassin, når regnen raserer til store skybrudsbassiner, og tunneler, der kan agere som underjordiske tunnelveje for vandet. Nye regler på klimasikringsområdet betyder, at vi som forsyning er nødt til at skrue ned for indsatserne. Det er de såkaldte serviceniveau- og omkostningsbekendtgørelser, der sætter en stopklods for en optimalklimasikringaf hovedstadsområdet. »Nye regler på klimasikringsområdet betyder, at vi som forsyning er nødt til at skrue ned for indsatserne. Det er de såkaldte serviceniveau- og omkostningsbekendtgørelser, der sætter en stopklods for en optimal klimasikring af hovedstadsområdet,« skriver Thomas Jensen.Fold sammenLæs mereFoto: Mads Claus Rasmussen/Ritzau Scanpix. Helt konkret betyder det, at vi som forsyningsselskab flere steder i København kun må etablere løsninger, der sikrer mod det, der betegnes som ti-års hændelser og ikke som tidligere mod 100-års hændelserne. Med de nye regler for klimasikring vil det i stedet for kollektive løsninger i de fleste tilfælde være op til den enkelte at beskytte sig selv og sin bolig eller søge ly hos forsikringsselskaberne. BrancheorganisationenForsikring & Pensionhar været ude medadvarselom, at hvis der ikke klimasikres, er risikoen, at visse områder og boliger ikke kan forsikres. For at kunne sikre byerne må vi have lovgivningen i ryggen. Som det er nu, bliver vi som forsyningsselskab sammen med kommunerne ladt i stikken mellem de forventninger, byen og borgerne har til os, og de redskaber, vi får stukket i hånden til at kunne løse udfordringerne med klimaforandringernes vildere vejr. Det koster at klimasikre og gøre byerne klar til fremtidens voldsomme regnmængder. Men det er dyrere ikke at gøre noget, og det har langt større konsekvenser for byen og ikke mindst for alle de mennesker, der har deres liv, hverdag og arbejde i byen. Thomas Jensen er områdechef for Drift Spildevand i HOFOR (Hovedstadsområdets Forsyningsselskab) ",
        "metadata": {
            "source": "https://www.berlingske.dk/kommentarer/opraab-fra-koebenhavns-forsyningsselskab-vaen-dig-til-oversvoemmelser",
            "image_url": "https://berlingske.bmcdn.dk/media/cache/resolve/image_x_large/image/187/1871517/24857160-danske-kommuner-halter-efter-med-klimaplan-bv-et.jpg",
            "publication_time": "Onsdag d. 25. december 2024, kl. 12.47",
            "author": null,
            "related_links": [],
            "attachments": []
        }
    }
}