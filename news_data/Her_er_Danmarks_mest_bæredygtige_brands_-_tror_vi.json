{
    "version": "1.0",
    "document": {
        "id": "https://www_berlingske_dk/virksomheder/her-er-danmarks-mest-baeredygtige-brands-tror-vi",
        "title": "Her er Danmarks mest bæredygtige brands - tror vi",
        "content": "Et dansk supermarked, en svensk møbelkæde, og en sygeforsikrings-ordning. Det er ifølge en ny undersøgelse,Sustainable Brand Index, hvad vi danskere opfatter som de mest bæredygtige brands i kongeriget. Det skrivermarkedsforing.dk.  Undersøgelsen omfatter 24.000 forbrugere i henholdsvis Norge, Sverige, Danmark og Finland, som alle er blevet spurgt om deres syn på bæredygtigheden for ikke færre end 600 brands.   Og danskerne mener altså, at SuperBrugsen er de bedste til at drive en bæredygtig og miljøvenlig forretning og til at tage socialt ansvar. I det hele taget kommer Coop fornemt ud af undersøgelsen, idet både SuperBrugesen, Irma og DagligBrugsen ligger i top ti.   På andenpladsen kommer IKEA (som sidste år snuppede førstepladsen) og på tredjepladsen kommer Sygeforsikringen Danmark. Top 10 - Danmark: 1. SuperBrugsen  2. IKEA 3. Sygeforsikringen Danmark 4. Irma 5. Arla 6. DagligBrugsen 7. Carlsberg 8. Rema1000 9. Tryg 10. Jysk  I bunden - de brands, som danskerne mener er mindst bæredygtige - ligger tøjmærket Dressmann, benzinmærket Jet, teleselskabet TeliaSonera, pizzamærket Dominos og teleselskabet 3.",
        "metadata": {
            "source": "https://www.berlingske.dk/virksomheder/her-er-danmarks-mest-baeredygtige-brands-tror-vi",
            "image_url": "https://berlingske.bmcdn.dk/media/cache/resolve/image_x_large/image/27/273894/7279249-superbrugsen-ko.jpg",
            "publication_time": "Torsdag d. 03. april 2014, kl. 11.05",
            "author": null,
            "related_links": [],
            "attachments": []
        }
    }
}