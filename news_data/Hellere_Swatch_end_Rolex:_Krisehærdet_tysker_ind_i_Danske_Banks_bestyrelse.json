{
    "version": "1.0",
    "document": {
        "id": "https://www_berlingske_dk/virksomheder/hellere-swatch-end-rolex-krisehaerdet-tysker-ind-i-danske-banks",
        "title": "Hellere Swatch end Rolex: Krisehærdet tysker ind i Danske Banks bestyrelse",
        "content": "»Det bedste ved 2009 er, at det er forbi.« Ordene tilhører Martin Blessing, og han ytrede dem i 2010 om året, han kaldte det værste i sit liv. Blot få måneder inde i jobbet som chef for Tysklands næststørste bank, Commerzbank, havde han i raske ryk overtaget rivalen Dresdner Bank, der hurtigt viste sig at være et giftigt bekendtskab, da finanskrisen ramte, og siden måtte han to gange gå til den tyske regering med hatten i hånden for at redde Commerzbank ud af skærsilden. Gang på gang stod han skoleret for vrede aktionærer, mens han forsøgte at få banken på ret køl igen, nu med staten som en af de tunge ejere. Alligevel erklærede han i 2010 tilDer Spiegel, at han ikke på noget tidspunkt havde overvejet at give op. »Man kan ikke efterlade noget halvfærdigt,« sagde han. »At tabe hører ikke til i Martin Blessings verden,« tilføjede Der Spiegel for egen regning. Det er med andre ord en krisevant og hårdfør tysker, der nu rykker ind i bestyrelsen for Danske Bank eftersidste uges årlige generalforsamling. Han får brug for erfaringerne til de store udfordringer i Danmarks største bank, hvortil også hører et omdiskuteret lønhop til bestyrelsen.  Danske Bank vil fortsat give et større honorar til bankens bestyrelse, men det bliver først i 2021, fremgår det af indkaldelse til generalforsamling.@JakobChorog@soerenmolsenskriver.https://t.co/QIjAmgv4mw#dkpol#dkbiz Men det er et overraskende karriereryk for den 57-årige tysker, der i 2016 erklærede sin del af opgaven i Commerzbank færdig og anførte, at han havde alderen til at nå ét tungt topjob til. Derpå drog han til schweiziske UBS, hvor han blev nævnt som en mulig topchef. I stedet sluttede dette kapitel abrupt i september sidste år, da han forlod UBS efter kun lidt over tre år. Årsagerne var der en del spekulation om. Han passede ikke rigtigt ind i det schweiziske bankmiljø og havde ikke det store held med at lede divisionen for formueforvaltning, forlød det. Måske var hanifølge Manager-Magazin»taktisk naiv« i de interne magtkampe. Nuhed det sig, at han ville i en ny retning og overvejede rådgivende roller. Det er på sin vis en ring, der sluttes, eftersom han begyndte sin karriere som konsulent i McKinsey. Hos Danske Bank kan det have spillet ind, at han her støder på en gammel kending iden nye finansdirektør Stephan Engels, som Martin Blessing selv i sin tid hentede til samme post i Commerzbank. De to kender hinanden helt tilbage fra studietiden.  I Tyskland hedder det sig, at Martin Blessing af skæbnen var bestemt til at blive en stor bankmand. Hans far sad i Deutsche Banks topledelse, og hans bedstefar, Karl Blessing, var chef for den tyske centralbank, Bundesbank. Selv hustruen Dorothee Blessing, som han mødte i studietiden, har gjort topkarriere i banksektoren og er også ud af en bankfamilie. Når hans far meget tidligt indprentede hamrådet: »Knægt, lær noget nyttigt, bliv ikke bankmand,« var det altså angiveligt ment som en vits. Da han skiftede fra McKinsey til først Dresdner Bank og siden Commerzbank, havde han ry for at tilhøre de unge løver, der ville ryste op i den tyske bankverdens grå jakkesæt. Demere kritiske røstervil mene, at det i sidste ende var de tyske skatteydere, der betalte for Blessings drømme om at blive en stor bankmand via Commerzbanks overtagelse af Dresdner Bank, som var dybt belæsset med giftige lån – en farlig cocktail, da finanskrisen kom.  Andre giver ham æren for at redde Commerzbank bedre igennem krisen end mange andre banker. Han er beskrevet som et mere hæderligt og mindre poleret modstykke til ærkerivalen Josef Ackermann med de skarpe jakkesæt, der dengang var topchef hos Deutsche Bank, men under finanskrisen blev anklaget for at have forvandlet Tysklands største bank til en »kasinobank«. Martin Blessing skal selv haveomtaltAckermann som »Jo A.«, en slet skjult henvisning til den skrupelløse oliemagnat J.R. Ewing fra TV-serien »Dallas«. Angiveligt foretrækker Blessing bevidst et billigt Swatch-ur frem for de allestedsnærværende Rolex-ure. Han siges at besidde en afvæbnende sans for humor og evnen til en hurtig retort, men vé den, der kommer i krydsforhør, når den analytiske talknuser vil have klar besked om noget. Med 2020 står han måske igen over for et år, om hvilket han senere vil sige, at det bedste var, da det sluttede. FAKTABLÅ BOG: MARTIN BLESSING - Banker i blodetMartin Blessing er født i 1963 i Bremen og er ud af en fremtrædende bankfamilie. Hans far, Werner Blessing, sad i Deutsche Banks topledelse, mens hans bedstefar, Karl Blessing, var direktør for Bundesbank.Selv kom Martin Blessing i lære hos Dresdner Bank, før han læste erhvervsøkonomi i Frankfurt og senere St. Gallen i Schweiz. Han har også en MBA fra University of Chicago, der ofte er kaldt neoliberalismens højborg.Fra 1989 til 1996 arbejdede han for konsulentfirmaet McKinsey, hvor han blev partner i 1994. Derefter vendte han retur til Dresdner Bank, hvor han en kort periode ledede onlinebanken Advance Bank.I 2001 kom han til Commerzbank som chef for privatbankdelen og siden divisionen for erhvervskunder. Han var koncernchef fra 2008 til 2016.Fra 2016 til september 2019 var han hos UBS i Schweiz, først som landechef og senere meddirektør for bankens globale formueforvaltning.På Danske Banks årlige generalforsamling 9. juni 2020 blev han valgt ind som medlem af bestyrelsen og herunder risikoudvalget.Martin Blessing er gift med Dorothee Blessing, der er Europa- og Mellemøst-direktør i JP Morgan. De har tre døtre. Parret er begge ihærdige motionsløbere.Kilder: Danske Bank, Commerzbank, Handelsblatt, Der Spiegel, Die Welt, Manager-Magazin, Financial Times, Finews, EuroMoney, Frankfurter Allgemeine Zeitung, European CEO.FOLD UD Martin Blessing er født i 1963 i Bremen og er ud af en fremtrædende bankfamilie. Hans far, Werner Blessing, sad i Deutsche Banks topledelse, mens hans bedstefar, Karl Blessing, var direktør for Bundesbank. Selv kom Martin Blessing i lære hos Dresdner Bank, før han læste erhvervsøkonomi i Frankfurt og senere St. Gallen i Schweiz. Han har også en MBA fra University of Chicago, der ofte er kaldt neoliberalismens højborg. Fra 1989 til 1996 arbejdede han for konsulentfirmaet McKinsey, hvor han blev partner i 1994. Derefter vendte han retur til Dresdner Bank, hvor han en kort periode ledede onlinebanken Advance Bank. I 2001 kom han til Commerzbank som chef for privatbankdelen og siden divisionen for erhvervskunder. Han var koncernchef fra 2008 til 2016. Fra 2016 til september 2019 var han hos UBS i Schweiz, først som landechef og senere meddirektør for bankens globale formueforvaltning. På Danske Banks årlige generalforsamling 9. juni 2020 blev han valgt ind som medlem af bestyrelsen og herunder risikoudvalget. Martin Blessing er gift med Dorothee Blessing, der er Europa- og Mellemøst-direktør i JP Morgan. De har tre døtre. Parret er begge ihærdige motionsløbere. Kilder: Danske Bank, Commerzbank, Handelsblatt, Der Spiegel, Die Welt, Manager-Magazin, Financial Times, Finews, EuroMoney, Frankfurter Allgemeine Zeitung, European CEO.",
        "metadata": {
            "source": "https://www.berlingske.dk/virksomheder/hellere-swatch-end-rolex-krisehaerdet-tysker-ind-i-danske-banks",
            "image_url": "https://berlingske.bmcdn.dk/media/cache/resolve/image_x_large/image/130/1304562/23447917-germany-banking-earnings-dividend-commerzbank.jpg",
            "publication_time": "Onsdag d. 17. juni 2020, kl. 22.39",
            "author": "Bibi Christensen",
            "related_links": [],
            "attachments": []
        }
    }
}