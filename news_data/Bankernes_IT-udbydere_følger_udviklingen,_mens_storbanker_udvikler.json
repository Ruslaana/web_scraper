{
    "version": "1.0",
    "document": {
        "id": "https://www_berlingske_dk/privatoekonomi/bankernes-it-udbydere-foelger-udviklingen-mens-storbanker-udvikler",
        "title": "Bankernes IT-udbydere følger udviklingen, mens storbanker udvikler",
        "content": "Det fremgår af en rundringning til SDC, Bankernes EDB Central (BEC) og Bankdata. Tilsammen udgør de en trio af virksomheder, der sælger IT-løsninger til 57 danske pengeinstitutter. »Vi følger det, og kan sagtens se potentialet og mulighederne, men står ikke med et udviklingsbehov i øjeblikket,« siger Michael Spence, informationsmedarbejder hos Skandinavisk Data Center (SDC). Spørgsmålet handler om, hvorvidt der udvikles eller arbejdes med brugen af såkaldt blockchainteknologi. Konceptet, der også ligger bag kryptovalutaen bitcoin, er baseret på decentraliseret vidensdeling og spås til at have stort potentiale i finansverdenen. Det gælder alt fra ejendomshandler til pengeoverførsler på tværs af grænser. Ordlyden er tæt på identisk hos både BEC og Bankdata. Man følger udviklingen, anerkender potentialet - men arbejder ikke aktivt med at inddrage teknologien. Samtidig arbejder fire ud af fem danske storbanker med potentialet i teknologien. Nordea indgik i fjor iet samarbejde omkring en blockchainbaseret platform kaldet we.trade. Formålet er at skabe handel mellem små og mellemstore virksomheder på tværs af landegrænser og tager sine første skridt i andet kvartal af 2018. Men hos den næststørste bank i Danmark øjnes mulighederne på tværs af finansielle sektorer. »Teknologien giver interessante måder at gentænke vores eksisterende processor. Decentralisering og teknologien gør det muligt, at vi kan konstruere nye typer af værdinetværk med færre mellemmænd og mere gennemsigtighed og effektivitet,« siger Ville Sointu, chef for blockchain hos Nordea. Både SDC, Bankdata eller BEC ser dog tiden an. »Det er nogle spændende teknologier, som sagtens kan få stor indflydelse på vores forretning, og som vi bestemt holder øje med. De er dog endnu ikke så modne, at vi har konkrete planer,« siger Simon Gabrielsen, direktør for Kommunikation og Sekretariat hos BEC. FAKTAEr din bank i kundekartoteket?Tilsammen sælger de tre virksomheder it-løsninger til 57 pengeinstitutter (bragti alfabetisk orden).Alm. Brand BankAndelskassen FælleskassenArbejdernes LandsbankDanske Andelskassers BankDen Jyske SparekasseDjurslands BankFanø SparekasseFaster AndelskasseFolkesparekassenForbrugsforeningenFrørup AndelskasseFrøs SparekasseFrøslev-Mollerup SparekasseFynske BankGrønlandsBANKENHandelsbankenHvidbjerg BankIkano BankJ.A.K. Andelskasse ØstervråJutlander Bank A/SJyske BankKlim SparekasseKreditbankenKøbenhavns AndelskasseLangå SparekasseLollands BankLægernes BankLån & Spar Bank A/SMerkur AndelskasseMiddelfart SparekasseMøns BankNordfyns BankNordjyske BankNykredit BankPenSam BankRingkjøbing LandbobankRise Flemløse SparekasseRønde SparekasseSalling BankSaxo Privatbank A/SSkjern BankSpar NordSparekassen BallingSparekassen BredebroSparekassen Den lille BikubeSparekassen DjurslandSparekassen for Nørre Nebel og OmegnSparekassen KronjyllandSparekassen Sjælland-FynSparekassen ThySparekassen VendsysselStadil SparekasseSydbankSønderhå-Hørsted SparekasseTotalbankenvestjyskBANKØstjydsk BankKilde: BEC / SDC / BankdataFOLD UD Tilsammen sælger de tre virksomheder it-løsninger til 57 pengeinstitutter (bragti alfabetisk orden). Kilde: BEC / SDC / Bankdata ",
        "metadata": {
            "source": "https://www.berlingske.dk/privatoekonomi/bankernes-it-udbydere-foelger-udviklingen-mens-storbanker-udvikler",
            "image_url": "https://berlingske.bmcdn.dk/media/cache/resolve/image_x_large/image/8/80733/20049730-britain-stocks.jpg",
            "publication_time": "Mandag d. 19. februar 2018, kl. 06.00",
            "author": "Peter Thomsen",
            "related_links": [],
            "attachments": []
        }
    }
}