{
    "version": "1.0",
    "document": {
        "id": "https://www_berlingske_dk/virksomheder/carlsberg-koeber-op-i-kinesisk-bryggeri",
        "title": "Carlsberg køber op i kinesisk bryggeri",
        "content": "Carlsberg har købt 147 mio. aktier i det kinesiske bryggeri Chongqing Brewery. Det skriver Bloomberg News. Med overtagelsen er Carlsberg lykkedes med at øge sin ejerandel i det kinesiske bryggeri fra 29,7 pct. til 60 pct.  Købet kommer efter, at de kinesiske myndigheder i oktober gav grønt lys til, at Carlsberg fik en kontrollerende aktiepost i det kinesiske bryggeri via et købstilbud, som blev fremsat i marts. Det lød på netop 147 mio. aktier til 20 yuan (ca. 18 kr.) pr. styk., svarende til en samlet købesum for aktieposten på 2,65 kr. Carlsberg fik i 2008 en ejerandel på 17,5 pct. i Chongqing Brewery som led i sit køb af det britiske bryggeri Scottish & Newcastle. Denne ejerandel blev siden øget til 29,7 pct., og altså nu til 60 pct. ",
        "metadata": {
            "source": "https://www.berlingske.dk/virksomheder/carlsberg-koeber-op-i-kinesisk-bryggeri",
            "image_url": "https://berlingske.bmcdn.dk/media/cache/resolve/image_x_large/image/33/333582/7015687-china-economychongqing.jpg",
            "publication_time": "Torsdag d. 05. december 2013, kl. 11.19",
            "author": null,
            "related_links": [],
            "attachments": []
        }
    }
}