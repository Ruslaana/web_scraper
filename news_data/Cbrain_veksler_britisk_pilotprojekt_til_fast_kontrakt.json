{
    "version": "1.0",
    "document": {
        "id": "https://www_berlingske_dk/virksomheder/cbrain-veksler-britisk-pilotprojekt-til-fast-kontrakt",
        "title": "Cbrain veksler britisk pilotprojekt til fast kontrakt",
        "content": "Et gennembrud på det britiske marked. Sådan beskriver softwarekoncernen Cbrain, at det er lykkes at indgå en kontrakt med med den britiske myndighed The Royal Borough of Windsor and Maidenhead Council, efter at det tidligere på året indgik en aftale som et pilotprojekt. Cbrain skal levere sin såkaldte F2-løsning, der er et sags- og dokumenthåndteringssystem, til den britiske myndighed gennem den nationale Cloud Store, som de offentlige myndigheder kan indkøbe it-løsninger igennem. I første omgang får 50 brugere adgang, men der er 1500 potentielle brugere. Cbrain skriver, at det succesfulde projekt er et gennembrud på det britiske marked, hvor der er et stort potentiale med mere end 400 potentielle kunder.   ",
        "metadata": {
            "source": "https://www.berlingske.dk/virksomheder/cbrain-veksler-britisk-pilotprojekt-til-fast-kontrakt",
            "image_url": "https://berlingske.bmcdn.dk/media/cache/resolve/image_x_large/image/18/184721/11383695-cbrain.jpg",
            "publication_time": "Tirsdag d. 17. november 2015, kl. 11.03",
            "author": null,
            "related_links": [],
            "attachments": []
        }
    }
}