{
    "version": "1.0",
    "document": {
        "id": "https://www_berlingske_dk/business/credit-suisse-gaar-fri-af-retssag-paa-24-mia_-dollar",
        "title": "Credit Suisse går fri af retssag på 24 mia. dollar",
        "content": "Retssagen, der startede tilbage i 2010, ses som en stor sejr for Credit Suisse og Cushman &amp; Wakefield, der rådgav banken i forbindelse med håndteringen af resorterne. Selskaberne er blevet sagsøgt af mere end 3000 husejere, ejendomsejere og investorer for kunstigt at have pustet værdien af resorterne op og derefter at have pumpet dem op med gæld. Credit Suisse har spillet en betydeligt rolle i finansieringen af en række resorter, der siden er gået konkurs. Ejerne påstår at have tabt mere end otte mia. dollar på deres investeringer, og de havde sagsøgt banken og rådgivningsfirmaet for det tredobbelte beløb. Resorterne lå på Bahamas, i Las Vegas, Idaho og Montana. ",
        "metadata": {
            "source": "https://www.berlingske.dk/business/credit-suisse-gaar-fri-af-retssag-paa-24-mia.-dollar",
            "image_url": "https://berlingske.bmcdn.dk/media/cache/resolve/image_x_large/image/15/153078/14177596-credit-suisse-results.jpg",
            "publication_time": "Fredag d. 29. juli 2016, kl. 09.50",
            "author": null,
            "related_links": [],
            "attachments": []
        }
    }
}