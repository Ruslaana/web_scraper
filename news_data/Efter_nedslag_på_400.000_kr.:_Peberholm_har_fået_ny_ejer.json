{
    "version": "1.0",
    "document": {
        "id": "https://www_berlingske_dk/privatoekonomi/efter-nedslag-paa-400_000-kr_-peberholm-har-faaet-ny-ejer",
        "title": "Efter nedslag på 400.000 kr.: Peberholm har fået ny ejer",
        "content": "Øen Peberholm i Roskilde Fjord kom nemlig til salg hos den lokale mægler Bo-Nyt Nordsjælland, men efter bare 101 dage på markedet var salgsaftalen underskrevet, og øen havde fået en ny herre,skriver Boliga. Han endte med at betale 1.600.000 kr., viser den digitale tinglysning, hvor salget netop er blevet offentliggjort. Altså blev der givet et forhandlingsafslag på knap 400.000 kr., da udbudsprisen i sin tid lød på 1.995.000 kr. Selve øen er på 1.714 kvadratmeter, så der er rig mulighed for at være i fred for nysgerrige naboer eller familiemedlemmer. Køberen ønsker da også at være anonym, fortæller han til Boliga. For som det lyder: »Det er netop derfor, jeg har købt mig en ø.«  På selve øen står der tre små bygninger. En har køkken og stue, en har soveværelser og den sidste er med toilet og redskabsrum. Samlet er der et boligareal på 43 kvadratmeter, og øen er registreret som et fritidshus. Her kan du se informationer om øen.",
        "metadata": {
            "source": "https://www.berlingske.dk/privatoekonomi/efter-nedslag-paa-400.000-kr.-peberholm-har-faaet-ny-ejer",
            "image_url": "https://berlingske.bmcdn.dk/media/cache/resolve/image_x_large/image/16/166722/15521370-peberholm.jpg",
            "publication_time": "Mandag d. 21. november 2016, kl. 10.37",
            "author": null,
            "related_links": [],
            "attachments": []
        }
    }
}