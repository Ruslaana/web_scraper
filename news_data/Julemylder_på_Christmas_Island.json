{
    "version": "1.0",
    "document": {
        "id": "https://www_berlingske_dk/rejser/julemylder-paa-christmas-island",
        "title": "Julemylder på Christmas Island",
        "content": "Hvis du synes, at det ikke er til at kæmpe sig frem i mylderet her i juleshoppingtiden, så skulle du prøve at være en lille, rød krabbe på øen Christmas Island, der ligger lige syd for Indonesien, men hører til Australien. Læs også hvor du kan se andre dyr og hvornår Her skal anslået 40 millioner krabber, ja, undskyld, krabbe sig fra midten af øen, hvor de normalt lever, og ud til kysten, hvor de i disse dage parrer sig. En tur på ni kilometer med mange farer undervejs. Ikke mindst for krabberne, selvfølgelig, men også for mennesker, idet krabberne skal krydse en vej, hvor det er umuligt for bilisterne at udgå at køre over skaldyrene. De efterfølgende horder af krabber er dog ikke mere traumatiserede af oplevelsen, end at de stopper op og lige benytter chancen til at æde de faldne artsfæller. Hvilken igen medfører flere overkørsler, der gør vejen smattet og glat, og dermed farlig. For at undgå krabbe-massedød og samtidig mindske risikoen for trafikuheld, går her døgnet rundt folk fra øens naturmyndigheder og fejer krabber væk fra kørebanen, ligesom man forsøger at guide krabberne til at tage mere sikre ruter ved at bygge forhindringer, som de ikke kan komme over. Læs her hvordan du kan blive løvepasser Første krabbehold på ruten er hannerne, der som en anden invasionsstyrke ved Normandiets kyster under Anden Verdenskrigs erobrer de brede sandstrande og graver huller, som de siden tilstødende hunner kan lægge æg i efter parringen.Parringerne er timet sådan, at æggene klækkes, når der er højvande, så de bittesmå nye krabber bliver ført med bølgerne til havs, inden de bliver ædt af fugle og andre, der er ude på krabbekalas. Efter en tid i havet vender de nu voksne krabber tilbage til kysten og tager kravleturen ind til midten af øen. Og om et år gentager hele seancen sig så. Du kan se en video af krabbe-marchenher.",
        "metadata": {
            "source": "https://www.berlingske.dk/rejser/julemylder-paa-christmas-island",
            "image_url": "https://berlingske.bmcdn.dk/media/cache/resolve/image_x_large/image/50/508151/7011566-krabber-p-christmas-island.jpg",
            "publication_time": "Tirsdag d. 03. december 2013, kl. 16.16",
            "author": "Lars Johansen",
            "related_links": [],
            "attachments": []
        }
    }
}