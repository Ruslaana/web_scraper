{
    "version": "1.0",
    "document": {
        "id": "https://www_berlingske_dk/virksomheder/prisen-er-steget-markant-nu-er-der-rekordstor-svindel-med-olivenolie",
        "title": "Prisen er steget markant: Nu er der rekordstor svindel med olivenolie",
        "content": "Svindlen medden dyre olivenolieog med misvisende etiketter har nået rekordhøjde i EU. I årets første tre måneder har EUs Advarsels- og Samarbejdsnetværk registreret i alt 50 tilfælde af svindel med olivenolie – et tal, der aldrig har været højere, skriver det britiske dagblad The Guardian. Omfanget af svindlen vokser, fordi priserne på de gyldne dråber er mere end fordoblet siden 2018 som følge af klimaforandringerne, hvor heftige regnskyl og lange tørkeperioder har plaget olivendyrkerne og deres marker og har ødelagt meget af høsten. De 50 tilfælde er kun dem, der er blevet opdaget og indrapporteret til EUs sundhedsmyndigheder. Sager, der opdages i hvert enkelt EU-land, er ikke talt med, hvorfor der sandsynligvis er tale om en langt mere udbredt svindel. De 50 sager indbefatter tilfælde, hvor olivenolien er blevet forurenet med uautoriserede substanser som pesticider, mineralske olier og – i et enkelt tilfælde – sågar med små stykker glas. I flere tilfælde er ekstra jomfruolivenolie (en ikkeraffineret olie i højere kvalitet og med en lavere syrlighed) blevet fortyndet med ringere eller billigere olivenolier, og i andre tilfælde viser etiketten på det, der i virkeligheden er jomfruolivenolie, at der skulle være ekstra jomfruolivenolie i flasken. Tyskland har flere gange indrapporteret, at der er sendt syriske olivenolier med misvisende etiketter ind over grænsen via Holland. I 2023 blev i alt 182 tilfælde af svindel med olivenolie indrapporteret til EU. 54 af sagerne gjaldt produkter fra Italien, 41 fra Spanien og 39 fra Grækenland – de tre største producenter af olivenolie. Langvarige tørkeperioder har sammen med heftige regnskyl plaget olivendyrkningen gennem flere år og sendt priserne på olivenolie helt til vejrs.Fold sammenLæs mereFoto: Jorge Guerrero/AFP/Ritzau Scanpix. Professor i fødevaresikkerhed ved Queen's University i Belfast Chris Elliott siger til The Guardian, at det er meget usandsynligt, at svindelramt olivenolie ender på hylderne i de store supermarkeder. »De fleste af dem, der snyder, gør det i områder, hvor de ikke er nogen kontrol eller overvågning. Små virksomheder og fødevaretjenester er mere sårbare over for svindel,« siger han. Olivenolie er blevet så dyr, at selv spanierne og italienerne, for hvem »det flydende guld« er en væsentlig del af maden,er begyndt at spare det helt væk eller skære kraftigt nedpå det, fordi de ikke har råd til at købe olien. I Portugal, Grækenland og Spanien er priserne på olivenolie på et år steget med mere end 60 procent, mens italienerne skal betale 45 procent mere, end de gjorde for et år siden. Spanien er verdens største producent af olivenolie, men foreløbige tal fra brancheorganisationen International Olive Council (IOC) viser, at den globale produktion af olivenolie i 2023-2024 ventes at falde med 2,4 millioner ton, hvilket er 27 procent mindre end i 2018-2019 og 0,2 ton mindre, end man havde forudset. De høje priser på olivenolie har udløst flere tyverierfra de store producenter. Kriminelle er begyndt at stjæle de dyre dråber fra fabrikkerne for at sælge dem videre på det sorte marked. Også andre produkter er blevet ramt af klimaforandringerne, hvilket har medført, at der ikke har kunnet høstes eller produceres så store mængder af dem som hidtil. Det har sendt priserne kraftigt i vejret.Priserne på te fra Indien, der er en af verdens største producenter, er således siden nytår steget med hele 47 procent. I juni spåede en af verdens kaffekonger, Giuseppe Lavazza, atkaffepriserne – der allerede er steget, alene i juni med 8,9 procent– vil blive meget højere på grund af klimaændringerne. Også kakaopriserne, som er den vigtigste ingrediens i chokolade, er steget til rekordhøjde, ogverdens vinproduktion blev i 2023 den laveste i 62 år. ",
        "metadata": {
            "source": "https://www.berlingske.dk/virksomheder/prisen-er-steget-markant-nu-er-der-rekordstor-svindel-med-olivenolie",
            "image_url": "https://berlingske.bmcdn.dk/media/cache/resolve/image_x_large/image/182/1820548/24760010-bottles-of-virgin-olive-oil-sealed-with-an-anti-t.jpg",
            "publication_time": "Mandag d. 29. juli 2024, kl. 12.03",
            "author": "Thomas Breinstrup",
            "related_links": [],
            "attachments": []
        }
    }
}