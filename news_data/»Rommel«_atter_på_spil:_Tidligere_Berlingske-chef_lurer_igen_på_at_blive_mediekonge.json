{
    "version": "1.0",
    "document": {
        "id": "https://www_berlingske_dk/virksomheder/rommel-atter-paa-spil-tidligere-berlingske-chef-lurer-igen-paa-at",
        "title": "»Rommel« atter på spil: Tidligere Berlingske-chef lurer igen på at blive mediekonge",
        "content": "Tilnavnet »Rommel« hænger stadig ved den britiske mediemand David Montgomery, der i Danmark nok er mest kendt for at have ledet og blive tvunget ud fra mediekoncernen Mecom, som en overgang ejede Berlingske Media. Det alt andet end positivt mente tilnavn – der henviser til Anden Verdenskrigs store opgør mellem den tyske general Rommel og den britiske feltmarskal Montgomery – fik David Montgomery, da han som chef for den britiske tabloidavis Daily Mirror og dens søsteraviser i 1990erne fik ry for at skære ind til benet med en sjælden hårdhed. For, som journalisterne konstaterede med henvisning til krigstidens feltmarskal, »Montgomery var altid på vores side« – men med denne Montgomery forholdt det sig anderledes. Men selv som 70-årig er medieveteranen stadig på fremmarch efter en karriere, der har budt på lige så markante tilbageslag som på forbløffende comebacks. Han står nu bag selskabet National World, der ifølgebritiske medierer klar til at byde ind på trængte avisforlag, blandt andet JPI Media, landets største regionale avisejer med over 100 titler, som også flere store mediehuse siges at lure på. »Rommel vender tilbage,« som avisen The Telegraphs erhvervsredaktør for et par uger siden skrev på Twitter.  EXC: Rommel returns. David Montgomery poised to list a new vehicle for newspaper mergers. Going after JPI Media with designs on Reach etc, etc.https://t.co/7Eszzfeub2 Ogifølge avisenstopper han måske ikke ved lokalaviserne. Der er rygter om, at han også vil gå efter et langt større bytte, nemlig sin egen gamle arbejdsgiver, Trinity Mirror Group, der siden har skiftet navn til Reach og omfatter flere landsdækkende aviser. Altså er den drøm om at blive en britisk mediekonge, som han siges at have næret i årtier, stadig i live. Med opkøbstakterne følger han en strategi, som han har brugt flere gange før. Det er kun fire år siden, at David Montgomerysolgte avisforlaget Local Worldefter at have bygget det kraftigt op med flere opkøb. Det var en lidt mere lykkelig udgang, end da han i 2000 skabte Mecom, der gennem utallige opkøb i Danmark, Tyskland, Holland, Polen og Norge nåede at blive Europas største aviskoncern, før finanskrisen og et vanskeligt mediemarkedfældede Montgomery som topchef. Han måtte gå i januar 2011, og resterne af Mecom blev senere solgt til belgiske Persgroep, der i dag ejer Berlingske. Siden har David Montgomery også købt sig ind i britiske lokal-TV-stationer, og han har for nyligvist interessefor at overtage stationen London Live, som er ejet af udgiveren af dagbladene The Evening Standard og The Independent. David Montgomery (midten) hilser dronning Margrethe (t.h.) velkommen i Pilestræde i forbindelse med Berlingske Tidendes 260-års jubilæum. Mellem de to ses tidligere ansvarshavende chefredaktør Lisbeth Knudsen.Fold sammenLæs mereFoto: Liselotte Sabroe. I sin lange karriere i mediebranchen har David Montgomery primært stået i skole hos to af branchens mest omdiskuterede mediebaroner, Robert Maxwell og Rupert Murdoch, og han havde selv gjort flere tilløb til at købe landsdækkende aviser op, da han i 1992 blev topchef for Mirror Group, der efter Robert Maxwells mystikomgærdede død var i en sørgelig forfatning. Mens han gennem årene har fåetcreditfor sin indsats for at redde flere britiske aviser, har hans metoder dog ikke altid skaffet ham mange venner. Da han i 2005 købte sig ind i tyske Berliner Verlag, blev han i de lokale medier omtalt som »den angelsaksiske græshoppe«, en henvisning til Bibelens græshoppeplage, der lagde Egypten øde. Og medarbejderne gik på gaden i protest for at møde ham med skilte påtrykt »Du er ikke velkommen Mr. Montgomery«. Ironisk nok udtalte han for nylig tilFinancial Times, at et af problemerne med lokale nyhedsmedier har været for store nedskæringer. Her afviste han at kommentere sine opkøbsplaner, men konstaterede, at han ser et »enormt potentiale« i lokalaviser, specielt digitalt. At det er en risikofyldt satsning, afviste han ikke. »Man kan ikke stoppe strukturforandringer.« FAKTABLÅ BOG: DAVID MONTGOMERYDavid Montgomery er født i 1948 nær Belfast i Nordirland. Han har efter eget udsagn sin ihærdige arbejdsmoral fra forældrene, der sørgede for, at han og broderen som de første i familien kom på universitetet.Han læste politik og historie på Queen’s University i Belfast, hvor han også var redaktør på studenterbladet.I 1973 startede han mediekarrieren på den Robert Maxwell-ejede tabloidavis Daily Mirror, hvor han blev ledende redaktionssekretær.I 1980 skiftede han til rivalen The Sun og kom til at arbejde for Rupert Murdoch, der gjorde ham til redaktør på tabloidavisen News of the World og senere avisen Today.Fra 1992 til 1999 var han topchef for mediekoncernen Mirror Group.I 2000 startede han Mecom Group og opkøbte aviser og bladkoncerner i Europa, heriblandt Berlingske Media. Han fratrådte som topchef i 2011.I 2012 startede han via opkøb avisselskabet Local World, der i 2015 blev solgt igen.Han er nu formand for Made Television/Local TV, der ejer otte lokale TV-stationer, samt National World, der har fokus på opkøb af lokalaviser.David Montgomery er gift for tredje gang og har fire sammenbragte børn med Sophie Montgomery, der er kunstmaler. I fritiden siges han at være en habil klassisk pianist.Kilder: The Telegraph, Financial Times, The Guardian, The Independent, The Press Gazette, City AM, Management Today.FOLD UD David Montgomery er født i 1948 nær Belfast i Nordirland. Han har efter eget udsagn sin ihærdige arbejdsmoral fra forældrene, der sørgede for, at han og broderen som de første i familien kom på universitetet. Han læste politik og historie på Queen’s University i Belfast, hvor han også var redaktør på studenterbladet. I 1973 startede han mediekarrieren på den Robert Maxwell-ejede tabloidavis Daily Mirror, hvor han blev ledende redaktionssekretær. I 1980 skiftede han til rivalen The Sun og kom til at arbejde for Rupert Murdoch, der gjorde ham til redaktør på tabloidavisen News of the World og senere avisen Today. Fra 1992 til 1999 var han topchef for mediekoncernen Mirror Group. I 2000 startede han Mecom Group og opkøbte aviser og bladkoncerner i Europa, heriblandt Berlingske Media. Han fratrådte som topchef i 2011. I 2012 startede han via opkøb avisselskabet Local World, der i 2015 blev solgt igen. Han er nu formand for Made Television/Local TV, der ejer otte lokale TV-stationer, samt National World, der har fokus på opkøb af lokalaviser. David Montgomery er gift for tredje gang og har fire sammenbragte børn med Sophie Montgomery, der er kunstmaler. I fritiden siges han at være en habil klassisk pianist. Kilder: The Telegraph, Financial Times, The Guardian, The Independent, The Press Gazette, City AM, Management Today. ",
        "metadata": {
            "source": "https://www.berlingske.dk/virksomheder/rommel-atter-paa-spil-tidligere-berlingske-chef-lurer-igen-paa-at",
            "image_url": "https://berlingske.bmcdn.dk/media/cache/resolve/image_x_large_vertical/image/119/1195897/23119552-.jpg",
            "publication_time": "Søndag d. 08. september 2019, kl. 15.15",
            "author": "Bibi Christensen",
            "related_links": [],
            "attachments": []
        }
    }
}