{
    "version": "1.0",
    "document": {
        "id": "https://www_berlingske_dk/virksomheder/er-john-lewis-blevet-maanesyg",
        "title": "Er John Lewis blevet månesyg?",
        "content": "Der er flere sikre tegn på, at den glade og travle juletid nærmer sig, og i vor lille, sluttede reklamekreds er årets julefilm fra den engelske stormagasinkæde John Lewis et af dem. Nu er den landet, og reklamefilmen, som adam&eveDDB og mediebureuaet Manning Gottlieb OMD står bag, fortæller historien om en ensom mand på månen og en lille pige, der får øje på ham i sit teleskop. Det skriverMarkedsføring.dk.  Der er (næsten) garanti for en tåre i øjenkrogen, når pigen efter flere forgæves forsøg får skabt kontakt til den ældre herre via et teleskop sendt til ham ved hjælp af en masse balloner. Ypperlig 1:1 kommunikation, skal vi hilse og sige. Lydsiden udgøres af et cover af Oasis' '”Half the World Away” fra den unge norske sangerinde Aurora. Det er 8. år i træk, at John Lewis sender en genistreg på gaden. Og priserne vil sikkert hagle ned over det vidunderlige adam&eveDDB-skabte univers. Glædelig Jul, siger vi bare. Se filmen herunder. ",
        "metadata": {
            "source": "https://www.berlingske.dk/virksomheder/er-john-lewis-blevet-maanesyg",
            "image_url": "https://berlingske.bmcdn.dk/media/cache/resolve/image_x_large/image/21/212846/11295989-john-lewis-department-store.jpg",
            "publication_time": "Mandag d. 09. november 2015, kl. 11.34",
            "author": null,
            "related_links": [],
            "attachments": []
        }
    }
}