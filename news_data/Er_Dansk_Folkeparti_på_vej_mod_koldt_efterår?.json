{
    "version": "1.0",
    "document": {
        "id": "https://www_berlingske_dk/politik/er-dansk-folkeparti-paa-vej-mod-koldt-efteraar",
        "title": "Er Dansk Folkeparti på vej mod koldt efterår?",
        "content": "Dansk Folkeparti står til at få 19,8 procent af stemmerne ved næste valg. Det er en lille tilbagegang siden valget sidste år, hvor partiet modtog 21,1 procent af stemmerne. Det viser tal for årets første efterårsmåned ifølge Berlingske Barometer. Dårlige nyheder kommer sjældent alene og på partiets årsmøde i Herning sidste weekend kunne Dansk Folkeparti for første gang i et årti konstatere, at medlemstallet er svindende. Partiet har mistet 1.211 medlemmer siden årsmødet i 2015, og partiet har nu 15.911 medlemmer. Udviklingen kommer efter en sommer, hvor partiet ellers har haft vind i sejlene med målinger på over 20 procent næsten hele juli og august måned. Men vælgeropbakningen til Dansk Folkeparti har været udfordret i 2016.Forårsmånederne var også hårde ved partiet med målinger på et stabilt niveau omkring 19,5 procent. Tryk på billedet og kom direkte videre til Berlingske Barometer.Fold sammenLæs mere  ",
        "metadata": {
            "source": "https://www.berlingske.dk/politik/er-dansk-folkeparti-paa-vej-mod-koldt-efteraar",
            "image_url": "https://berlingske.bmcdn.dk/media/cache/resolve/image_x_large_vertical/image/1/17612/14847148-dansk-folkeparti-rsm.jpg",
            "publication_time": "Lørdag d. 24. september 2016, kl. 08.00",
            "author": "Jonas Hagemann Jensen",
            "related_links": [],
            "attachments": []
        }
    }
}