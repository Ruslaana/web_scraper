{
    "version": "1.0",
    "document": {
        "id": "https://www_berlingske_dk/business/eu-forlaenger-sanktionerne-mod-rusland",
        "title": "EU forlænger sanktionerne mod Rusland",
        "content": "Det har unionens udenrigsministre mandag besluttet på møde i Luxembourg, skriver nyhedsbureauet Reuters. Dermed fortsætter det økonomiske pres på Rusland for at finde en fredelig løsning i det østlige Ukraine. Sanktionerne løber nu en måned mere end rammerne for fredsaftalen, den såkaldte Minsk-2-aftale, der blev vedtaget i februar, og som udløber ved årsskiftet. Det var ventet, at EUs udenrigsministre ville godkende forlængelsen af sanktionerne, som EU-ambassadørerne foreslog i sidste uge. Dmitry Peskov, talsmand for den russiske præsident, Vladimir Putin, sagde i sidste uge, at en forlængelse af sanktionerne vil betyde styrkede modsanktioner fra Rusland, skriver The Moscow Times.  ",
        "metadata": {
            "source": "https://www.berlingske.dk/business/eu-forlaenger-sanktionerne-mod-rusland",
            "image_url": "https://berlingske.bmcdn.dk/media/cache/resolve/image_x_large/image/19/193366/9392116-russia-putin.jpg",
            "publication_time": "Mandag d. 22. juni 2015, kl. 11.15",
            "author": null,
            "related_links": [],
            "attachments": []
        }
    }
}