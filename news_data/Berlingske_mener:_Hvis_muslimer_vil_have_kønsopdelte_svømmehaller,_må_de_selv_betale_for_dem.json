{
    "version": "1.0",
    "document": {
        "id": "https://www_berlingske_dk/ledere/berlingske-mener-hvis-muslimer-vil-have-koensopdelte-svoemmehaller-maa-de",
        "title": "Berlingske mener: Hvis muslimer vil have kønsopdelte svømmehaller, må de selv betale for dem",
        "content": "Det er rasende dyrt at bygge og drive en svømmehal. Men kommunerne prioriterer alligevel opgaven: At kunne svømme året rundt er nemlig et væsentligt gode for borgerne, ligesom det er vigtigt – især i et land omgivet af hav – at børn kan lære at svømme. Det sidste er danske forældre tilsyneladende enige i, for især i flere hovedstadskommuner er derlange ventelistertil svømmeholdene. Alligevel lukker flere kommuner jævnligt svømmehallerne af for at tilbyde kønsopdelt svømmeundervisning til muslimske børn. Her må det modsatte køn hverken deltage i eller overvære træningen. Ifølgeen ny undersøgelse fra Udlændinge- og Integrationsministerietsker det i 12 ud af 98 kommuner, og nu har ministeren på området, Kaare Dybvad Bek, skrevet et brev til borgmestrene, hvori han på det kraftigste opfordrer dem til at tage alle redskaber i brug for at sætte en stopper for kønsopdelingen. Kaare Dybvad pointereri et interview her i avisen, at de værdier, der gælder i en svømmehal, bør afspejle det samfund, som finansierer det – ligesom tilfældet er i daginstitutioner, på skoler og på universiteter. Det har ministeren fuldstændig ret i. Man kan så undre sig over, at der så ikke er sket noget endnu, for debatten er bestemt ikke ny, og Socialdemokratiet har siddet på magten i de sidste fem år. Man burde altså have haft rigeligt med tid til at gøre noget ved problemet. Men nu skal det åbenbart være, og sent er naturligvis bedre end aldrig. Ministerens opfordring til kommunerne er dog ikke faldet i lige god jord alle steder. I Københavns Kommunepeger den radikale kultur- og fritidsborgmester Mia Nygaard på foreningsfrihedenog siger, at hun ikke vil røre en finger, før der eventuelt måtte blive vedtaget et decideret forbud. De værdier, der gælder i en svømmehal, bør afspejle det samfund, som finansierer det, siger Kaare Dybvad i Berlingske, og det har han fuldstændig ret i, ligesom Venstre og De Konservative i København har ret, når de vil have forbud mod kønsopdelt svømmeundervisning, skriver Amalie Lyhne i denne leder.Fold sammenLæs mereFoto: Mathias Svold. I Aarhus kalder den ligeledes radikale rådmand Rabih Azad-Ahmad opfordringen for både »tosset«, »populistisk«, »udansk« og »udemokratisk«, ligesom han også fremhæver foreningsfriheden. De to radikale misser dog pointen. Jo, vi har religions- og foreningsfrihed i Danmark, og vi har i det hele taget frihed til at leve vores liv, som vi ønsker det. Men ingen har krav på, at det foregår på skatteydernes regning. Hvis danske muslimer ikke kan leve med, at deres døtre svømmer sammen med drenge, så må de bygge deres egne svømmehaller. Det kan ikke være det danske samfunds rolle at understøtte en praksis, som strider imod grundlæggende danske værdier om frisind og ligestilling – og som modarbejder den integration, som er så vigtig. Et ofte fremført modargument lyder, at konsekvensen så bare vil være, at muslimske forældre holder deres døtre væk fra svømmeklubberne, og hvordan skulle det hjælpe på integrationen? Her må vi holde fast i virkeligheden: Efter årtiers fejlslagen integration med stadigt stigende problemer med parallelsamfund, radikalisering og social kontrol burde det være klart, at uddannelse, arbejde og adgang til fritidsaktiviteter ikke er nok. Der må og skal ske en bevægelse væk fra fundamentalistisk islam, fordi fundamentalistisk islam simpelthen ikke passer ind i et demokratisk samfund. Samfundet må skubbe denne bevægelse i gang ved at gøre det så let som muligt for danske muslimer at vende ryggen til fundamentalismen og så svært som muligt at holde fast i den. I denne proces er afvisningen af kønsopdelt undervisning i offentlige svømmehaller et lille, men nødvendigt skridt. AMALIE LYHNE ",
        "metadata": {
            "source": "https://www.berlingske.dk/ledere/berlingske-mener-hvis-muslimer-vil-have-koensopdelte-svoemmehaller-maa-de",
            "image_url": "https://berlingske.bmcdn.dk/media/cache/resolve/image_x_large_vertical/image/178/1782512/24676756-det-kan-ikke-vre-det-danske-samfunds-rolle-at-und.jpg",
            "publication_time": "Mandag d. 08. april 2024, kl. 18.14",
            "author": null,
            "related_links": [],
            "attachments": []
        }
    }
}