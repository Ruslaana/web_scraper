{
    "version": "1.0",
    "document": {
        "id": "https://www_berlingske_dk/oekonomi/den-danske-statsgaeld-runder-stort-og-skarpt-hjoerne",
        "title": "Den danske statsgæld runder stort og skarpt hjørne",
        "content": "»Før krisen havde det offentlige en opsparing, sådan at der var en negativ gæld. Pointen her er, at konjunkturnedgangen har forårsaget et større underskud på de offentlige finanser og dermed den stigende gæld,« forklarer Peter Bojsen Jakobsen. Den stigende statsgæld er udtryk for et fortsat statsunderskud, og makroøkonomen forventer som følge deraf, at den samlede offentlige gæld vil fortsætte med at stige de kommende år. »Stadig er den stigende gæld dog ikke alarmerende, da de seneste reformer af dansk økonomi »næsten« sikrer en langsigtet balance mellem det offentliges udgifter og indtægter,« lyder det fra Peter Bojsen Jakobsen. Den stigende gæld er derfor ifølge Sydbanks makroøkonom et udtryk for den svage økonomiske udvikling, og gælden på 500 mia. kr. skyldes dermed ikke rod i økonomien hos den danske stat.",
        "metadata": {
            "source": "https://www.berlingske.dk/oekonomi/den-danske-statsgaeld-runder-stort-og-skarpt-hjoerne",
            "image_url": "https://berlingske.bmcdn.dk/media/cache/resolve/image_x_large/image/43/439057/6741471-coins.jpg",
            "publication_time": "Torsdag d. 22. august 2013, kl. 10.39",
            "author": null,
            "related_links": [],
            "attachments": []
        }
    }
}