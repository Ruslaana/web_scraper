{
    "version": "1.0",
    "document": {
        "id": "https://www_berlingske_dk/kultur/fra-genert-oebo-til-handlekraftig-erhvervskvinde-man-skal-ikke-altid-holde",
        "title": "Fra genert øbo til handlekraftig erhvervskvinde: »Man skal ikke altid holde snuden i sporet«",
        "content": "Hun skulle slet ikke have været politiker. Faktisk slog politik hende som noget af det mest konfliktfyldte og langsommelige, man kunne bruge sit liv på. Det tog derfor kort tid at få tungen på gled, da Laura Hay som 28-årig blev opfordret til at stille op til byrådet for Venstre i Aarhus. Svaret var nej. Et rungende nej. Laura Hay skulle være jurist på et advokatkontor. Det havde hun besluttet i gymnasiet, og det var jo »klogest at holde snuden i sporet«. »Jeg så politik som en forhindring for en karriere i det private erhvervsliv, og jeg kunne på ingen måde se mig selv få hængt plakater op i hele byen,« siger hun.  Alligevel formåede den daværende borgmester i Aarhus, Louise Gade, som ligesom Laura Hay havde en juridisk baggrund, at lave om på den ellers stålsatte kvindes beslutning. »Hun var tydeligvis en bedre forhandler, end jeg var,« siger hun og griner. Et par måneder senere blev Laura Hay valgt ind i byrådet for Venstre, og modet til at vige fra de stier, hun har været i færd med at betræde, har hun siden båret med sig. Også i dag, hvor advokatplanerne igen er blevet skrottet til fordel for bestyrelsesposter i det aarhusianske kulturliv. »Når man vokser op i et lille samfund, er det så tydeligt, at vi alle sammen er afhængige af hinanden. De eneste initiativer, der er på sådan en ø, er dem, man selv har taget. Så jeg lærte, at det kan betale sig at engagere sig og sætte noget i gang,« siger Laura Hay.&nbsp;Fold sammenLæs mereFoto: Mikkel Berg Pedersen. Store hvidkalkede huse med blanke tegl tårner op på villavejen uden for Aarhus. I en veltrimmet have er et skilt med teksten »Må ikke betrædes« hamret ned ved siden af en græsplæne. Et andet hus henvender sig til nabolagets hundeejere med teksten »Tis ikke her – jeg visner« ved et blomsterbed. Laura Hay åbner døren til sit og manden, Johan Ugglas, hjem med et stort smil under de venlige øjne og det vilde, røde hår. Villavejen står i kontrast til Laura Hays opvækst på Hjarnø i Horsens Fjord, hvor hun voksede op på et nedlagt landbrug med frihed til at klatre i træer, bygge huler og slå hul på knæene. »Det var en ret fantastisk barndom, faktisk. Det var meget trygt og meget frit. Alle kender alle, og som barn var der ikke noget med, at vi ikke måtte gå ud på vejen, fordi vi kunne blive kørt over af en bil.« Laura Hay er den ældste i en søskendeflok på tre og voksede op i 80erne med en mor og en far uden længere universitetsuddannelser bag sig. Hun havde andre planer. »Jeg vidste meget tidligt, at jeg gerne ville gøre noget med mit liv, men det lå ikke i kortene, så jeg har virkelig arbejdet mig til det,« siger hun. FAKTAOm Laura HayFødt på Hjarnø i 1977.Gift med Johan Pedersson Uggla i 2012. Sammen har parret to døtre og en søn.Uddannet cand.jur. fra Aarhus Universitet i 2017.Valgt til Aarhus byråd for Venstre i 2005 og rådmand for beskæftigelse og sociale forhold i 2008. Udpeget som rådmand for teknik og miljø i 2009. Politisk leder for Venstre i Aarhus fra 2010 til 2012.Betyrelsesmedlem for ARoS, Aarhus Teater, Godsbanen, Aalborg Zoo, Løvbjerg Ejendomme og Huset Venture samt investor i undertøjsmærket Organic Basics.FOLD UD Født på Hjarnø i 1977. Gift med Johan Pedersson Uggla i 2012. Sammen har parret to døtre og en søn. Uddannet cand.jur. fra Aarhus Universitet i 2017. Valgt til Aarhus byråd for Venstre i 2005 og rådmand for beskæftigelse og sociale forhold i 2008. Udpeget som rådmand for teknik og miljø i 2009. Politisk leder for Venstre i Aarhus fra 2010 til 2012. Betyrelsesmedlem for ARoS, Aarhus Teater, Godsbanen, Aalborg Zoo, Løvbjerg Ejendomme og Huset Venture samt investor i undertøjsmærket Organic Basics. Efter tre år på Horsens Gymnasium fulgte Laura Hay sin plan og begyndte jurastudierne på Aarhus Universitet, hvor hun engagerede sig i studenterpolitik. Noget, der kom naturligt for den tidligere øbo. »Når man vokser op i et lille samfund, er det så tydeligt, at vi alle sammen er afhængige af hinanden. De eneste initiativer, der er på sådan en ø, er dem, man selv har taget. Så jeg lærte, at det kan betale sig at engagere sig og sætte noget i gang.« På studiet blev hun i en periode interesseret i skatteret og besluttede derfor at melde sig ind i Venstre. »Jeg ville gerne støtte projektet, og jeg vidste godt, at jeg var liberal. Men jeg meldte mig primært ind for at deltage i gratis møder om skatteret, som lige havde min interesse på det tidspunkt,« siger hun og griner. Selv om de høje stiletter og den selvsikre gang ikke afslører det, er Laura Hay ifølge sig selv genert, sky og »meget privat«. Og det var særligt en begrænsning for hende som ung. Da Venstre manglede kandidater til byrådet i Aarhus, og Laura Hay blev opfordret til at melde sig, lå det derfor ikke til højrebenet at takke ja. »Jeg havde aldrig før haft lyst til at gå ind i politik. Særligt ikke, fordi jeg var enormt bevidst om, at jeg er et privat og blufærdigt menneske. Jeg troede ikke, jeg ville ændre mening,« siger hun. Alligevel formåede Louise Gade altså at gøre netop det. Laura Hay kan i dag undres over, at hun fik modet til at sige ja, og mindes stadig den første tid for Venstre som »virkelig grænseoverskridende«. Som noget af det første skulle hun sammen med sit nye parti stå på Store Torv i Aarhus og dele pjecer ud – ikke noget, der stod øverst på ønskelisten. »Jeg syntes, det var så grænseoverskridende overhovedet at skulle sige »stem på mig« eller gøre opmærksom på sig selv i et offentligt forum. Det var også ekstremt grænseoverskridende at hænge plakater op i byen. Jeg lavede et interview med Århus Stiftstidende umiddelbart efter, og jeg kan huske, at jeg ikke havde lyst til at forlade min lejlighed, da det var i avisen,« siger hun. Laura Hay indså imidlertid hurtigt, at hun måtte »ruste sig selv og få lidt tykkere hud«, hvis hun ville være en del af den offentlige debat. Og det ville hun – for ønsket om at påvirke samfundet var »simpelthen for stort«.  I 2005 blev hun valgt til Aarhus byråd og i 2008 som rådmand for beskæftigelse og sociale forhold, inden hun overtog rådmandsposten for teknik og miljø og i 2010 blev politisk leder for partiet i Aarhus. Men at være en offentlig person, viste sig ikke kun at være udfordrende for blufærdigheden. Det kom også med en pris. Efter at være kommet ind i byrådet, kunne hun blandt andet se sig selv i pressen med opdigtede historier om romancer med både Nicolai Wammen og Søren Pind. »Det var ubehageligt, at min familie kunne læse den slags historier. Jeg fandt hurtigt ud af, at der for kvinder gjaldt et sæt uformelle spilleregler, som jeg efterfølgende tænkte mere over. Men det var en udfordring, at man ikke som kvinde kunne hænge ud med sine kollegaer, uden at det var så opsigtsvækkende.« »Jeg havde en aften, hvor jeg tog min dyne og gik op på rådhuset, hvor der jo er vagter, for at sove. Jeg tænkte, at hvis det her blev ved, så ville jeg kunne dokumentere, at jeg havde sovet alene. De oplevelser gjorde mig nok lidt mere sky, men jeg besluttede samtidig, at det var vigtigt at have en god relation til mine kollegaer, og så måtte jeg tage de knubs, det gav,« siger hun. FAKTAMit bedste råd til …... at være karrierekvinde og mor:»Børn har brug for forskellige ting, og det er vigtigt, at man skaber sin egen løsning. Den løsning behøver ikke være barsel i 12 måneder og så aflevere sit barn i vuggestuen. Der er et utal af andre muligheder, og hvis man gerne vil have en karriere, skal man forfølge det. Jeg har selv været tilbage til bestyrelsesarbejdet et par uger efter at have født mine børn.«... at hele et knust hjerte:»Hvis jeg havde opskriften, havde jeg skrevet en bog. Jeg har fået knust mit hjerte masser af gange, og i bagklogskabens lys giver det rigtig god mening. Det var ikkemeant to be, og i dag kan jeg tænke, hvorfor i alverden jeg ikke kunne se det i øjeblikket. Hvis mine børn skulle være så uheldige at opleve det, vil jeg sige til dem, at tiden heler det sår. For det gør den. Det kan bare være svært at se i øjeblikket.«... at være sky og genert med ønske om at udfordre det:»Just do it. Man er nødt til at sætte sig selv i en situation, hvor man bare springer ud i det, hvis man har et temperament som mit. For samfundet bliver kun bedre, hvis vi tør engagere os. For mig har det føltes som at springe ud på dybt vand, hver eneste gang jeg har gjort ting første gang. Men man bliver mere robust af det i længden.«FOLD UD ... at være karrierekvinde og mor: »Børn har brug for forskellige ting, og det er vigtigt, at man skaber sin egen løsning. Den løsning behøver ikke være barsel i 12 måneder og så aflevere sit barn i vuggestuen. Der er et utal af andre muligheder, og hvis man gerne vil have en karriere, skal man forfølge det. Jeg har selv været tilbage til bestyrelsesarbejdet et par uger efter at have født mine børn.« ... at hele et knust hjerte: »Hvis jeg havde opskriften, havde jeg skrevet en bog. Jeg har fået knust mit hjerte masser af gange, og i bagklogskabens lys giver det rigtig god mening. Det var ikkemeant to be, og i dag kan jeg tænke, hvorfor i alverden jeg ikke kunne se det i øjeblikket. Hvis mine børn skulle være så uheldige at opleve det, vil jeg sige til dem, at tiden heler det sår. For det gør den. Det kan bare være svært at se i øjeblikket.« ... at være sky og genert med ønske om at udfordre det: »Just do it. Man er nødt til at sætte sig selv i en situation, hvor man bare springer ud i det, hvis man har et temperament som mit. For samfundet bliver kun bedre, hvis vi tør engagere os. For mig har det føltes som at springe ud på dybt vand, hver eneste gang jeg har gjort ting første gang. Men man bliver mere robust af det i længden.« Tilbage i villaen uden for Aarhus er spisestuen indrettet med både syver-stole, legebord med farveblyanter og en lille kridttavle. Sammen med Johan Uggla, chef for Maersk Training og barnebarn af Mærsk Mc-Kinney Møller, har Laura Hay tre børn i alderen fire til otte år. Hun blev gravid med parrets første barn, lige inden hun i 2012 besluttede at forlade politik. »Jeg gik faktisk, fordi jeg blev bedt om at stille op som borgmesterkandidat, og det er et langtcommitment. En ting, jeg var glad for ved politik, var, at jeg aldrig var afhængig af det – hverken for at have en indtjening eller for at have et godt liv. Det passede ind i mit liv at forlade politik, fordi jeg gerne ville bibeholde den uafhængighed. Men jeg havde arbejdet rigtig hårdt på politik, så at træffe den beslutning, give slip og starte forfra, er nok det største spring, jeg har taget i mit liv.« Nu kunne Laura Hay vende tilbage til den plan, hun havde lagt i gymnasiet om et arbejde på et advokatkontor med faste mødetider, tænkte hun. Men inden hun nåede så langt, blev kursen igen ændret. »Teatret Svalegangen ringede og ville have mig med i deres bestyrelse, og det er bare et dødcharmerende teater med en helt særlig ånd. Så jeg tænkte med det samme, at det ville jeg gerne, og at det lød som noget af det bedste, jeg kunne beskæftige mig med, mens jeg var på barsel,« siger hun. For tanken om at gå helt uden arbejde i månederne efter datterens fødsel lød langtfra tillokkende. »Jeg trives ikke ret godt uden arbejde, så jeg besluttede, at jeg ville trives bedre med at være i bestyrelse end i mødregruppe. Jeg har ligget til undersøgelse hos jordmoderen med mit andet barn og været med på et telefonmøde i en af bestyrelserne samtidig, og der har også været en enkelt episode, hvor min datter var med til et møde, og jeg måtte amme bag et forhæng,« siger hun og smiler. »Jeg vidste meget tidligt, at jeg gerne ville gøre noget med mit liv, men det lå ikke i kortene, så jeg har virkelig arbejdet mig til det,« siger Laura Hay.Fold sammenLæs mereFoto: Mikkel Berg Pedersen. Tilbuddet hos Svalegangen blev vejen ind i flere bestyrelser i det aarhusianske kulturliv. I dag sidder Laura Hay som bestyrelsesmedlem hos både ARoS, Aarhus Teater og Godsbanen, men også hos Aalborg Zoo, Løvbjerg Ejendomme og Huset Ventur, og hun er investor i undertøjsmærket Organic Basics. »Jeg synes, kulturen har en helt særlig rolle i vores samfundsudvikling. Det har jeg ikke altid tænkt. Men jeg er glad for, at jeg har vovet ikke at gå den vej, jeg oprindeligt havde tænkt, og i stedet arbejder på det kulturelle område. Det er et område, der har været lidt overset og underprioriteret, synes jeg. Der er en opfattelse af, at kulturen ericing on the cakefor en lille indviet skare. Men jeg synes, at noget af det, mit politiske virke har været med til at åbne mine øjne for, er, hvor helt grundlæggende det er for os som mennesker. Jeg er glad for, at jeg turde kaste mig ud i det. Man skal ikke altid holde snuden i sporet.«",
        "metadata": {
            "source": "https://www.berlingske.dk/kultur/fra-genert-oebo-til-handlekraftig-erhvervskvinde-man-skal-ikke-altid-holde",
            "image_url": "https://berlingske.bmcdn.dk/media/cache/resolve/image_x_large_vertical/image/133/1335628/23525962-laura-hay.jpg",
            "publication_time": "Lørdag d. 17. oktober 2020, kl. 20.45",
            "author": "Frederikke Palmu Johansen",
            "related_links": [],
            "attachments": []
        }
    }
}