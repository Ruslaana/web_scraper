{
    "version": "1.0",
    "document": {
        "id": "https://www_berlingske_dk/oekonomi/wall-street-spekulant-bag-graadighed-er-godt-er-doed",
        "title": "Wall Street-spekulant bag »grådighed er godt« er død",
        "content": "Ivan F. Boesky var inspirationen til den berømte og berygtede karakter Gordon Gekko fra filmen »Wall Street«, der er kendt for de berømte ord: »Grådighed er godt«. Den nu afdøde finansmand indkasserede hundredvis af millioner af dollar ved at spekulere stort i virksomhedsovertagelser i 1980erne. Mandag den 20. maj døde Ivan Boesky, 87 år gammel. Han kom til verden i 1930ernes Michigan som søn af russiske immigrantforældre. Hans far var en fremtrædende forretningsmand, der ejede flere restauranter og barer i Detroit. Som 25-årig giftede han sig med rigmandsdatteren Seema Silberstein, og to år senere – i 1962 – tog han en juragrad fra Detroit College of Law. Et par år senere flyttede han sammen med Seema Silberstein til en lejlighed på Park Avenue i New York City. Ret hurtigt formåede Ivan Boesky at stige i graderne, hvor han var ansat, og der gik ikke længe, før han blev så dygtig til at investere i virksomheder og sælge dem videre igen, at han tjente styrtende. Faktisk var han så dygtig, at han blev anerkendt som den førendearbitrageur(person, der køber billigt og sælger dyrt,red.). Og han hævdede selv, at hankunne overleve på bare tre timers søvnog »vampyrplasma«, som var hans selvopfundne ord for kaffe. Ivan Boesky var så dygtig til at spekulere i virksomhedsopkøb, at bare nyheden om, at han overvejede et køb, var nok til at få andre spekulanter ind på markedet. Det var i sig selv med til at skabe en stigning i aktiekursen.Fold sammenLæs mereFoto: AP/Ritzau Scanpix. I 1975 åbnede Boesky et børsmæglerselskab, som han kaldte Ivan F. Boesky & Company. Selskabet havde700.000 dollar i startkapital, som var penge, der hovedsageligt var finansieret af Seema Silbersteins familie. Det var på mange måder en anden tid på Wall Street i 1980ernes USA. At opkøbe aktier i virksomheder, der var modne til udvikling og videresalg, var dengang et søvnigt hjørne af finansmarkederne, som blev til den tids guldfeber. Det blev også Ivan Boeskys og en række andre af den tids mægleres guldæg. Det var alt sammen muligt, fordi der var vedtaget en »lempeligfinansiel regulering« under den tidligere amerikanske præsident Ronald Reagan, som førte til en strøm af virksomhedsfusioner og opkøb i 1980erne. Hvis man var heldig, kunne de rigtige indsatser give enorme gevinster igen, hvis aktiekurserne steg. Og Ivan Boesky var i den grad »heldig«. Problemet var bare, at der ikke var tale omhverken lovlige spekulationer eller held. For Ivan Boesky modtog tip under hånden fra personer, der angav, hvor han skulle investere sine penge. I midten af 1980erne var Ivan Boesky på toppen af sin investeringskarriere og styrede på et tidspunkt en investeringsfond med over tremilliarder dollari aktiver. Han var derfor også påForbes 400-listeover Amerikas rigeste personer med en nettoformue på mere end 200 millioner dollar. Og så var han ikke bange for at hylde grådighed, som han mente var sundt og godt. Det fortalte han i en tale for handelsstuderende ved University of California, Berkeley i 1986. »Grådighed er forresten i orden. Det ønsker jeg, I skal vide. Jeg mener, ​​at grådighed er sundt. Du kan være grådig og stadigvæk have det godt med dig selv,« sagdehan. Det er blandt andet den tale, der gjorde, at han senere blev inspirationskilde til den fiktive Gordon Gekko-karakter i filmen »Wall Street« fra 1987, som skuespilleren Michael Douglas havde hovedrollen i. Bare få måneder efter sin tale for de handelsstuderende blev han anholdt, tiltalt for at have manipuleret markedet og brugt insiderviden til at time sine handler. Og på forsiden af Time Magazine blev han omtalt som»Ivan the Terrible«. 1986 blev året, hvor Ivan Boeskys storhed gik direkte over i et fald, der skulle ende som den tids største insiderskandale. Det skete, da han blev tiltalt for bedrageri og insiderhandel i kraft af finansmanden Dennis Levine, som samarbejdede med efterforskere fra de amerikanske børsmyndigheder. For at undgå en lang straf valgteBoesky at indgå en studehandel med efterforskerneog indvilgede i at samle beviser mod sin forretningspartner Michael Milken. Det betød, at hans samlede straf blev tre års fængsel og en bøde på 100 millioner dollar. Milken blev i 1989 idømt ti års fængsel og en bøde på 600 millioner dollar. Ivan Boesky blev dog allerede efter to års fængsel benådet med henvisning til hans samarbejde med myndighederne. Samtidig blev det enden på et gyldent årti for vilde virksomhedsopkøb og -salg. Interessen for køb af virksomheder kølnedes generelt som følge af de mange insidersager. Skandalen betød, at den amerikanske kongres i 1988 øgede straffen for insiderhandel og vedtogInsider Trading Act of 1988. IfølgeThe Guardianholdt Ivan Boesky efter sin løsladelse i 1990 lav profil, meldte sig til jødiske studier, var involveret i projekter til hjælp for hjemløse og levede indtil sin død i et luksushjem med udsigt til Stillehavet i La Jolla i Californien, som han havde overtaget i et skilsmisseforlig med sin ekskone.",
        "metadata": {
            "source": "https://www.berlingske.dk/oekonomi/wall-street-spekulant-bag-graadighed-er-godt-er-doed",
            "image_url": "https://berlingske.bmcdn.dk/media/cache/resolve/image_x_large_vertical/image/179/1797133/24708356-file-ivan-boesky-leaves-federal-court-in-new-yor.jpg",
            "publication_time": "Tirsdag d. 21. maj 2024, kl. 19.39",
            "author": "Theresa Thrue Heiredal",
            "related_links": [],
            "attachments": []
        }
    }
}