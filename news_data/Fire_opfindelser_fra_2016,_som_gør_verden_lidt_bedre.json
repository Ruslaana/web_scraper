{
    "version": "1.0",
    "document": {
        "id": "https://www_berlingske_dk/samfund/fire-opfindelser-fra-2016-som-goer-verden-lidt-bedre",
        "title": "Fire opfindelser fra 2016, som gør verden lidt bedre",
        "content": "Kan videnskaben redde verden? Måske ikke i et enkelt snuptag, men hvert år popper videnskabelige påfund ud af krøllede hjerner og skaber små forandringer. Videnskabens evne til at tænke det utænkelige bliver hyldet hvert år afTime Magazine, som samler en liste over årets bedste opfindelser. Her er et udpluk fra2016-listen: I år flød debatten om kvindelige kropsidealer ind i legetøjsverdenen, da den amerikanske legetøjsproducent Mattel besluttede sig for at give den langbenede Barbie en mangfoldig makeover. Med lanceringen af tre nye kropstyper – petite, høj og kurvet – fik Mattels globale salgstal et nøk opad på 44 pct. At verden stadig kæmper med idealer om den perfekte krop er »en tung byrde på Barbies små skuldre,« har Barbie-designer Robert Best udtalt, ifølge Time Magazine.  Vi bliver i legetøjets verden, for en anden af årets bedste opfindelser er en protese til børn, der mangler en arm. Forestil dig en kunstig arm, der kan blive til et teleskop, et rumskib, en gravko eller en Lego-mand. Devisen er, at barnet skræddersyer en protese til sig selv. IKO hedder den finuerlige protese, som designeren Carlos Arturo Torres i øvrigt udviklede, mens han arbejde på Legos fremtidslaboratorium i Billund. Du kan se IKO i fuld aktion på Carlos Arturo Torres'Vimeo-profil.  Cyklen går sin sejrsgang over hele verden i mange byers jagt på et mere bæredygtigt miljø. Også i England, hvor opfinder og journalistJeff Woolfkommer fra. Som mange andre opfindelser opstod Jeff Woolfs bidrag på listen ud af en undren. Hovedparten af cyklisterne i London kørte uden hjelm, noterede Woolf sig.  Selv gav han cykelhjelmen skylden for, at han overleverede et slemt cykelstyrt. Med dét i baghovedetlavede Woolf et spørgeskema for at finde ud af, hvorfor mange cyklister, der fravælger hjelmen. Hovedårsag: Cykelhjelmen var for besværlig at slæbe rundt på. Resultatet af Woolfs undren og undersøgelse er hjelmen Morpher, der kan klappes sammen. Med sin undren har Woolf således indskrænket listen over dårlige undskyldninger for at droppe hjelmen.  Sidste omtale fra listen går til den søde kartoffel. For at bekæmpe A-vitaminmangel blandt børn i Afrika syd for Sahara har forskere fra The International Potato Center og Harvestplus satset på den søde kartoffel. Ved at krydse en lokal sort med en særligt A-vitaminrig sort, opnår over tid at gøre de søde kartofler endnu mere rige på A-vitamin. Til gavn for børnene i i området syd for Sahara, der er sårbare over for blandt andet blindhed og malaria, fordi de mangler A-vitamin.Se hele listen her.",
        "metadata": {
            "source": "https://www.berlingske.dk/samfund/fire-opfindelser-fra-2016-som-goer-verden-lidt-bedre",
            "image_url": "https://berlingske.bmcdn.dk/media/cache/resolve/image_x_large/image/5/58760/15512786-fdgsdfg.jpg",
            "publication_time": "Søndag d. 20. november 2016, kl. 17.00",
            "author": "Eva Elisabeth Østergaard Jensen",
            "related_links": [],
            "attachments": []
        }
    }
}