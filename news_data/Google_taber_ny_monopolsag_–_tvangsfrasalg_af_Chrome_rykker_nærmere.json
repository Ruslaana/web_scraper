{
    "version": "1.0",
    "document": {
        "id": "https://www_berlingske_dk/virksomheder/google-taber-ny-monopolsag-tvangsfrasalg-af-chrome-rykker-naermere",
        "title": "Google taber ny monopolsag – tvangsfrasalg af Chrome rykker nærmere",
        "content": "Internetgiganten Google har tabt endnu en monopolsag ved en amerikansk domstol, og nu rykkeret tvangsfrasalg af internetbrowseren Chrome– verdens mest anvendte – nærmere. Lige op til påske fastslog en føderal domstol i Virginia, at Google ulovligt havde købt sig til at fastholde et monopol på digital annoncering. Det gjaldt den teknologi, som anvendes til at sælge annonceplads, og den største platform, hvor virksomheder lægger deres bud på at købe annonceplads. Google vandt en lille sejr, fordi dommeren ikke fandt det bevist, at internetgiganten på urimelig vis dominerer markedet for annoncenetværk. Google vil anke dommen. Den er dog kun et lille plaster på det store sår, som giganten er påført. For afgørelsen kan meget nemt påvirkeden straf, som netop nu er ved at blive udmålt for en anden dom, hvor Google blev dømt for at være et monopol inden for internetsøgninger. Under den retssag kom det frem, hvordan Google havde brugt milliarder af dollar på at indgå aftaler, som kunne fastholde internetsøgemaskinens position. Omkring 90 procent af samtlige internetsøgninger i verden sker gennem Googles søgemaskine. Domstolen har i denne uge taget hul på udmålingen af straffen. Det amerikanske justitsministerium kræver, at Google skal frasælge internetbrowseren Chrome, stoppe den årlige betaling på 20 milliarder dollar til Apple for at være standardsøgemaskinepå Apple-udstyr som iPhone-telefoner og iPad-tabletssamt dele flere data med sine konkurrenter. Sagerne mod Googleog andre teknologigiganter blev forberedt, allerede mens Donald Trump var præsident i 2016-2020, og er videreført under Joe Biden. Donald Trump har tidligere antydet, athan ikke har ændret holdning til, ﻿at teknologigiganterne har for stor magt. Den amerikanske justitsminister, Pam Bondi, er da også begejstret for, at Google nu er dømt for anden gang. »Det er en milepæl af en sejr i den igangværende kamp for at standse Google i at monopolisere det digitale, offentlige rum. Dette justitsministerium vil fortsætte med at tage modige, juridiske skridt for atbeskytte det amerikanske folk mod teknologivirksomheders indgrebi ytringsfriheden og de frie markeder,« siger Pam Bondi i en udtalelse. Ministeriets advokat, David Dahlquist, sagde ved indledningen af strafudmålingen i sagen om Googles søgemaskine, at det nu er »på tide at fortælle Google og alle andre monopolister, som lytter med derude – og det gør de –, at det har konsekvenser, når man overtræder konkurrencereglerne«. Samtidig bad han dommeren slå hårdt ned for at forhindre, at Google med brug af ny, kunstig intelligens kan udvide sin dominans inden for internetsøgninger. Anklagerne har sammenlignet retssagen med tidligere sager, som førte til, at teleselskabet AT&T og olieselskabet Standard Oilblev splittet op, fordi de sad på monopoler. Googles søgemaskine har i april 2025 ifølge analyseselskabet Statcounter stået for 90,3 procent af alle internetsøgninger foretaget i Danmark. Microsofts søgemaskine, Bing, er nærmeste konkurrent med en markedsandel på 4,77 procent. På verdensplan blev Googles søgemaskine brugt til 89,65 procent af alle internetsøgninger, Bings til 3,85 procent. Internetbrowseren Chrome er den anden vigtige brik i Googles forretning. 66,11 procent af samtlige viste internetsider i verden er i april 2025 blevet set gennem Chrome med Apples Safari og Microsofts Edge som nærmeste konkurrenter med markedsandele på henholdsvis 17,29 procent og 5,15 procent. I Danmark sidder Chrome på 54,48 procent af alle viste internetsider i april, Safari på 28,86 procent og Edge på 7,45 procent. Google-koncernen, der officielt hedder Alphabet, tjener størstedelen af sine penge på netop annoncer. Takket være massiv indsamling af data om de mange milliarder brugere af Googles tjenester gennem blandt andet søgemaskinen og Chrome kan Google ret præcist kortlægge den enkelte bruger og dermed tilbyde annoncører særdeles målrettede muligheder for at »ramme« brugeren med annoncer – en viden, der er i høj kurs. Google-koncernenomsatte i 2024 for 350 milliarder dollar og havde et overskud på 102,1 milliarder dollar (668,1 milliarder kroner), svarende til 1,83 milliarder kroner hver eneste dag i året. De 198 milliarder dollar i omsætning kom fra Google-søgninger og tilsvarende, mens videotjenesten YouTube indbragte 36,1 milliarder dollar i omsætning. Ejeren af ChatGPT, OpenAI, har erklæret sig interesseret i at købe Chrome, hvis Google tvinges til at sælge internetbrowseren. Det sagde ChatGPTs produktchef, Nick Turley, tirsdag under retssagen i Washington. Softwaregiganten Microsoft ejer omkring halvdelen af OpenAI. Google har ikke selv tilbudt at sælge Chrome og fastholder, at monopoldommen vil blive anket. EUs nye spanske konkurrencekommissær, Teresa Ribera, som har overtaget efter Margrethe Vestager, meldte forleden ud, at »vi har noteret afgørelsen, og vi vil studere den med interesse«. Hun slog samtidig fast, atEuropa-Kommissionen fortsætter den igangværende granskning af Google. Her undersøges det, om Google har favoriseret sine egne annoncetjenester.  ",
        "metadata": {
            "source": "https://www.berlingske.dk/virksomheder/google-taber-ny-monopolsag-tvangsfrasalg-af-chrome-rykker-naermere",
            "image_url": "https://berlingske.bmcdn.dk/media/cache/resolve/image_x_large_vertical/image/191/1914026/24936543-auf-einem-laptop-wurde-der-webbrowser-google-chroo.jpg",
            "publication_time": "Onsdag d. 23. april 2025, kl. 14.16",
            "author": "Thomas Breinstrup",
            "related_links": [],
            "attachments": []
        }
    }
}