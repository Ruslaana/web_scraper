{
    "version": "1.0",
    "document": {
        "id": "https://www_berlingske_dk/internationalt/han-fik-gummiben-foran-schmeichel-nu-skal-den-kontroversielle-city",
        "title": "Han fik gummiben foran Schmeichel. Nu skal den kontroversielle City-angriber være præsident for et uroplaget land",
        "content": "Det begyndte så godt. Den 25-årige Mikheil Kavelashvili havde fået debut for Manchester City på hjemmebane i sin største fodboldkamp nogensinde, og nu stod han pludselig alene foran Peter Schmeichel. Bolden var faldet ned for fødderne af ham, og det lykkedes faktisk at banke den det sidste stykke ind i målet og udligne til 1-1 mod ærkerivalerne fra Manchester United. Men den unge georgiers storhedstid sluttede lige så hurtigt, som den var begyndt. Et minut efter kom United igen foran. Og da Kavelashvili senere fik endnu en stor chance, skød han den lige i ansigtet på Schmeichel.  We have a winnner@SPricey32Mikheil Kavelashvili.Here is scoring on debut in the derby in ‘96https://t.co/OlrcV4b4V1pic.twitter.com/Bxgtmwp7NJ »Han lignede en forvirret letvægter,«mindes forfatteren Simon Curtis, der er Manchester Citys uofficielle historieskriver, over for The New York Times. Tre kampe senere var City så godt som rykket ned. I den sidste kamp mod Liverpool missede Mikheil Kavelashvili to store chancer i straffesparksfeltet for at score det afgørende mål, der ville have reddet klubben. På en tredje chance stod han i vejen for et skud, der ellers ville være gået ind. Så var det slut. Manchester City rykkede ned i den næstbedste række. Og sæsonen efter fik Mikheil Kavelashvili så få kampe på holdet, at han mistede sin opholdstilladelse, forlod England og gled ud i glemslen. Indtil nu.  Mikheil Kavelashvili. Scored on his debut for City in the Manchester derby but only managed 2 more goals in 27 games.pic.twitter.com/IkAKAW05t1 Lørdag er Mikheil Kavelashvili til alles overraskelse blevet valgt til Georgiens næste præsident. Valget er mildt sagt kontroversielt. Georgien står midt i en forfatningsmæssig krise med daglige demonstrationer og gadekampe i hovedstaden Tbilisi. Hele oppositionen har boykottet arbejdet i parlamentet siden et parlamentsvalg i oktober, og landets regerende præsident Salomé Zourabichvili har beskyldt regeringspartiet, Georgiens Drøm, for omfattende valgfusk. Nu står hendes periode som præsident til at udløbe her i december. Og for første gang er hendes afløser ikke blevet valgt af folket, men af et særlig nedsat valgkollegium på 300 politikere fra lokale myndigheder og fra det parlament, som endnu ikke formelt er kommet på plads. Selv nogle af dem, der har skrevet Georgiens nye forfatning,kalder præsidentvalget illegitimt. Men personen Mikheil Kavelashvili er også kontroversiel i sig selv. Han er blevet personlig udpeget som kandidat af Georgiens rigeste mand, Bidzina Ivanishvili, der kalder ham den bedst tænkelige udgave af »en georgisk mand«. Oppositionen kalder ham omvendt for rigmandens dumme »dukke«.  List of protests and demos for tomorrow from lawyers, to accountants, the IT sector, HR people, students, and psychologists, and many others.And on 14th GD wants to appoint Mikheil Kavelashvili as president, and the same evening, mayor Kaladze plans to light the Christmas tree.pic.twitter.com/lMBhm3zs6x Mikheil Kavelashvili er fra landsbyen Bolnisi i det sydlige Georgien. Han er i dag 53 år, gift og far til fire. Han begyndte i 1988 at læse økonomi på universitetet, men det lykkedes tilsyneladende aldrig at gøre studierne færdige, da hans fodboldkarriere hos topholdet Dynamo Tbilisi samme år begyndte at tage fart. I 2015 måtte Mikheil Kavelashvili opgive at blive præsident for Georgiens Fodboldforbund, fordi han aldrig har færdiggjort en længerevarende uddannelse. I stedet blev han i 2016 valgt ind i parlamentet for Georgiens Drøm, hvor han de sidste otte år har spillet en hel særlig rolle for regeringspartiet. Han har tilhørt partiets yderste højrefløj, der harraset mod USA, EU og »vestlig indflydelse«i Georgien. Han har kaldt oppositionen for en »femtekolonne« ogbeskyldt USAs ambassadør i Georgienfor støtte kræfter, der vil hive Georgien i krig med Rusland. Det er ham, der har været med til at fremføre det forhadte lovforslag mod »fremmedagenter« efter russisk forbillede. Og han taler tit om Georgiens traditionelle værdier som modsætning til Vestens degenererede liberalisme. »Vesten vil have så mange mennesker som muligt til at være tolerante over for lgbtq-ideologi, som angiveligt skulle forsvare de svage, men somi virkeligheden strider mod menneskeheden,« har Mikheil Kavelashvili tidligere sagt. Men i virkeligheden har han hele tiden fungeret somBidzina Ivanishvilis forlængede arm, hævder den georgiske journalist Anna Gvarishvili – og bevist, at han modsat den siddende præsident nok skal forblive loyal. »Caligula ville have sin hest til at være konsul, og vores oligark vil have sin dukke, Kavelashvili, til at være præsident,« siger oppositionspolitikeren Nika Gobronidze med henvisning til den romerske kejser til nyhedsbureauet AFP. Ud over sin korte tid i Manchester City har Mikheil Kavelashvili tilbragt sin udenlandske fodboldkarriere i Rusland og i Schweiz, hvor han blev mester med Grasshoppers, dog primært som bænkevarmer. Han har spillet 46 kampe for det georgiske landshold. Her mod Norge i 1999.Fold sammenLæs mereFoto: Tor Richardsen/AFP/Ritzau Scanpix. Georgiens Drøm har tidligere haft succes med at stille populære fodboldspillere i spidsen for deres politik. Milan-spilleren Kakha Kaladze har været borgmester for Tbilisi i syv år og er forblevet på regimets side under de igangværende protester. Selv sværger Mikheil Kavelashvili, at han vil prøve at skabe ro og orden igen. »Min kærlighed til mit land kender ingen grænser. Jeg vil gøre alt for at forene det georgiske samfund om vores nationale interesser, identitet, værdier og ideen om georgisk uafhængighed,« siger Mikheil Kavelashvili. Men han kommer ind i kampen på et tidspunkt, hvor regimets magt allerede er begyndt at slå dybe sprækker. Hundredvis af embedsmænd har lagt afstand til volden mod demonstranter, flere højtstående politifolk har sagt op, og selv i regeringspartiet flyver rygterne vildt om splittelse. Fra lørdag morgen til søndag nat vil han blive mødt af store protester fra it-medarbejdere, psykologer og andre faggrupper, der nu har sluttet sig til de almindelige demonstrationer. Formelt bliver Mikheil Kavelashvili først indsat som præsident 29. december. Derefter frygter demonstranterne, at regeringen vilindføre undtagelsestilstandi hele landet.",
        "metadata": {
            "source": "https://www.berlingske.dk/internationalt/han-fik-gummiben-foran-schmeichel-nu-skal-den-kontroversielle-city",
            "image_url": "https://berlingske.bmcdn.dk/media/cache/resolve/image_x_large/image/186/1868393/24852305-file-photo-mikheil-kavelashvili-co-founder-of-th.jpg",
            "publication_time": "Lørdag d. 14. december 2024, kl. 14.32",
            "author": "Emil Rottbøll",
            "related_links": [],
            "attachments": []
        }
    }
}