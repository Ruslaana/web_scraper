{
    "version": "1.0",
    "document": {
        "id": "https://www_berlingske_dk/aktier/boconcept-vinker-farvel-til-fondsboersen-torsdag",
        "title": "Boconcept vinker farvel til fondsbørsen torsdag",
        "content": "Det sker, efter at kapitalfonden 3i via selskabet Layout Bidco i midten af juli sikrede sig kontrol med over 90 pct. af aktiekapitalen og stemmerne og meddelte, at de øvrige aktionærer tvangsindløses, så kapitalfonden fremover bliver eneejer. Kontrollen med møbelkæden skiftede torsdag i sidste uge også formelt på en ekstraordinær generalforsamling, hvor der blev valgt tre nye medlemmer til bestyrelsen.  Nye er direktør i 3i Boris Kawohl, som bliver formand, partner i 3i Robert van Goethem samt forretningsmanden Anders Christer Moberg, der tager rollen som næstformand. Peter Thorsen, Viggo Mølholm, Henrik Burkal og Preben Bager er alle udtrådt af bestyrelsen.  ",
        "metadata": {
            "source": "https://www.berlingske.dk/aktier/boconcept-vinker-farvel-til-fondsboersen-torsdag",
            "image_url": "https://berlingske.bmcdn.dk/media/cache/resolve/image_x_large/image/18/184132/14306929-danske-aktier-tager-historisk-stort-fald.jpg",
            "publication_time": "Tirsdag d. 09. august 2016, kl. 09.07",
            "author": null,
            "related_links": [],
            "attachments": []
        }
    }
}