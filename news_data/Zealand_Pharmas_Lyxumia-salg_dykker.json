{
    "version": "1.0",
    "document": {
        "id": "https://www_berlingske_dk/virksomheder/zealand-pharmas-lyxumia-salg-dykker",
        "title": "Zealand Pharmas Lyxumia-salg dykker",
        "content": "Midlet solgte samlet for 9 mio. euro - eller 67 mio. kr. - i kvartalet, men der er tale om et fald på 11 pct. i forhold til samme periode året før. Det oplyser selskabet fredag morgen. Der er tale om indtægter fra salg af midlet uden for USA.  Zealand Pharma og Sanofi fik i slutningen af juli godkendt midlet, der i Europa går under navnet Lyxumia, i USA, hvor det skal markedsføres under navnet Adlyxin. Sanofi oplyser ikke, hvorvidt midlet allerede er blevet sendt på markedet i USA. Det danske selskab modtager omkring 10 pct. af salget.  Derudover har selskaberne lige nu en ansøgning liggende for kombinationsproduktet Iglarlixi, der er en blanding af Sanofis Lantus og så Adlyxin. Her blev en beslutning fra myndighederne udskudt med tre måneder i august, så der skal efter planen komme en afgørelse i november fra den amerikanske lægemiddelstyrelse, FDA. ",
        "metadata": {
            "source": "https://www.berlingske.dk/virksomheder/zealand-pharmas-lyxumia-salg-dykker",
            "image_url": "https://berlingske.bmcdn.dk/media/cache/resolve/image_x_large/image/13/135857/15247583-young-female-scientist-loads-samples-for-dna-amplification-by-pc.jpg",
            "publication_time": "Fredag d. 28. oktober 2016, kl. 08.09",
            "author": null,
            "related_links": [],
            "attachments": []
        }
    }
}