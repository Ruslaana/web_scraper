{
    "version": "1.0",
    "document": {
        "id": "https://www_berlingske_dk/internationalt/ferieparadiset-thailand-i-krise-gaester-aflyser-besoeg-frygter",
        "title": "Ferieparadiset Thailand i krise: Gæster aflyser besøg – frygter kidnapning",
        "content": "En dag tikkede et tilbud ind i Lin Meilings og Xu Haonings indbakke. En kinesisk kvinde påstod, at hun kunne skaffe dem ind i skønhedsindustrien. Alt, hvad det krævede, var blot en tur til Thailand – med alt betalt. Der ville endda være tid til at besøge det smukke Thi Lo Su-vandfald. Hvad kunne gå galt? Så et par dage før nytår boardede de to 29-årige kvinder flyet i deres kinesiske hjemby Wuhan. Da de få timer senere ankom til lufthavnen i Thailands hovedstad, Bangkok, ventede en luksuriøs, sort bil og en kinesisktalende chauffør. Men da de var blot få kilometer fra vandfaldet, stoppede bilen, samtidig med at bevæbnede mænd dukkede op i en pickuptruck. Historien om Lin Meiling og Xu Haoning er blot en af talrige fortællinger, der netop nu jager en skræk i livet på indbyggere i Østasien og i særdeleshed i Kina og Taiwan. Her er det store samtaleemne frygten for at blive kidnappet, når og hvis man besøger de sydasiatiske lande, og i særdeleshed feriefavoritten Thailand. Brugere på sociale medier i Kina skyndte sig at oprette efterlysningsplakater, da det gik op for dem, at to kinesiske kvinder var blevet kidnappet. Her ses et eksempel. Den røde tekst øverst der de to kvinders navne, Lin Meiling og Xu Haoning.Fold sammenLæs mereFoto: Weibo. Problemet tager dog udgangspunkt i et helt andet land: Myanmar. Her sidderhundredtusinderaf udenlandske statsborgere i dag fanget,oplyser de kinesiske myndigheder, som bakkes op af talrige internationale medier og ngo'er. De er kommet dertil gennem kidnapning, menneskesmugling og fupnumre, og ofrene bliver nu tvunget til at arbejde i svindelcentre. Under kummerlige forhold bliver de tvunget til at begå internet- og telefonsvindel for milliarder. I byen Myawaddy, der er et af de største områder for svindelcentre, er mindst 53.000 af ofrene kinesere, oplyser kinesiske statsmedier, og et ukendt, men stort antal er kommet dertil via Thailand. Over syv millioner kinesere besøgte Thailand i 2024. Det er 20 procent af det samlede antal turister og dermed den største udenlandske kilde til besøgende. Her ses kinesiske turister på besøg i et tempel i Bangkok.Fold sammenLæs mereFoto: Athit Perawongmetha/Reuters/Ritzau Scanpix. Situationen har nu ført til, at mellem 10 og 20 procent af samtlige feriegæster fra Kina vurderes at aflyse deres kommende rejser til Thailand,skriver South China Morning Post, og emnet »hvordan aflyser jeg min tur til Thailand« er samtidig gået viraltpå det kinesiske sociale medie Xiaohongshu. Det store lavprisselskab Thai Lion Airhar aflysthvert femte fly mellem Kina og Thailand,skriver Bangkok Post, mens koncerter og standupshow med kinesiske stjernerer blevet udskudtaf »sikkerhedshensyn«. De kinesiske myndigheder raser, mens Thailand kæmper med at få situationen under kontrol – og i skyggerne lurer den ubehagelige sandhed. For at forstå, hvordan det er kommet så vidt, må vi tilbage til bilen og de to kinesiske kvinder, Lin Meiling og Xu Haoning. Efter at være blevet truet af bevæbnede mænd blev de to kinesiske kvinder ledt over en flod og ind i nabolandet Myanmar. Det er under ledelse af en brutal militærjunta, som Kina støtter, og flere års borgerkrig har hærget landet. Ifølge eksperter kan etregimekollaps være tæt på. I magtvakuummet hersker lovløsheden. Flere regioner bliver styret af militser, og det gælder også det sted, hvor kvinderne nu blev ført til. Det havde 29-årige Lin Meiling og den jævnaldrende Xu Haoning dog ingen anelse om. Bagmændene krævede, at de lystrede. Omkring dem blev andre ofre afstraffet med tæsk og strømførende knipler. Andre kilder beskriver, hvordan unge kvinderblev dræbt på åben gade. Byen Myawaddy ligger klos op ad grænsen til Thailand. Her ses byen som set fra nabolandet.Fold sammenLæs mereFoto: Manan Vatsyayana/AFP/Ritzau Scanpix. For Kina er problemet hverken ukendt eller nyt, men opmærksomheden er i tiltagende grad problematisk. I årevis har Kinas regering forsøgt at få bugt med svindelcentre i de områder af Myanmar, der grænser op mod det kinesiske fastland, og Berlingske har tidligere beskrevet, at indsatsen har haften vis succes. Men i stedet for at afvikle sin fede fidus har bagmændene blot flyttet sig væk fra den kinesiske grænse, og byen Myawaddy er i dag centrum for aktiviteterne. Et område kendt som »KK Park« er særlig berygtet og bliver beskrevet som intet mindre end en »straffekoloni«af ngo'en United States Institute for Peace. Bag KK Park står den kinesiske mafia – de såkaldte triader – anført af Hongkong-bossen Wan Kuok-koi, også kendt som »Brækket Tand«. Den militante gruppe Karen National Union har givet området en sikkerhedsgaranti. Det er med andre ord en røverbule, hvor prostitution, salg af hårde stoffer, kasinodrift og handel med kryptovalutaer hverdag, mens svindel og fup driver værket. Internet får de via Elon Musks Starlink-system, efter at Thailand kappede internetkablerne sidste år. »Svindelbyen vokser,« vurderer en kilde, der har særlig indsigt i området, over forSouth China Morning Post.  Det var her, i netop Myawaddy, at de to kinesiske kvinder var endt,skriver avisen Beijing Ribao, og nu måtte de indordne sig eller lide. »Jeg er desperat,« skrev en af dem i en telefonbesked til sine familiemedlemmerne hjemme i Kina, muligvis under pres fra bagmændene. »Jeg vil bare gerne dø,« skrev hun, mens bagmændene nævnte sin pris for at frigive kvinderne: 250.000 yuan, cirka 245.000 kroner. Imens, hjemme i Kina, havde offentligheden fået nys om, hvad der var sket med Lin Meiling og Xu Haoning. Deres nære bad om hjælp på landets sociale medier, og sagen fik massiv opmærksomhed. Der er brug for »beslutsom handling« fra Kinas regering,lød dettilsvarende fra en thailandsk ngo med speciale i menneskesmugling. Kinas regering var under pres og måtte forsvare sig over for internationale medier på udenrigsministeriets daglige pressemøder, og bedre blev det ikke af, at kvindernes fortælling blot var den seneste i rækken. For en stort set tilsvarende sag var eksploderet få dage forinden. Den drejede sig om den unge kinesiske skuespiller Wang Xing, der også blev kidnappet i Thailand og ført til Myawaddy. Lokkemaden var et uimodståeligt tilbud om en rolle i et kinesisk-thailandsk tv-drama. Hvordan kunne han sige nej? Thailands politi ses her side om side med Wang Xing i Bangkok. Han forsvandt nær grænsen til Myanmar.Fold sammenLæs mereFoto: Royal Thai Police Handout/EPA/Ritzau Scanpix. Men i stedet for at ende på et filmset endte Wang Xing i et svindelcenter, hvor han først blev kronraget og siden tvunget til at lære, hvordan han bedst muligt begik svindel. Ligesom Lin Meiling og Xu Haoning fik familien besked og slog alarm. Så skete det utrolige. Både Wang Xing, Lin Meiling og Xu Haoning endte med at blive løsladt. Præcis hvordan forhandlinger med bagmændene er foregået, er fortsat uklart, men det er ikke usandsynligt, at den store opmærksomhed på sagerne pressede bagmændene til at lade dem gå. Dygtig kriminelle undgår som bekendt offentlighedens søgelys. Men noget endegyldigt opgør med svindelcentrene har langtfra fundet sted. Uanset hvad slap Wang Xing fri 6. januar, mens de to kvinder blev løsladt 11. januar, hvorefter de blev hjulpet hjem af myndighederne. Som noget af det sidste fik Thailands politi Wang Xing til at sige på tv, at han ikke ville være bange for at besøge Thailand igen. Wang Xing ses her i selskab med Thailands politi.Fold sammenLæs mereFoto: Royal Thai Police Handout/EPA/Ritzau Scanpix. For Østasiens befolkning, og især den thailandske regering, rammer sagerne på et særlig sårbart tidspunkt. I hele regionen gør befolkningen sig klar til at fejre årets vigtigste højtid, kinesisk nytår, og for manges vedkommende betyder det længe ventede og hårdt optjente ferierejser. Netop Thailand er et yndet udflugtsmål, og dette års nytårsferie er særlig lang og skulle derfor indvarsle stor indtjening efter de sløje coronaår. I stedet har Thailand fået travlt med frygt, lede og dårlig presse, for både kinesiske og taiwanske medier beskriver ferieparadiset som en fupcentral. »Hvis du kommer til Thailand i håbet om arbejde, særligt inden for skuespil, så lad være. Det hele er svindel,« siger skuespilleren Xu Dajiu, der ogsåhar været offer for svindlen, på Weibo. »Jeg har aldrig været i Thailand, som folk siger er billigt og sjovt. Jeg plejede at tro, at det var et lidt usikkert sted, men slet ikke i dette omfang,« lyder det fra kvinden Shawna Li fra Kinas Zhejiang-provinsi South China Morning Post. Kinas bureau for offentlig sikkerhed har udsendt advarsler, landets ambassader lover at beskytte deres borgere, og den kinesiske udenrigsminister, Wang Yi, har opfordret de »relevante« ASEAN-lande til handling. En slet skjult trussel om at øge Kinas indflydelse i de implicerede lande ligger bag. Kinesisk nytår, også kendt som månenytår, bliver fejret på den første fuldmåne i det nye år. Hvert år skifter stjernetegnet, der er et dyr – der er 12 dyr i alt. I år er det slangens år. Her ses øvelser i dragedans i Beijing forud for nytårsfejringen.Fold sammenLæs mereFoto: Andres Martinez Casares/EPA/Ritzau Scanpix. Men Myawaddy ligger 1.000 kilometer fra Kina. Landets indflydelse er begrænset,skriver den singaporeanske avis Lianhe Zaobao, og ifølge kilder, der har talt med The New York Times, er der voksende »mangel på arbejdskraft i svindelcentrene«. Dermed taler meget for, at kidnapningerne vil fortsætte, og også andre udfordringer venter forude. For den ubehagelige sandhed er gået op for politikerne i Thailand, der har opdaget, at landet ikke blot bliver udnyttet som kidnapningszone. I tilfældet Myawaddy leverer Thailand sågar den strøm, der skal til for at drive svindelforetagendet. Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/ferieparadiset-thailand-i-krise-gaester-aflyser-besoeg-frygter",
            "image_url": null,
            "publication_time": "Søndag d. 26. januar 2025, kl. 11.58",
            "author": "Alexander Sjöberg",
            "related_links": [],
            "attachments": []
        }
    }
}