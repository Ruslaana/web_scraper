{
    "version": "1.0",
    "document": {
        "id": "https://www_berlingske_dk/kommentatorer/eva-selsing-de-unge-hoejreorienterede-maend-er-det-bedste-vi-har",
        "title": "Eva Selsing: »De unge højreorienterede mænd er det bedste, vi har. Hvis nogen kommer til at redde Vesten fra sit selvmord, så er det dem«",
        "content": "For tiden kører der en meget omtalt serie på Netflix – »Adolescence«, som handler om en ung, hvid britisk dreng på 13, der slår en pige ihjel. Serien er angiveligt et forsøg på at forstå, hvad det er i vores samfund, der gør, at en dreng stikker en pige ihjel, og instruktørenfremhæverdet gruopvækkende drab på Elianne Andam som inspiration. Ligesom han kunne have peget på den meget omtalte Southport-massakre fra sidste år, hvor tre små piger blev slået ihjel. Altså, bortset fra at begge drab blev begået af unge mænd med afrikansk afstamning. Problemer, der dog drukner i sammenligning med de tusindvis og atter tusindvis af seksuelle overgreb på britiske piger begået af muslimske mænd i årtier. Så hvorfor pludselig denne dyre, æstetisk dragende og givetvis overbevisende produktion, hvor en lille, britisk dreng fra arbejderklassen bliver ansigt for den stigende vold mod piger og kvinder? En årsag er i hvert fald, at dæmonisering af vestlige drenge og mænd er en både nem, gratis og endda progressiv måde at hente status på, som i forvejen blomstrer i både kunst, litteratur, medier og akademia. Netflix er ikke alene om at promovere dette syn på den unge, vestlige mand som undertrykkende, ekstrem og ude af stand til at have med kvinder at gøre. Det ligger til vores feminiseredezeitgeist, at mænd og især unge mænd skal trynes og udgrænses. Tænk bare på den passivt-aggressive tegning af manden i mange store produktioner. Barbie-filmen var latterliggørelse af og opvigling til had mod mænd med den konstaterbart falske påstand om, at vi lever under et »patriarkat«. »Netflix er ikke alene om at promovere dette syn på den unge, vestlige mand som undertrykkende, ekstrem og ude af stand til at have med kvinder at gøre,« skriver Eva Selsing med henvisning til serien »Adolescence«.Fold sammenLæs mere I Disneys flop »Snehvide« er manden reduceret til en slags assistent for den skrækkeligeboss lady. Andre gange forvises han helt. I den kommende genindspilning afNarniaskal »Aslan«, altså Jesus, formentlig spilles af Meryl Streep. Og i musicalen »Jesus Christ Superstar« skal Jesusspilles af en sort kvinde. I det misandriske kulturlandskab er det ikke så mærkeligt, at de unge mænd bevæger sig til højre. Det sås tydeligt op til detseneste valg i USA, men også i Europa. De unge mændstemmer på partier, der står for fædrelandskærlighed, konservative værdier og modstand mod masseindvandring. Mens de unge kvinder blivermere venstreorienterede. Det er hjerteskærende, at de unge mænd ikke mindst stemmer mod indvandring, fordi de ønsker at beskytte unge kvinder mod de overgreb, der ofte følger med tilstrømningen fra ikkevestlige kulturer. Mens kvinderne fortsætter med at signalere deres teleskopiske empati med »menneskeheden« i form af et endeløst antal migranter, så insisterer de unge mænd på at værne om de sårbare i vores midte. Det er, skulle nogen have glemt det, kvinder og børn. Det behøvede de unge mænd ikke. De kunne være ligeglade, ligesom de unge kvinder er det. De kunne dyrke sig selv og have blikket rettet mod status, anerkendelse og hæder fra de progressive magthavere. De kunne vælge at sige til den kortklippede unge kvinde med et abortskilt i den ene hånd og et»refugees welcome«i den anden, at hun kan ligge, som hun har redt – rigtig god fornøjelse med at stå på Hundige, Kokkedal eller Holbæk Station alene klokken 2 om natten i fremtiden. Det kunne de vælge. Men det gør de ikke. De tænker på de kvinder, som for tiden er taget som gidsel af både feminisme og venstreradikalisme, og på deres sikkerhed. Og hvad får de unge mænd for det? Får de taknemmelighed, ros, anerkendelse og beundring – som de burde? Nej. Tværtimod. De bliver kaldt »incels«, »højreekstremister«, »fascister« og det, der er værre. Netflix laver »Adolescence«.Damebladeneog Instagram fortsætter med piske deres intellektuelt slaskede patriarkatstråmand til blods. Maren Uthaug helgenkåres af Bloksbjerg for sine fantasier om atmasseudryddeog slaveholde mænd. »I det misandriske kulturlandskab er det ikke så mærkeligt, at de unge mænd bevæger sig til højre.«Fold sammenLæs mereFoto: Linda Kastrup. Man ser det for sig: et kaglende kobbel af Femina-læsere med rød læbestift smattet ud over tænderne, som i febervild ekstase over egen godhed importerer ægte kvindehad fra det spændende udland (som rammer deres døtre), samtidig med at det injicerer gift i sine egne drenge, fordi de ikke støvsuger nok. Måske havde Simone de Beauvoir alligevel ret, da hun sagde, at moderinstinktet ikke findes. Det lader det vitterlig til ikke at gøre for visse drengemødre. Os andre, der har drenge, som vi elsker – og ægtemænd, fædre og brødre – ser dette had opført og promoveret i det offentlige rum. Med, håber jeg, en støt stigende vrede. Men også ømhed: Tænk sig, at på trods af at de unge fyre får at vide fra næsten alle kanaler, at de er værdiløse, farlige og forkerte, så har de samvittighed nok til at tænke på os andre. På vores fremtid. Måske er det også derfor, at de unge mænd harbedre psykisk helbredend de unge kvinder: De tænker på andre end sig selv. De unge højreorienterede mænd er det bedste, vi har. Hvis nogen kommer til at redde Vesten fra sit selvmord, så er det dem. Eva Selsing er filosof og forfatter ",
        "metadata": {
            "source": "https://www.berlingske.dk/kommentatorer/eva-selsing-de-unge-hoejreorienterede-maend-er-det-bedste-vi-har",
            "image_url": "https://berlingske.bmcdn.dk/media/cache/resolve/image_x_large_vertical/image/191/1912326/24932886-portrtter-til-debatredaktionens-brevkasse-af-eva.jpg",
            "publication_time": "Torsdag d. 17. april 2025, kl. 20.11",
            "author": "Eva Selsing",
            "related_links": [],
            "attachments": []
        }
    }
}