{
    "version": "1.0",
    "document": {
        "id": "https://www_berlingske_dk/internationalt/kronprins-frederik-slog-pippa-overlegent",
        "title": "Kronprins Frederik slog Pippa overlegent",
        "content": "Klokken 08.00 blev det ældste, længste og største langrendsløb i verden, Vasaløbet, skudt i gang af den svenske prins Carl Philip. De hurtigste var i mål omkring 11.40 - Kronprins Frederik strøg over stregen tre timer senere, som nummer 5793 i tiden 06.36.32. Det var alt i alt et rigtig godt løb for den danske kronprins: - Det var fantastisk. Naturen var vidunderlig. Det er det bedste sportsarrangement, jeg har været med til. Og sluttiden havde jeg aldrig kunne drømme om, fortalte en glad kronprins til aftonbladet.se, umiddelbart efter målstregen var krydset. Kronprins Frederik var i direkte royal dyst mod den britiske hertuginde Catherines (Kate,red.) søster, Pippa Middleton, der også deltog i løbet. Frederik sikrede Danmark håneretten i den 90 kilometer lange langrendsstrid, da han kom i mål næsten 40 minutter før Pippa Middleton.",
        "metadata": {
            "source": "https://www.berlingske.dk/internationalt/kronprins-frederik-slog-pippa-overlegent",
            "image_url": "https://berlingske.bmcdn.dk/media/cache/resolve/image_x_large_vertical/image/67/676559/4932510-sweden-nordic-royal-vasaloppet.jpg",
            "publication_time": "Søndag d. 04. marts 2012, kl. 17.53",
            "author": "Christian Steffens Nielsen",
            "related_links": [],
            "attachments": []
        }
    }
}