{
    "version": "1.0",
    "document": {
        "id": "https://www_berlingske_dk/musikanmeldelser/tvillingen-der-forsvandt",
        "title": "Tvillingen der forsvandt",
        "content": "Da sanger og musiker Cathy Lucas stadig blot var nogle celler i sin mors livmoder, havde hun en tvilling. Men tvillingen døde og fostervævet blev absorberet af Cathy Lucas. Fænomenet kaldes Vanishing Twin Syndrome og har både givet navn til Lucas’ nye gruppe og en tematisk ramme om debutpladen, »Choose Your Own Adventure«. Trippet tema, men det er nu mest af alt for den eventyrligt trippede musik, at man skal lytte til Vanishing Twin. Gruppen samler nemlig staffetten op, hvor kultnavne som Stereolab og Broadcast slap den i begyndelsen af 00erne. Hvilket altså vil sige med en fascinerende retro-blanding af sing-song-melodier, blip-bloppende synthesizere, hjemsøgte strygere, lidt dronende kraut-reminiscenser og nogle frække grooves, der syder af både jazz og funk. På »Vanishing Twin Syndrome« byder på spacey Sun Ra-lignende ekskursioner, mens »Telescope« flyder som bedrøvet 60er-pop á la Nico. Ret så overdådigt og grænseløst på den gode måde. Hvem:Vanishing TwinHvad:»Choose Your Own Adventure«, (Soundway) ",
        "metadata": {
            "source": "https://www.berlingske.dk/musikanmeldelser/tvillingen-der-forsvandt",
            "image_url": "https://berlingske.bmcdn.dk/media/cache/resolve/image_x_large/image/17/171337/15017185-vanishingtwin.jpg",
            "publication_time": "Mandag d. 10. oktober 2016, kl. 08.30",
            "author": "Michael Charles Gaunt",
            "related_links": [],
            "attachments": []
        }
    }
}