{
    "version": "1.0",
    "document": {
        "id": "https://www_berlingske_dk/samfund/schwarzenegger-koebenhavn-var-min-inspiration",
        "title": "Schwarzenegger: København var min inspiration",
        "content": "Så er han landet, terminator, muskelbundt, womanizer og politiker Arnold Schwazenegger. Han er netop nu i København. Den 65-årige østrigsk fødte actionman er inviteret af erhvervsorganisationen Sustania, der arbejder for holdbare klimaløsninger i erhvervslivet, skriver bt.dk. Schwarzenegger blev budt velkommen til København af den danske EU-kommisær Connie Hedegaard. - Med din popularitet kan du række ud til de, der er svære at nå ud til, derfor er vi så glade for at du er her, sagde Hedegaard til ham.  Arnold er inviteret til København for at uddele miljøprisen Sustania 100. Her til eftermiddag deltog han i et pressemøde på Det kgl. Teater om prisen. Muskelbøffen ankom til den danske nationalscene i en sort Mercedes. København var forbillede Han sidder selv med i den komite, der har udpeget prismodtagerne - sammen med Connie Hedegaard, den tidligere norske statsminister Gro Harlem Brundtland og lederen af FNs klimaforhandlinger Rajendra Pachauri. - I min tid som guvernør i Californien jeg meget op i klimaarbejdet. Grunden til, at det vakte så meget opmærksomhed, var nok, at jeg var republikaner. Det havde folk næppe forventet. Det var altid Købehavn, der var vores inspiration mht. miljøet, p.g.a. arbejdet med varige energibesparelser, siger Arnold selv. - Jeg tror det er meget vigtigt, at man ikke misbruger eller spilder sin status. Jeg har altid gerne villet lave andre ting, end det jeg er kendt for, tilføjer han. Umiddelbart efter pressemødet tog han videre til Hotel Kong Frederik, hvor der er pressemøde i forbindelse med en ny bog. Sustania er oprettet af Realdania, Dong Energy, DNV, Novo Nordisk og ugebrevet Mandag Morgen.",
        "metadata": {
            "source": "https://www.berlingske.dk/samfund/schwarzenegger-koebenhavn-var-min-inspiration",
            "image_url": "https://berlingske.bmcdn.dk/media/cache/resolve/image_x_large/image/59/599251/5700980-pm-med-arnold-schwarzenegger.jpg",
            "publication_time": "Torsdag d. 11. oktober 2012, kl. 16.18",
            "author": "Jan Eriksen",
            "related_links": [],
            "attachments": []
        }
    }
}