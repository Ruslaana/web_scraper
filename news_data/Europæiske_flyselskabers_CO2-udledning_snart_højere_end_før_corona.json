{
    "version": "1.0",
    "document": {
        "id": "https://www_berlingske_dk/virksomheder/europaeiske-flyselskabers-co2-udledning-snart-hoejere-end-foer-corona",
        "title": "Europæiske flyselskabers CO2-udledning snart højere end før corona",
        "content": "Flytrafikken i Europa er tilbage i så stort omfang, at CO2-udledningerne fra de europæiske luftfartsselskaber snart vil være større, end da coronapandemien lukkede for al flyvning. CO2-udledningerne fra flyvninger med europæiske luftfartsselskaber står til at nå op på 195,2 millioner ton ved udgangen af december i år, viser analyser fra miljøgruppen Transport & Environment ifølge den britiske finansavis Financial Times. Det er fire procent højere end niveauet i 2019, altså før verden fra omkring marts 2020 blev lukket ned i godt to år. I 2024 nåedeCO2-udledningenop på 187,6 millioner ton, otte procent højere end i 2023. Her lettede fly i Europa 8,4 millioner gange, hvilket var fem procent flere end i 2023. Flytrafikken i Europa vil som helhed overgå niveauet fra 2019 i løbet af 1. halvår af 2025. I flere europæiske lande er det allerede sket. De europæiske luftfartsselskaber har forpligtet sig til at være helt CO2-frie i 2050. Det skal skeved hjælp af nye teknologier, frem for alt alternative former for brændstof, såvel som vedsalg af CO2-kvoterog mere energieffektive fly og motorer samt bedre trafikstyring af, hvor flyene befinder sig hvornår. Flyselskaberne klager over, atbæredygtigt brændstof til flyer alt for dyrt, og atder ikke produceres tilstrækkeligtaf det. De kræves at nå op på at bruge to procent bæredygtigt flybrændstof i år, og i 2030 vil mængden kun udgøre seks procent. Derfor har flyselskaberne opfordret EU til at slække på sine krav om omstilling til grønt brændstof for at få CO2-udledningen bragt ned. EU har svaret, at med det stigende antal flyvninger er der behov for, at flyselskaberne gør noget mere for at forbedre miljøsituationen. Lige nu står luftfartenfor omkring fire procent af den samlede CO2-udledning i de 27 EU-lande tilsammen. FAKTADe mest forurenende flyselskaber i EuropaHer er de ti mest forurenende flyselskaber med afgange fra Europa i 2024. Tallet i parentes er forskellen i procent fra 2023.Ryanair: 16,2 mio. ton CO2 (+9 %)Deutsche Lufthansa: 10,0 mio. ton CO2 (+6 %)British Airways: 8,9 mio. ton CO2 (+3 %)Air France: 8,2 mio. ton CO2 (-1%)EasyJet: 7,7 mio. ton CO2 (+6 %)Emirates: 5,5 mio. ton CO2 (+5 %)KLM: 5,5 mio. ton CO2 (+3 %)Wizz Air: 4,6 mio. ton CO2 (+1 %)Iberia: 4,0 mio. ton CO2 (+10 %)United Airlines: 3,6 mio. ton CO2 (+2 %)Kilde: Transport & Environment, april 2025FOLD UD Her er de ti mest forurenende flyselskaber med afgange fra Europa i 2024. Tallet i parentes er forskellen i procent fra 2023. Kilde: Transport & Environment, april 2025   ",
        "metadata": {
            "source": "https://www.berlingske.dk/virksomheder/europaeiske-flyselskabers-co2-udledning-snart-hoejere-end-foer-corona",
            "image_url": "https://berlingske.bmcdn.dk/media/cache/resolve/image_x_large_vertical/image/191/1915768/24939814-antallet-af-flyvninger-i-europa-vil-snart-sl-nive.jpg",
            "publication_time": "Mandag d. 28. april 2025, kl. 15.21",
            "author": "Thomas Breinstrup",
            "related_links": [],
            "attachments": []
        }
    }
}