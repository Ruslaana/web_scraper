{
    "version": "1.0",
    "document": {
        "id": "https://www_berlingske_dk/internationalt/det-gamle-danske-koldkrigsvaaben-er-i-krig-mod-rusland-her-er-hvad",
        "title": "Det gamle danske koldkrigsvåben er i krig mod Rusland. Her er, hvad de ukrainske soldater mener om det",
        "content": "Nogle siger den er som en pansret bus. Andre kalder det en selvmordsmaskine. Det er ikke lutter pæne ordder sættes på de gamle Leopard 1-kampvogne, som Danmarkhar leveret i stort tal til Ukraine. Nu er de gamle Leopard 1-kampvogne i aktion ved østfronten i Ukraine. Og meningerne om kampvognene er delte blandt de ukrainske kampvognsbesætninger. En ukrainsk tv-station har besøgt de ukrainske soldater, der arbejder med de gamle tyske, hollandske og danske Leopard 1-kampvogne. For første gang sætter de ord på kvaliteten af kampvognene, som er kasseret i vest – men nu skal slå russerne ved østfronten. Allerede da de første eksemplarer nåede Ukraine i efteråret, løb rygterne om store problemer med kampvognene, der har stået på lager i blandt andet Tyskland i årevis – og siden er blevet støvet af og moderniseret, så de kunne gives til Ukraine. Men først nu sætter ukrainernes kampvognsbesætninger selv ord på de gamle kampvogne. Det sker i et interview i den ukrainske tv-kanal ICTV. De har været med ved fronten, hvor man øver sig i at udnytte Leopard 1 på den måde, så de gør størst mulig skade på de russiske invasionsstyrker. »Vi ved, at der er en udfordring med pansret, der ikke er stærkt nok. Til gengæld har de et meget bedre ildledningssystem, og en langt større præcision i skuddet (sammenlignet med russiske kampvogne,red.),« lyder det fra et besætningsmedlem på en af de ukrainske Leopard 1-kampvogne. Han griner lidt skævt, da han bliver konfronteret med kritikken af de gamle kampvogne, herunder interviewerens spørgsmål om tilnavnet som en »selvmordsmaskine«, som nogle på desociale medier har givet Leopard 1- kampvognene. Men alt afhænger af alternativet, lyder en konklusion fra de ukrainske kampvognsbesætninger, der har taget Leopard 1 i brug.  The Leopard 1A5s donated by Germany, Denmark, and the Netherlands were shown in detail on the Ukrainian TV. I would of course like to make the TV report with English subtitles available to you!Very interesting, the damaged and abandoned Leopard 1A5 we saw a couple of days agopic.twitter.com/4zcAsQxoYe Ukraine mangler nemlig i nærmest desperat grad tunge våben, herunder kampvogne, blandt andet fordi landets egen gamle flåde af russiskbyggede kampvogne er blevet ødelagt, eller beskadiget under den mere end halvanden år lange krig. Samtidig har Vesten været mere end tilbageholdende med at sende mere moderne kampvognstyper til Ukraine. Først sagde de vestlige lande nej, fordi man var bange for at provokere russerne ved at sende våben, som kunne bruges i en offensiv – og ikke bare til at forsvare sig med. Siden ændrede en del lande standpunkt, men stod tilbage med problemet, at hovedparten af NATO-medlemslandene har skrottet og solgt de fleste kampvogne efter den kolde krigs ophør. Derfor er det kun få moderne kampvogne, som er endt i Ukraine, herunder britiske Challenger- og tyske og svenske Leopard 2-kampvogne. Op mod 165 brugte Leopard 1-kampvogne kan ende medat komme i kamp for Ukraine. Foreløbigt vurderes det, at et par dusin er i aktion, lyder det i ukrainsk tv. For kampvognene skal først repareres og gøres klar – og det tager tid. Netop nu træner en ukrainsk kampvognsbataljon i brugen af Leopard 1-kampvognene nær fronten. Og selvom de ukrainske kampvognsbesætninger ved alt om, at Leopard 1-kampvognene langtfra er nye eller udstyret med den nyeste teknologi, så er de hurtige til at fremhæve flere styrker ved kampvognene. »Det er kampvogne med udstyr, så vi kan se både nat og dag, det er godt,« lyder det diplomatisk fra den ukrainske kampvognsmand, der forleden blev interviewet af tv-stationen ICTV. Meldingen fra kampvognsbesætningerne er også, at man er særdeles tilfreds med præcisionen fra kampvognens 105 mm-kanon. De gamle Leopard 1-kampvogne er i aktion ved fronten i det østlige Ukraine, selvom der er bekymring over kampvognenes mangelfulde panser. Men de har andre fordele, i forhold til russernes kampvogne, lyder det fra besætningerne.Fold sammenLæs mereFoto: Anatolii Stepanov/AFP/Ritzau Scanpix. Mere moderne kampvogne, herunder efterfølgeren Leopard 2, har en 120 mm-kanon, som kan skyde længere, mere præcist og med flere typer avancerede ammunition, men de gamle kanoner »rammer inden for en diameter på en meter, på et par kilometers afstand,« lyder det tilfreds i reportagen. Så nu måukrainerne få det bedste ud af Leopard 1-kampvognene, der blev leveret til Danmark i 1970erne i stort tal, men for længst er taget ud af brug i de vestlige lande. Og de gamle dansk, tyske og hollandske kampvogne kan formentlig se frem til at blive moderniseret, lyder det fra den ukrainske kampvognssoldat. »Der arbejdes på atmodernisere dem, blandt andet med reaktivt panser. Så vidt jeg ved, er man allerede i gang på nogle af kampvognene,« siger han i tv-klippet. Og hører man på vurderingen fra de ukrainske kampvognsbesætninger, så er betegnelsen »selvmordsmaskine«, slet ikke rimelig. De fremhæver i stedet, at Leopard 1 er i brug ved den østlige front i Ukraine, og at den har vist sit værd i kamp. De første af de gamle kampvogne skal således have overlevet russisk beskydning, uden at besætningen blev slået ihjel. I stedet kunne kampvognene, fortæller den ukrainske tv-station, senere hentes tilbage fra fronten og sendes til reparation.",
        "metadata": {
            "source": "https://www.berlingske.dk/internationalt/det-gamle-danske-koldkrigsvaaben-er-i-krig-mod-rusland-her-er-hvad",
            "image_url": null,
            "publication_time": "Fredag d. 08. december 2023, kl. 20.23",
            "author": "Peter Suppli Benson",
            "related_links": [],
            "attachments": []
        }
    }
}