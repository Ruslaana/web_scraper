{
    "version": "1.0",
    "document": {
        "id": "https://www_berlingske_dk/business/tyskland-erhvervslivet-jager-fortsat-arbejdskraft",
        "title": "Tyskland: Erhvervslivet jager fortsat arbejdskraft",
        "content": "IFO's seneste beskæftigelsesbarometer fra juni faldt godt nok en smule til 104,0 fra 104,1 i maj, men ligger fortsat et godt stykke over det neutrale niveau på 100. »Den overordnede trend på det tyske arbejdsmarked peger i øjeblikket kun en vej, nemlig op,« skriver IFO i en kommentar. Forventningerne til beskæftigelsen i fremstillingsindustrien er vokset markant, mens de tilsvarende målinger for service- og anlægssektoren er blevet mindre optimistiske, om end der stadig ventes at blive skabt arbejdspladser også i disse sektorer. ",
        "metadata": {
            "source": "https://www.berlingske.dk/business/tyskland-erhvervslivet-jager-fortsat-arbejdskraft",
            "image_url": "https://berlingske.bmcdn.dk/media/cache/resolve/image_x_large/image/51/519184/21343121-germany-economyifo.jpg",
            "publication_time": "Onsdag d. 27. juni 2018, kl. 10.21",
            "author": null,
            "related_links": [],
            "attachments": []
        }
    }
}