{
    "version": "1.0",
    "document": {
        "id": "https://www_berlingske_dk/rejser/tre-boern-tog-fly-til-dollywood",
        "title": "Tre børn tog fly til Dollywood",
        "content": "Børn må gerne flyve alene - hvis det vel at mærke er voksne, der har købt deres flybillet, og de er registreret som \"uledsagede mindreårige\" og er tilmeldt en \"ledsageordning\", som flyselskabet administrerer. Læs også:Maja flyver alene på ferie Men intet af dette var i orden, da tre børn i sidste uge besluttede, at de ville besøge Dolly Partons forlystelsespark, Dollywood, iTennessee. Og efterfølgende har det amerikanske flyselskab Southwest svært ved at forklare, hvordan det kunne gå for sig, skriver TakeOff.dk. Det var 15-årige Bridget Brown, som fik idéen, og sammen med lillebroderen Kodie, og naboens jævnaldrende Bobby tog hun en taxa til lufthavnen iMississippishovedstad,Jacksonville. Hævede sine sparepengeHer købte hun for sine hævede sparepenge tre billetter til 700 dollars med verdens største lavprisselskab, Southwest til Nashville iTennessee. Hverken ved billetskranken, indtjekningsskranken eller i flyet var der nogen, der undrede sig over de tre, der rejste alene. INashvillefik børnene imidlertid problemer, for Dollywood ligger i Pigeon Force langt fra Nashville i bjergene på grænsen ind modNorth Carolina. Bekymrede over, hvad de havde rodet sig ud i, ringede de hjem til forældrene, som ikke vidste noget om deres rejse. Efterfølgende forsøger både flyselskab og sikkerhedspersonalet i Jacksonville at forklare sig. Bl.a. udtaler Transportation Security Administration, TSA, som står for sikkerheden i USA’s lufthavne, at børn under 18 år ikke behøver at vise ID, skriver TakeOff.dk. Læs også:Sådan får du dit barn til at holde mund på flyrejsen",
        "metadata": {
            "source": "https://www.berlingske.dk/rejser/tre-boern-tog-fly-til-dollywood",
            "image_url": "https://berlingske.bmcdn.dk/media/cache/resolve/image_x_large/image/39/397138/6869088-rejseliv-imported-photo.jpeg",
            "publication_time": "Mandag d. 16. august 2010, kl. 08.51",
            "author": "Judith Betak",
            "related_links": [],
            "attachments": []
        }
    }
}