{
    "version": "1.0",
    "document": {
        "id": "https://www_berlingske_dk/indland/markant-flere-udlaendinge-vil-nu-studere-i-danmark-meget-voldsomme-tal",
        "title": "»Markant« flere udlændinge vil nu studere i Danmark: »Meget voldsomme« tal, lyder det fra Christiansborg",
        "content": "Sidste år drejede et politisk flertal på Christiansborg nøglen om til flere tusinde studiepladser på engelsksprogede uddannelser. De ville spare SU til de mange udenlandske studerende, der for de flestes vedkommende ikke blev i landet efter endt uddannelse. Men hvis politikerne troede, det ville få færre udlændinge til at søge ind på uddannelser på engelsk i år, kan de godt tro om igen. Således er »søgningen til de engelsksprogede uddannelser« ifølge Uddannelses- og Forskningsministeriet »i år steget markant sammenlignet med sidste år«. I særdeleshed til universiteternes bacheloruddannelser, afsløreret notatfra ministeriet om dette års ansøgertal til de videregående uddannelser. På dem er antallet af udenlandske ansøgere på førsteprioritet steget med hele 37 procent på et år. Fra 2019 til 2023 er antallet af ansøgere fra udlandet til bacheloruddannelserne vokset fra 2.307 til 4.858. På Christiansborg bliver tallene ikke alene beskrevet som »meget voldsomme« af Dansk Folkepartis (DF) uddannelses- og forskningsordfører. Ikke mindst set i lyset af, at et flertal på Christiansborg netop har gjort det muligt for universiteterne at åbne flere tusinde nye engelsksprogede studiepladser de kommende år. Tallene får også Danmarksdemokraternes (DD) ordfører til at opfordre uddannelses- og forskningsministeren til at redegøre for, »hvordan det her påvirker SU-loftet«. Altså rammerne for, hvor mange millioner kroner der må blive brugt påSU til udlændingeifølge SU-forliget fra 2013. Grunden til, at politikerne i 2021 besluttede at lukke56 engelsksprogede uddannelserpå professionshøjskoler og erhvervsakademier fra 2022, var netop ønsket om at overholde rammerne i det nu ti år gamle SU-forlig. Notatet afslører ikke alene, at langt de fleste ansøgere til bacheloruddannelserne er fra Norden og andre EU- og EØS-lande, og at der kommer flere og flere af dem. Ansøgere fra disse lande kan blandt andet søge om SU. Notatet afslører også, at der bliver færre og færre danske unge, der søger ind på de samme uddannelser i deres eget land. I 2023 er der 4.858 udlændinge, der søger en bacheloruddannelse på engelsk på førsteprioritet, mens der er 1.871 ansøgere med dansk statsborgerskab. I 2021 var tallene henholdsvis 3.064 og 1.885, og i 2019 var de 2.307 og 1.939. Dansk Folkepartis Alex Ahrendtsen fotograferet under Folketingets afslutningsdebat på Christiansborg sidste år.Fold sammenLæs mereFoto: Liselotte Sabroe. DFs uddannelses- og forskningsordfører, Alex Ahrendtsen, er på den ene side overrasket over de nye tal. »Vi har skåret på mange af de her uddannelser, men alligevel ser vi nu den her tilvækst,« siger han. Men på den anden side kommer de ikke bag på ham. »Danmark er et attraktivt land at studere i,« lyder det fra ham. På erhvervsakademierne og professionshøjskolerne bliver der trods de mange lukninger stadig udbudt cirka 650 pladser på engelsksprogede uddannelser. Særligt professionshøjskolerne har i forhold til 2022 fået flere ansøgninger på førsteprioritet til de engelske udbud. Hele 37 procent, og en stor del kommer fra ansøgere uden dansk statsborgerskab. I»Aftale om reduktion af engelsksprogede videregående uddannelser«fra 2021 lød prognosen, at SU til udlændinge i 2025 ville være omkring 576 millioner kroner. Over 120 millioner kroner mere end aftalt i SU-forliget indgået i 2013. Derfor blev de mange udbud på engelsk på erhvervsakademierne og professionshøjskolerne lukket fra sidste år. Det betød, at prognosen for SU til udlændinge ifølge den seneste»Afrapportering om SU-udgifter til vandrende arbejdstagere«for 2026 nu kom til at lyde på cirka 415 millioner kroner. I forbindelse med SU-forliget fra 2013 blev det politisk aftalt, at uddannelsesstøtte til udlændinge »ikke væsentligt« måtte overstige 442 millioner kroner. Som beskrevet iBerlingskemodtog studerende fra andre EU-lande og EØS-lande som Norge som såkaldt vandrende arbejdstagere alene i 2019 cirka 528 millioner kroner i SU. Studerende fra EU- og EØS-lande er ifølge en EU-dom fra 2013 at betragte som vandrende arbejdskraft, hvis de ved siden af deres studier i Danmark arbejder 10-12 timer om ugen. Dermed har de ud over gratis uddannelse også krav på at kunne modtage SU og optage SU-lån. I øvrigt nærmede denmisligholdte gældfor SU-lån for skyldnere uden dansk statsborgerskab – uanset om de var bosat i Danmark eller ej – sig sidste år en milliard kroner. De nye tal bekræfter ifølge Alex Ahrendtsen, hvorfor DF ikke er med i»Reform af universitetsuddannelserne i Danmark«fra juni. Ifølge den politiske aftale får universiteterne mulighed for at oprette 1.100 engelsksprogede studiepladser hvert år i perioden 2024-2028 og 2.500 ordinære studiepladser årligt fra 2029. Hvilket han umiddelbart vurderer, at universiteterne vil gøre. Dermed tvivler han også på, om det er muligt at overholde den politiske aftale fra 2021 om at nedbringe udgifter til SU til udlændinge. »Med den ene hånd vil de (andre partier,red.) slå ned på SU til udlændinge, men med den anden hånd sørger de for, at der kommer flere herop og presser SU-forliget yderligere,« mener han. For Socialdemokratiet er spørgsmålet om udenlandske studerende ikke alene et spørgsmål om SU. Det er også et spørgsmål om arbejdskraft. »Hvis de udenlandske studerende kommer og uddanner sig inden for nogle af de områder, hvor vi mangler arbejdskraft, og efterfølgende slår sig ned, så er det jo en stor gevinst for Danmark,« forklarer uddannelses- og forskningsordfører Rasmus Stoklund i en mail til Berlingske. Han henviser til enanalysefra 2022 udarbejdet af Damvad Analytics for ingeniørforeningen IDA. »I en periode på op til 13 år efter dimission har en international dimittend fra 2007 til 2011 i gennemsnit bidraget med over to millioner kroner til samfundsøkonomien igennem sin lønindkomst, skatter og afgifter,« fremgår det af analysen, der alene ser nærmere på dimittender fra kandidatuddannelser. Rasmus Stoklund tilføjer, at »vi har et mål om at tiltrække flere internationale studerende inden for områder, hvor vi mangler arbejdskraft«. Såsom »visse it-folk og ingeniører eller inden for visse naturvidenskabelige felter«. Men for uddannelses- og forskningsordfører Marlene Harpsøe (DD) handler det i høj grad om SU. »Jeg er optaget af, at loftet bliver overholdt. At der ikke bliver udbetalt mere SU end aftalt,« siger hun. Ifølge hende har »ministeren en hovedpine«, hvis det på grund af flere udenlandske ansøgere og den politiske aftale fra juni om mulighed for flere engelsksprogede studiepladser på universiteterne ikke lykkes at overholde rammerne for SU til udlændinge. DD er med i aftalen fra juni. Marlene Harpsøe anerkender, at der er brug for udenlandsk arbejdskraft og dermed udenlandske studerende. Der er, som hun siger, »virksomheder, der skriger på arbejdskraft«. »Men der skal være en balance,« fortæller hun: »Vi har ikke brug for en form for uddannelsesturisme, hvor man bare tager en uddannelse her i landet og så tager tilbage igen.« Såvel danskere som udlændinge får svar på deres ansøgninger 28. juli.",
        "metadata": {
            "source": "https://www.berlingske.dk/indland/markant-flere-udlaendinge-vil-nu-studere-i-danmark-meget-voldsomme-tal",
            "image_url": "https://berlingske.bmcdn.dk/media/cache/resolve/image_x_large/image/169/1697905/24482647-.jpg",
            "publication_time": "Søndag d. 23. juli 2023, kl. 06.28",
            "author": "Jens Ejsing",
            "related_links": [],
            "attachments": []
        }
    }
}