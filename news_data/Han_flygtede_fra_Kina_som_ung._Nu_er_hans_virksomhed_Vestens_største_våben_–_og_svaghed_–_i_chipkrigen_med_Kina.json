{
    "version": "1.0",
    "document": {
        "id": "https://www_berlingske_dk/business/han-flygtede-fra-kina-som-ung-nu-er-hans-virksomhed-vestens-stoerste",
        "title": "Han flygtede fra Kina som ung. Nu er hans virksomhed Vestens største våben – og svaghed – i chipkrigen med Kina",
        "content": "Det er selskabet, verden ikke kan undvære. Den verden, hvor mikrochip er blevet en essentiel bestanddel i alle aspekter af vores hverdagsliv. I den verden producerer blot én virksomhed over 60 procent af alle chip. Og når det gælder de mest avancerede chip – blandt andet dem, der driver kunstig intelligens – er det over 90 procent, der bliver produceret af den samme virksomhed. Detgør verden dybt afhængig af virksomheden, der på overfladen lidt anonymt gemmer sig bag bogstaverne TSMC: Taiwan Semiconductor Manufacturing Company. Det giver igen hjemlandet Taiwan en helt unik – og meget følsom – rolle i den globale økonomi. Og det giver en forbløffende hovedrolle til manden, der skabte TSMC, den i dag 92-årige Morris Chang. Selv i dag, seks år efter han trak sig fra sine officielle poster i virksomheden, bliver han behandlet som noget nær en statsmand, hvor han end kommer frem. USAs præsident, Joe Biden, på besøg på den første af nu tre store chipfabrikker, som TSMC er ved at poste milliarder i at bygge i delstaten Arizona med amerikansk statsstøtte.Fold sammenLæs mereFoto: Rick D'elia/EPA/Ritzau Scanpix. Selv som pensionist var Morris Chang for eksempel til stede,da USAs præsident, Joe Biden, i december 2022 foretog et af sine efterhånden mange besøg i delstaten Arizonafor at markere TSMCs milliardinvesteringer i at bygge sine første chipfabrikker i USA med tilskud fra den amerikanske statskasse. De investeringer har TSMC i år øget til 65 milliarder dollar, en tredobling af de oprindelige planer. Imens har også den tyske regering sidste årgivet milliardstøtte til at bygge en ny chipfabrik i Dresdeni samarbejde med Taiwan-selskabet for at sikre vigtige forsyninger især til den store tyske bilindustri. Den erplaget af chipmangel. Det er TSMCs første chipfabrik i Europa, hvorEU ligesom USA har ambitiøse mål om at øge den hjemlige chipproduktionmarkant. Når der begge steder er vedtaget store lovpakker for at poste milliarder af statslige midler i chipproduktion, afspejler det også bekymring over den dybe afhængighed af blot én producent, som i dag primært kun producerer i Asien – og det i et land, der til stadighedlever med truslen om en kinesisk invasion. Her er det EU-Kommissionens formand, Ursula von der Leyen, der i juli sidste år kaldte EUs store chippakke en »gamechanger«.  \"The EU Chips Act is the game changer.Since we proposed it, more than €90 billion of industrial investment in Europe has been announced.\"— President@vonderleyenat@imec_intin Leuven Morris Chang er selv den første til at begræde, at verden nu har slået bak på den globalisering, som TSMC og Taiwan har bygget deres succes på. »I chipsektoren er globaliseringen død. Den frie handel er ikke helt så død, men den er i fare,«sagdehan sidste år. Han fastholder stadig, hvad han allerede i 1980erne havde konstateret, da han på en officiel invitation drog til Taiwan for at banke en højteknologisk industri op fra bunden: Det er ganske enkelt markant billigere og mere effektivt at producere chip i Asien. Så sent som i 2022udtaltehan til tænketanken Brookings Institution, at USAs bestræbelser på at øge sin hjemlige chipproduktion risikerede at blive en »spildt, dyr øvelse i nytteløshed«. Langt hovedparten af TSMCs chipproduktion foregår stadig i Taiwan, hvor Morris Chang har spillet en nøglerolle i at forme landets højteknologiske industri.Fold sammenLæs mereFoto: Ann Wang/Reuters/Ritzau Scanpix. En del af den forbløffende historie om TSMC og Morris Chang er, at han ikke lever op til de gængse myter om unge og dynamiske iværksættere. Dermed adskiller han sig markant fra grundlæggerne af mange af klodens store teknologigiganter. Faktisk var han en midaldrende eksilkineser, der allerede havde haft 30 års erhvervskarriere i sit adopterede hjemland, USA, da han i 1985 tog til Taiwan for at lægge bunden til det store chipeventyr, der fulgte. Morris Chang kom til USA i 1949 i kølvandet på etableringen af Folkerepublikken Kina efter at have haft en omflakkende opvækst i skyggen af krige og borgerkrig. Han har siden fortalt, at han som 55-årig var begyndt at føle sig vraget og overset efter en lang karriere i amerikanske Texas Instruments, hvis chipproduktion han var endt med at lede. Men han havde også konstateret efter et besøg i Japan, at chipproduktionen her var væsentlig mere effektiv og billigere og havde en højere kvalitet end i USA, der ellers dengang var førende inden for chipudvikling. Morris Chang besøgte sidste år Massachusetts Institute of Technology i USA, hvor han i sin tid studerede, for at holde foredrag. Her kaldte han det »det største lykketræf i mit liv«, at han to gange blev vraget til at tage en ph.d. på eliteuniversitetet. I stedet gik han ind i chipsektoren.  Det var først og fremmest den tanke, han havde med sig i bagagen til Taiwan – om at skabe muligheder for højteknologisk produktion med den adgang til en topkvalificeret arbejdsstyrke, der i hans øjne har gjort en stor del af forskellen. Med sig havde han også en anden tanke, der dengang var banebrydende: at det kan være en forretningsmodel udelukkende at være en produktionsmaskine, der fabrikerer mikrochip på kontrakt. Selve udviklingen og designet af de mikrochip, som TSMC producerer, bliver foretaget af andre. Imens har TSMC specialiseret sig i de komplicerede produktionsprocesser, der skal til for at levere mikrochip, som bliver stadig mindre og kan stadig mere. Tag TSMCs to største kunder, Apple og Nvidia, der menes at stå for henholdsvis omkring 20 og 11 procent af selskabets omsætning. Når Nvidia i dag ergiganten inden for de avancerede chip, der bruges til kunstig intelligens, så er det ikke Nvidia selv, der fysisk producerer dem. Det gør TSMC. Det samme gælder de mikrochip, der blandt andet sidder i Apples iPhones. Dem designer Apple selv,mens TSMC producerer dem. Morris Chang (t.v.) har siden 1990erne haft et tæt parløb med Jensen Huang (t.h.), stifteren af Nvidia, hvis avancerede chip kræver meget specialiserede produktionsprocesser.Fold sammenLæs mereFoto: Ross D. Franklin/AP/Ritzau Scanpix. I begge tilfælde var det Morris Changs personlige benarbejde over for Nvidia-stifteren Jensen Huang og Apple-chefen Tim Cook, der spillede en væsentlig rolle i at få dem som topkunder. Indtil han for få år siden trak sig som direktør og formand, har han været kendt som en inkarneret arbejdsnarkoman. Egentlig trak han sig som topchef i 2005, men vendte tilbage igen i 2009 og tog endnu en tørn på næsten ti år for at få TSMC på ret køl efter en hård periode i kølvandet på finanskrisen. Det var i en alder af 77, hvor de fleste ellers går på pension. DaThe Wall Street Journalfor nylig interviewede ham om erfaringerne med at skabe en verdensvirksomhed i en sen alder, refererede han løst general Douglas McArthurs velkendte citat om, at »gamle soldater dør ikke, de svinder blot hen«. »Jeg er en gammel soldat,« sagde han til avisen. »Jeg dør ikke. Men jeg er ved at svinde hen.« FAKTABlå bog: Hvem er Morris Chang?Alder: 92 år.Uddannelse: Master i maskinteknologi, Massachusetts Institute of Technology. Ph.d. i elektroteknik, Stanford.Nuværende job: Frem til 2018 formand, ceo og grundlægger i Taiwan Semiconductor Manufacturing Company (TSMC), etableret 1987. Direktør, Industrial Technology Research Institute i Taiwan 1985-1994. Topchef i General Instrument Corporation 1984-1985. Hos Texas Instruments 1958-1983, blandt andet som direktør for den global chipforretning. Startede som ingeniør i Sylvania Semiconductor 1955.Privat: Gift for anden gang. Tre sammenbragte børn.FOLD UD Alder: 92 år. Uddannelse: Master i maskinteknologi, Massachusetts Institute of Technology. Ph.d. i elektroteknik, Stanford. Nuværende job: Frem til 2018 formand, ceo og grundlægger i Taiwan Semiconductor Manufacturing Company (TSMC), etableret 1987. Direktør, Industrial Technology Research Institute i Taiwan 1985-1994. Topchef i General Instrument Corporation 1984-1985. Hos Texas Instruments 1958-1983, blandt andet som direktør for den global chipforretning. Startede som ingeniør i Sylvania Semiconductor 1955. Privat: Gift for anden gang. Tre sammenbragte børn.",
        "metadata": {
            "source": "https://www.berlingske.dk/business/han-flygtede-fra-kina-som-ung-nu-er-hans-virksomhed-vestens-stoerste",
            "image_url": "https://berlingske.bmcdn.dk/media/cache/resolve/image_x_large/image/178/1787107/24686080-morris-chang-var-midaldrende-da-han-grundlagde-ch.jpg",
            "publication_time": "Onsdag d. 24. april 2024, kl. 15.21",
            "author": "Bibi Christensen",
            "related_links": [],
            "attachments": []
        }
    }
}