{
    "version": "1.0",
    "document": {
        "id": "https://www_berlingske_dk/kommentatorer/yaqoub-ali-saadan-forbereder-vi-os-paa-den-stigende-islamisme-i",
        "title": "Yaqoub Ali: Sådan forbereder vi os på den stigende islamisme i Mellemøsten",
        "content": "Jeg er bekymret. Faktisk meget bekymret. Der er noget under opsejling, som kommer til at ændre meget ved den verden, vi kender i dag. Der er ingen tvivl om, at krigene i Mellemøsten – i henholdsvis Irak, Afghanistan, Syrien og Libyen – har haft stor betydning for magtfordelingen og islamismens fremgang i regionen. Vi invaderede Irak og fjernede en tyran, men han blev sidenhen erstattet af shia-islamister. Vi invaderede Afghanistan, slog al-Qaeda lidt tilbage, men landet styres i dag af Taleban, som i praksis er langt strengere end al-Qaeda. Vi fjernede Gaddafi, og kaosset i landet samt de store våbenlagre, han efterlod, er nu overtaget af andre islamister, der har opnået stor magt. Libyen har produceret tusinder af jihadister til konflikter i Syrien, Afghanistan og andre afrikanske lande. Islamismen er i fremgang i Mellemøsten, og spørgsmålet er, om vi har set dette før. Denne fremgang handler ikke længere om jihadistiske guerillakrigere som al-Qaeda eller Islamisk Stat, men nu om etablerede regeringer med reel magt, militær og økonomi. »I Afghanistan har kvinderne mistet alle rettigheder,« skriver Yaqoub Ali som et eksempel på islamismens fremmarch. Her står kvinder i kø i Kabul i Afghanistan.Fold sammenLæs mereFoto: Samiullah Popal/EPA/Ritzau Scanpix. Selvom der kan være religiøse uenigheder mellem disse regeringer, er deres fjendes fjende deres ven. I sidste ende er vi den store fjende, og vi vil forblive i deres sigtekorn. I Afghanistan har kvinderne mistet alle rettigheder. Det er nu også besluttet, atkvinder ikke engang må tale »højlydt« med hinanden i hjemmetaf frygt for, at andre kan høre deres stemmer. I Libyen er islamistiske grupper også ved at få fodfæste. Her er man i gang med at etablere kvindeligt sharia-politi for at sikre, atalle piger og kvinder bærer tørklæde i det offentlige rum, og for at eliminere fænomenet kønsblanding på caféer og offentlige steder. I Irak har shia-partierne fået mandat og opbakning til atsænke aldersgrænsen for piger i ægteskab til ni årsamt at vedtage lovændringer, der fratager kvinder retten til skilsmisse, forældremyndighed og arv. Dette bliver det nye Mellemøsten. Islamismen vil komme til at dominere langt mere end hidtil. Vi må erkende, at det ikke længere er en løsning blot at invadere lande og udskifte regimer, vi ikke bryder os om. Historien viser, at denne tilgang har haft modsatte effekter. Vi står overfor store udfordringer, ikke mindst på grund af Israel-Palæstina-konflikten, som bidrager til stigende radikalisering i Europa. Samtidig ser vi, at mange unge danske muslimer bliver mere konservative og søger religionen i højere grad end tidligere. Tre nødvendige skridt: Første og vigtigste skridt er at øge forståelsen af islamismen, dens rødder og daglige praksis. Mange debatterer emnet uden en dybere forståelse, og dette skaber uklarhed og fordomme. Vi skal uddanne vores fagfolk, politikere og institutioner om islamismens mange ansigter, dens historie og dens strategier. Kun ved at kende fjenden indgående kan vi håndtere udfordringen effektivt. Der skal slås hårdt ned på moskeer, organisationer og individer, der prædiker had og underminerer samfundets værdier. Vi skal skabe klare rammer, der gør det nemmere at udvise personer, der åbent fremmer islamisme. Vores samfunds frihedsrettigheder må ikke bruges som værktøjer mod os. »Kvinder skal have lov til at iklæde sig det, de ønsker, uden andres indblanding. Men jeg mener, at der er en grænse – og den grænse er for mig niqab,« skriver Yaqoub Ali.Fold sammenLæs mereFoto: Mathias Svold. Vi skal arbejde målrettet for at inddrage muslimer i kampen mod islamisme. Mange danske muslimer deler ønsket om at bekæmpe ekstremisme og mørkemænd i deres egne miljøer. Det kræver, at vi kommunikerer tydeligt og åbent om problemerne, så vi kan bygge stærkere alliancer mod radikalisering. Det kræver mod og handling at adressere islamismen på en måde, der er retfærdig, men også effektiv. Hvis vi skal sikre vores samfunds værdier og fremtid, skal vi være bedre rustet end nogensinde før. Kvinder skal have lov til at iklæde sig det, de ønsker, uden andres indblanding. Men jeg mener, at der er en grænse – og den grænse er for mig niqab. Tidligere mente jeg, at det ikke var i orden at forbyde niqab, men efter grundige overvejelser og med de seneste udviklinger i Mellemøsten, har jeg ændret mening. Forbuddet var nødvendigt, og det glæder mig at se, at flere europæiske lande nu følger trop og forbyder det. Folk må tro, hvad de vil, og klæde sig som de ønsker – men hvis niqab er så vigtigt for dem, kan de søge til samfund, hvor det er normen, at kvinder bærer det. I vores samfund ønsker vi ikke denne symbolik, og vi bør aldrig acceptere det. Det eneste positive ved udviklingen i Mellemøsten kan være, at islamisterne indser, at det er der, de hører til, og ikke her. Yaqoub Ali er foredragsholder samt fhv. bandemedlem, tidligere islamist og leder af Kaldet til Islam ",
        "metadata": {
            "source": "https://www.berlingske.dk/kommentatorer/yaqoub-ali-saadan-forbereder-vi-os-paa-den-stigende-islamisme-i",
            "image_url": null,
            "publication_time": "Fredag d. 22. november 2024, kl. 09.16",
            "author": "Yaqoub Ali",
            "related_links": [],
            "attachments": []
        }
    }
}