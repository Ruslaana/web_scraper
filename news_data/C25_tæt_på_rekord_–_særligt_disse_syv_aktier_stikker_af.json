{
    "version": "1.0",
    "document": {
        "id": "https://www_berlingske_dk/aktier/c25-taet-paa-rekord-saerligt-disse-syv-aktier-stikker-af",
        "title": "C25 tæt på rekord – særligt disse syv aktier stikker af",
        "content": "C25-indekset, der indeholder de største danske aktier, var mandag blot 0,1 procent fra at sætte ny rekord. Den gode dag for aktierne kommer efter en måned, hvor kurserne på enkelte selskaber er steget voldsomt. Dermed er C25-indekset steget med syv procent siden månedens start. Den hidtidige rekord blev sat 14. oktober. Syv aktier er tilmed steget med over 20 procent i november. Her er tale om Mærsk A og B, ISS, FLSmidth, Pandora, Jyske Bank og Danske Bank. Ifølge René Engell, porteføljemanager hos Falcon Invest, er de danske aktier verdens mest efterspurgte lige nu. Det siger han tilBørsen. I den anden ende af skalaen har november været sværere for transportgiganten DSV, der ellers har haft et imponerende 2020. Aktien er således faldet med knap fem procent i november, men er til gengæld steget med over 30 procent siden samme tidspunkt sidste år. Også Rockwool International er faldet med næsten ni procent i november, men er samtidig steget med 50 procent siden november 2019. De globale aktier har ikke haft en lige så god mandag og afslutning på måneden som de danske. Der er således lutter røde tal på samtlige amerikanske, europæiske og asiatiske hovedindeks.",
        "metadata": {
            "source": "https://www.berlingske.dk/aktier/c25-taet-paa-rekord-saerligt-disse-syv-aktier-stikker-af",
            "image_url": "https://berlingske.bmcdn.dk/media/cache/resolve/image_x_large/image/136/1362513/23595446-health-coronavirusgermany.jpg",
            "publication_time": "Mandag d. 30. november 2020, kl. 20.04",
            "author": "Kalle Kehlet",
            "related_links": [],
            "attachments": []
        }
    }
}