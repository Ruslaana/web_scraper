{
    "version": "1.0",
    "document": {
        "id": "https://www_berlingske_dk/virksomheder/facebook-betaler-over-kvart-milliard-kroner-for-retten-til-meta",
        "title": "Facebook betaler over kvart milliard kroner for retten til Meta-navnet",
        "content": "Det børsnoterede sociale medie Facebook har brugt over en kvart milliard kroner på at sikre sig retten til at bruge Meta-navnet – et tegn på, at Facebook forventer at blive en større spiller på også det finansielle marked. Facebook-koncernenskiftede i oktober navnet på moderselskabet til Meta, og nu er det kommet frem, at et selskab med tilknytning til Meta står bag mandagens aftale til 60 millioner dollar (395 millioner kroner) om at købe rettighederne til navnet af den regionale amerikanske bankkæde Meta Financial Group. Officielt er rettighederne blevet købt af selskabet Beige Key, som har hjemme i delstaten Delaware, men en talsmand for Meta Platforms, som er det egentlige navn for Meta, bekræfter over for nyhedsbureauet Reuters, at »Beige Key er tilknyttet os, og vi har købt disse varemærkerettigheder«. Købet understreger, hvor værdifuldt Meta-navnet er blevet for Facebook-imperiet, der også tæller billedtjenesten Instagram og kommunikationstjenesten WhatsApp. Facebooks hovedselskab valgte at skifte navn til Meta for at understregesatsningen på fremtidens »metavers«– en sammentrækning af ordene »meta« og »univers«. Metaverset er et fælles digitalt univers, som tilgås via internettet gennem forskelligt udstyr, ogsom også andre teknologigiganter satser påat få en hovedrolle i. Der kan dog gå mere en ti år, før det er fuldt på plads. Facebook forventer, at det vilkaste god økonomi af sigi de kommende år. »Metas køb af varemærkerne er et klart tegn på, at selskabet ikke har givet op, hvad angår finansielle tjenester, men kapitalinteresser og centralbankerne vil gøre alt, hvad de kan, for at forhindre Meta i at gøre nogen form for fremskridt,« vurderer den uafhængige analytiker Richard Windsor fra Radio Free Mobile. Han henviser tilFacebooks markant udvandede satsning på at skabe sin egen digitale valutatil internationale betalinger. »Meta er klart nede, men selskabet har åbenlyst til hensigt at forsøge sig igen inden for finansielle tjenester. Det er meget uklart, hvilken form det kan tage, men afprøvningen af WhatsApp-betalinger i Indien er en indikation af, hvor det kunne begynde. Bevægelsen for betalinger mod finansielle tjenester, sådan som det er set hos Ant Group og Tencent (de kinesiske teknologigiganter,red.) er også en indikation af, hvor de kan gå hen,« siger han. Richard Windsor forventer dog »en lang, hård kamp forude for Meta« og tror ikke på, at finansielle tjenester bliver nogen betydningsfuld del af Facebook-forretningen i mange år fremad.",
        "metadata": {
            "source": "https://www.berlingske.dk/virksomheder/facebook-betaler-over-kvart-milliard-kroner-for-retten-til-meta",
            "image_url": "https://berlingske.bmcdn.dk/media/cache/resolve/image_x_large/image/149/1496173/23954286-pix-facebook.jpg",
            "publication_time": "Tirsdag d. 14. december 2021, kl. 08.50",
            "author": "Thomas Breinstrup",
            "related_links": [],
            "attachments": []
        }
    }
}