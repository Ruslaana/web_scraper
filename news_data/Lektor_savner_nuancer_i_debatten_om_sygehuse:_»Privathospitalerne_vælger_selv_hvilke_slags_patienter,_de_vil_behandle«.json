{
    "version": "1.0",
    "document": {
        "id": "https://www_berlingske_dk/kommentarer/lektor-savner-nuancer-i-debatten-om-sygehuse-privathospitalerne",
        "title": "Lektor savner nuancer i debatten om sygehuse: »Privathospitalerne vælger selv hvilke slags patienter, de vil behandle«",
        "content": "Direktør i CEPOS, Jes Brinchmann,kritiserede31. december 2024 produktiviteten på de offentlige sygehuse for at være lavere end på privathospitaler. Det er her værd at huske på forskelle mellem de to sektorer. De fleste privathospitaler behandler mobile patienter med en enkelt diagnose, der er stillet på forhånd. De patienter behandles på et aftalt tidspunkt og udskrives lige efter operationen uden overnatning. Den forretningsmodel gør det muligt at standardisere og optimere forløb, så man kun har det strengt nødvendig personale til behandling af hver patient. Privathospitalerne vælger selv hvilke slags patienter, de vil behandle. De offentlige sygehuse har pligt til at løse alle opgaver. På et offentligt sygehus behandler personalet vidt forskellige patienter med mere alvorlige sygdomme, flere sygdomme på en gang, ældre, og patienter, som må indlægges. Det er således fagligt vanskeligere opgaver. »Det er vigtigt at være kritisk over for produktiviteten på for eksempel sundhedsområdet. Det er også vigtigt at sammenligne enheder, der løser samme opgaver, i stedet for pærer og bananer,« skriver Jes Brinchmann.Fold sammenLæs mereFoto: Niels Ahlmann Olesen. Privathospitalerne fokuserer på en enkelt opgave – behandling af ikkeakutte patienter – mens de offentlige sygehuse har flere parallelle opgaver. Behandling af akutte patienter er en offentlig opgave, og det kræver et beredskab. Nogle gange vil der være en ledig kapacitet, og på et sygehuse kan man ikke producere til lager som på en fabrik, så produktiviteten bliver automatisk lavere, når man har de helt nødvendige akutte opgaver. Desuden vil vi gerne have et sundhedsvæsen i fremtiden, og det kræver både forskning og udvikling samt uddannelse af sundhedspersonale. Begge dele er integreret i arbejdet på de offentlige sygehuse, så hvis man kun opgør aktiviteten, som behandlede patienter, trækkes produktiviteten på de offentlige sygehuse ned. Lægemiddelforsøg kræver registrering af mange data. En operation går hurtigere, hvis det er en speciallæge, der udfører den på et privathospital i stedet for en speciallæge og en læge under uddannelse på et offentligt sygehus – men læger lærer, mens de arbejder, og hvis vi flytter den enkle kirurgi til privathospitalerne, ender vi med med uerfarne kirurger. »Jes Brinchmann foreslår at gå tilbage til den gamle finansiering af sygehuse ud fra et simpelt mål for patienter behandlet på sygehus. Men det system belønnede kun afdelinger for at få patienter ind på sygehusene,« skriver Hans Okkels Birk. På billedet ses Jes Brinchmann, direktør i CEPOS.Fold sammenLæs mereFoto: Mathias Svold. Når privathospitaler umiddelbart har en særlig høj produktivitet, skyldes det således i høj grad forskellige opgaver. Samtidig er de offentlige sygehuse en forudsætning for privathospitalernes høje produktivitet, ved at de uddanner personale og fungerer som arbejdskraftreserve. Privathospitaler kan undgå et stort beredskab til patienter med komplikationer ved at overføre de patienter til et offentligt sygehus, men jo flere læger og sygeplejersker, der skifter til privathospitalerne, jo færre skal deles om vagterne. Jes Brinchmann foreslår at gå tilbage til den gamle finansiering af sygehuse ud fra et simpelt mål for patienter behandlet på sygehus. Men det system belønnede kun afdelinger for at få patienter ind på sygehusene. Dermed straffede det udvikling og brug af telemedicin, der kun førte til udgifter for et sygehus og ikke indtægter. Den nye værdibaserede styring inkluderer flere mål, og det lægger et nyttigt pres på sygehusledelserne til at udvikle sygehusene på alle de områder, der er relevante for patienterne. Det er vigtigt at være kritisk over for produktiviteten på for eksempel sundhedsområdet. Det er også vigtigt at sammenligne enheder, der løser samme opgaver, i stedet for pærer og bananer. Hans Okkels Birk er cand.polit., ph.d. og ekstern lektor på Institut for Folkesundhedsvidenskab ved Københavns Universitet ",
        "metadata": {
            "source": "https://www.berlingske.dk/kommentarer/lektor-savner-nuancer-i-debatten-om-sygehuse-privathospitalerne",
            "image_url": "https://berlingske.bmcdn.dk/media/cache/resolve/image_x_large_vertical/image/187/1874275/24862413-det-er-vigtigt-at-vre-kritisk-over-for-produktiv.jpg",
            "publication_time": "Fredag d. 03. januar 2025, kl. 13.12",
            "author": null,
            "related_links": [],
            "attachments": []
        }
    }
}