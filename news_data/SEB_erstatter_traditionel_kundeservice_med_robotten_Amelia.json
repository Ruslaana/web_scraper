{
    "version": "1.0",
    "document": {
        "id": "https://www_berlingske_dk/virksomheder/seb-erstatter-traditionel-kundeservice-med-robotten-amelia",
        "title": "SEB erstatter traditionel kundeservice med robotten Amelia",
        "content": "Få svenske virksomheder har villet offentliggøre, at Amelia findes i virksomhederne, men SEB står nu frem som den første svenske bank. Efter at have testet Amelia på bankens interne IT-support, har SEB nu besluttet at benytte robotten til bankens kundeservice fra årsskiftet. Det skriver Dagens Industri. - Vi ser en stor fordel i at kunne kombinere digital og menneskelig arbejdskraft. Meget af det handler om at forbedre oplevelsen for vores kunder (...) Vi er meget tidligt i denne rejse, og vi agter at tage rejsen i etaper. Vi vil begynde med en tidlig version af Amelia, hvor vi vil gøre det meget klart, at vi er midt i en proces for at udvikle vores fremtidige kundeservice, siger Mikael Andersson fra SEB ifølge den svenske avis.  De store svenske banker har tidligere været kritiseret for ikke at forny sig i takt med den finansielle teknologi. Fra årsskiftet vil visse kunder få hjælp af robotten i stedet for en person. Bankens pressechef, Anne Helsen, understreger dog, at det ikke betyder, at den menneskelige kundeservice forsvinder. Fordelen ved en robot er, at SEB vil være i stand til at tilbyde hjælp døgnet rundt og frigøre tid til anden kundesupport. ",
        "metadata": {
            "source": "https://www.berlingske.dk/virksomheder/seb-erstatter-traditionel-kundeservice-med-robotten-amelia",
            "image_url": "https://berlingske.bmcdn.dk/media/cache/resolve/image_x_large/image/13/138059/15002575-billede.jpg",
            "publication_time": "Torsdag d. 06. oktober 2016, kl. 11.52",
            "author": null,
            "related_links": [],
            "attachments": []
        }
    }
}