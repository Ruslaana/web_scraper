{
    "version": "1.0",
    "document": {
        "id": "https://www_berlingske_dk/internationalt/otte-franskmaend-og-to-graekere-draebt-i-flystyrt-i-spanien",
        "title": "Otte franskmænd og to grækere dræbt i flystyrt i Spanien",
        "content": "Otte franskmænd og to grækere mistede livet mandag, da et F16-fly styrede ned under en NATO-øvelse i Spanien. Det oplyser den spanske premierminister Mariano Rajoy ifølge Reuters. Flyet styrtede ned mandag eftermiddag kort efter at være lettet fra byen Albacete omkring 260 kilometer sydøst for hovedstaden Madrid. »Der er også mange kvæstede herunder 10 franskmænd og 11 italienere,« sagde Rajoy i et interview med Telecinco TV. Det græske F16-fly var del af en NATO-øvelse ved den spanske base, men noget gik galt, og flyet styrtede ned i et område, hvor flere fly stod parkeret,« lyder det i en erklæring fra forsvarsministeriet. Blandt de dræbte er flere piloter og mekanikere. NATOs generalsekretær, Jens Stoltenberg, er dybt berørt over ulykken. »Det er en tragedie, som berører hele NATO-familien. Jeg vil gerne udtrykke min dybeste medfølelse til de pårørende og de lande, som de dræbte kom fra, og jeg ønsker de kvæstede god og hurtig bedring,« siger Jens Stoltenberg.  ",
        "metadata": {
            "source": "https://www.berlingske.dk/internationalt/otte-franskmaend-og-to-graekere-draebt-i-flystyrt-i-spanien",
            "image_url": "https://berlingske.bmcdn.dk/media/cache/resolve/image_x_large/image/73/733808/8222636-spain-crashnato.jpg",
            "publication_time": "Tirsdag d. 27. januar 2015, kl. 03.50",
            "author": null,
            "related_links": [],
            "attachments": []
        }
    }
}