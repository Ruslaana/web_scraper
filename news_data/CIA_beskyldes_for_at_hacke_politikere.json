{
    "version": "1.0",
    "document": {
        "id": "https://www_berlingske_dk/internationalt/cia-beskyldes-for-at-hacke-politikere",
        "title": "CIA beskyldes for at hacke politikere",
        "content": "USA: Et ledende medlem af det amerikanske senat beskyldte tirsdag efterretningstjenesten CIA for at have hacket sig ind på computere tilhørende kritiske senatorer. Senatorer, der har forlangt at CIAs undersøgelsesprogrammer sættes under lup. »Jeg har stærk bekymret over, at CIAs undersøgelser meget vel kan have været et brud på magtdelingen i den amerikanske forfatning,« lyder det ifølge AFP fra Dianne Feinstein, der er formand for Senatets efterretningskomite. CIA har gennemsøgt computere tilhørende medlemmer, der var ved at forberede en rapport, der gennemgår CIAs kontroversielle og nu skrottede aflytningsprogram. »Jeg har bedt om en undskyldning og en erkendelse af, at CIAs undersøgelse af computerne var upassende. Jeg har ikke modtaget noget som helst,« siger Dianne Feinstein. Umiddelbart efter senatkomiteens formands bemærkninger benægtede CIA at have hacket sig ind på computerne. BNB",
        "metadata": {
            "source": "https://www.berlingske.dk/internationalt/cia-beskyldes-for-at-hacke-politikere",
            "image_url": "https://berlingske.bmcdn.dk/media/cache/resolve/image_x_large/image/88/881454/7226833-us-sen-feinstein-accuses-cia-of-ease-dropping-on-senate-panel-c.jpg",
            "publication_time": "Tirsdag d. 11. marts 2014, kl. 17.12",
            "author": null,
            "related_links": [],
            "attachments": []
        }
    }
}