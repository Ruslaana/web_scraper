{
    "version": "1.0",
    "document": {
        "id": "https://www_berlingske_dk/ledere/berlingske-mener-tyskland-er-en-stoerre-hovedpine-end-donald-trump",
        "title": "Berlingske mener: Tyskland er en større hovedpine end Donald Trump",
        "content": "I grunden er det et slags mareridt, at Europas største økonomi er kastet ud i et politisk vakuum, netop som USA har leveret en klar valgsejr til tidligere præsident Donald Trump. Tyskland eller rettere Vesttyskland var i efterkrigstiden selve billedet på økonomisk og politisk stabilitet. Det var på den måde, at Tyskland genopfandt sig selv på ruinerne af Anden Verdenskrig. Og det er netop perspektivet, når den socialdemokratiske kansler gennem blot knap tre år har set sin brede koalitionsregering henover midten bryde sammen. Kansler Scholz stod selv i spidsen for sammenbruddet, da han fyrede den liberale finansminister Christian Lindnerfra FDP og nu er kansler i en smal regering uden flertal bestående af SPD og Die Grünen. Nu sker der det helt usædvanlige for tysk politik, atScholz må udskrive nyvalgfør tid til 23. februar. Tyskland er med andre ord uden et klart politisk lederskab i de næste tre måneder og endnu længere, hvis der efter valget venter svære og langvarige regeringsforhandlinger, før den konservative leder Friedrich Merz fra CDU med en klar føring i meningsmålingerne formentlig kan kalde sig ny kansler.  I Danmark tager det20-21 dageat afvikle et folketingsvalg. I Tyskland 90 dage. Tankevækkende. Tysk politik har desværre ikke den samme dybe fascinationskraft på danskerne som et amerikansk præsidentvalg med dets farverige personligheder – og så foregår det amerikanske valg tilmed på et sprog, de fleste danskere taler. Det er foruroligende, for Tyskland er både økonomisk og politisk en større hovedpine for Danmark end Trump, når det handler om at samle Europa om et svar på Trumps handelspolitik og om at levere ny økonomisk dynamik, som kan skabe mere vækst og bekæmpe destruktiv regulering i tråd med den tidligere formand for Den Europæiske Centralbank Mario Draghisrapport om Europas økonomi. Hvem tager ansvar i Europa, hvis Trump ikke venter på det tyske valg, før han iværksætter en handelskrig, eller påfører Ukraine en uretfærdig fred uden om Europa? Tyskland befinder sig ikke bare i en politisk krise, men også i en tiltagende ogstukturel økonomisk krise. Friedrich Merz fra CDU er det bedste bud på den næste tyske forbundskansler. Han tabte i 2018 kampen om formandspladsen i CDU, og blev først leder af CDIU i 2021.Fold sammenLæs mereFoto: Ritzau Scanpix. Krigen i Ukraine og opgøret med russisk gas har frarøvet den tyske industri konkurrencefordelen fra adgangen til billig russisk gas. Det gør ondt på et tidspunkt, hvor kinesiske elbiler udfordrer den store tyske bilindustri.Bilgiganten VWhar, som de fleste har hørt om, gennemført en dyb sparerunde. I virkeligheden er der tale om et dobbelt energistød til Tyskland, fordi landet både er ramt af opgøret med Putins gas, men samtidig har lukket sine atomkraftværker i kølvandet på atomulykken vedFukushima i Japan i 2011. Det er enormt dyrt for husholdningerne, virksomhederne og den tyske stat at omstille energiforsyningen. Tyskland er desuden hårdt ramt af demografisk modvind. IfølgeIMFvil Tyskland i de kommende fem år opleve det største fald i sin arbejdsstyrke blandt gruppen af de største industrinationer. Scholz-regeringen har ikke turdet gennemføre en dybere reform af tilbagetrækningsalderen, som ligesom i Danmark kunne modvirke tendensen til en faldende arbejdsstyrke. Friedrich Merzfra CDU vil indeksere udviklingen i pensionsalderen til levetiden. Men desværre er Tyskland låst i politisk og økonomisk lammelse i mindst tre måneder. Vi må krydse fingre for, at Tyskland genopfinder sig selv. THOMAS BERNT HENRIKSEN ",
        "metadata": {
            "source": "https://www.berlingske.dk/ledere/berlingske-mener-tyskland-er-en-stoerre-hovedpine-end-donald-trump",
            "image_url": "https://berlingske.bmcdn.dk/media/cache/resolve/image_x_large_vertical/image/185/1857773/24832622-tysklands-kansler-olaf-scholz-ses-her-sammen-med-d.jpg",
            "publication_time": "Onsdag d. 13. november 2024, kl. 17.38",
            "author": null,
            "related_links": [],
            "attachments": []
        }
    }
}