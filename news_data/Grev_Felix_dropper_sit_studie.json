{
    "version": "1.0",
    "document": {
        "id": "https://www_berlingske_dk/indland/grev-felix-dropper-sit-studie",
        "title": "Grev Felix dropper sit studie",
        "content": "Grevinde Alexandras yngste søn, Felix, begyndte sidste år at studere International Shipping og Trade på Copenhagen Business School. Men nu har den 21-årige greve skiftet studie. Det skriverSe og Hør. Mediet har fået grevens skifte bekræftet af grevinde Alexandras presserådgiver, Helle von Wildenrath Løvgreen: »Han har skiftet sin shippinglinje ud med Business Administration and Service Management,« siger hun til ugebladet. Grev Felix blev student i 2021 og startede derefter på Hærens Løjtnantuddannelse. Han sagde dog farvel til militæret efter kort tid, da det ikke var noget for ham: »Det er rigtigt, at prins Felix stopper i militæret. Det ligger simpelthen ikke til ham, og derfor har han besluttet sig for at stoppe nu. Nu skal prinsen stille og roligt finde ud af, hvad han så skal lave,« fortalte grevinde Alexandras presserådgiver tilB.T. Efter Hærens Løjtnantuddannelse begyndte han i en traineestilling hosMærsk, og den stilling førte senere til, at han startede på shippingstudiet. Men nu har han altså skiftet shipping ud med Business Administration and Service Management – samme studie, som hans storebror, grev Nikolai, afsluttede sin bachelor i sidste år.",
        "metadata": {
            "source": "https://www.berlingske.dk/indland/grev-felix-dropper-sit-studie",
            "image_url": "https://berlingske.bmcdn.dk/media/cache/resolve/image_x_large/image/172/1722854/24541457-18-rige-prins-felix-er-sn-af-prins-joachim-og-gr.jpeg",
            "publication_time": "Onsdag d. 04. oktober 2023, kl. 15.01",
            "author": "Jonas Ingvardsen",
            "related_links": [],
            "attachments": []
        }
    }
}