{
    "version": "1.0",
    "document": {
        "id": "https://www_berlingske_dk/metropol/hovedstads-overblik-normalt-ligger-danmark-i-toppen-af-listen-men-det-kan",
        "title": "Hovedstads-overblik: Normalt ligger Danmark i toppen af listen – men det kan trist udvikling i København ændre",
        "content": "Goddag, kære læser. Velkommen til Berlingskes nyhedsoverblik »Din Metropol«, som hver fredag samler de fem vigtigste historier fra København og resten af hovedstaden. Weekenden er lige rundt om hjørnet. Og hvis du drømmer om at komme på stranden og nyde det danske sommerland, må du nok vente lidt. Det omskiftelige vejr er nemlig ikke helt ovre – endnu. Men inden du kaster dig over weekendens begivenheder, skal du ikke snydes for dine hovedstadsnyheder. God fornøjelse!  Kort fortalt:Spildevandsprøver fra kloakker i Gentofte, København, Frederiksberg og Gladsaxe viser, at forbruget af kokain er steget herhjemme. Det skyldes, at det hvide pulver ofte kan spores i urinen, der ender i kloakkerne. Hvorfor er det vigtigt:Lige nu vælter det ind med kokain i Danmark. Mens efterspørgslen på stoffet er stigende, har Sundhedsstyrelsen denne sommer advaret om kokain med historisk høj renhed. De nøgne tal:Ifølge prøver fra renseanlægget i København er der i 2022 fundet 647 mg kokain pr. 1.000 indbyggere om dagen. Modsat blev der i 2013 målt 218 mg kokain pr. 1.000 indbyggere dagligt. Det svarer til en tredobling. Læshistorien her. Siden 2013 er indtagelsen af kokain i dele af fire bestemte hovedstadskommuner samlet set tredoblet. (Arkiv)Fold sammenLæs mereFoto: Finn Frandsen Finn Frandsen. Historien kort:De sidste fem år er vores livskvalitet faldet, ogifølge en undersøgelseer danskernes livskvalitet lavest i København. Det fik familien Lykke til at opgive det hektiske liv på Frederiksberg til fordel for ro og natur på Bornholm. Hvad betyder det?Sammen med Finland og Island har Danmark i mange år været de gladeste lande i verden. Men hvis det var København, der udgjorde gennemsnittet, ville Danmark ligge på en 20.-plads over de lykkeligste lande. Læg mærke til:På en skala fra 1 til 10 ligger livskvaliteten i København i bunden med en score på 6,7. Omvendt topper Ringkøbing-Skjern listen med en score på 7,78. Det viser en betydelig forskel mellem by og land,vurderer ekspert. Familie på fire opgav det stressede liv på Frederiksberg til fordel for ro, natur og økonomisk frihed.Fold sammenLæs mereFoto: Pelle Rink Pelle Rink. Fortalt til en ven:En række livreddere på nordsjællandske strande har oplevet grænseoverskridende adfærd fra badegæster. En af dem er 20-årige Mathilde Skjøth, der blev antastet af tre nøgne mænd. Læs hendeshistorie her. Perspektivet:Cheflivredder fra Nordkystens Livredningstjeneste John Mogensen fortæller, at han hver sommer anmelder flere episoder til politiet, hvor mandlige strandgæster har udvist grov og grænseoverskridende adfærd. Den lille detalje:Det er ikke kun kvinderne, der er udsat for upassende adfærd. De mandlige livreddere oplever også krænkelser, lyder det fra John Mogensen. Derfor opfordrer han samtlige badegæster til at opføre sig ordentligt. Mathilde Skjøth arbejder som livredder og oplever tilnærmelser og sjofle kommentarer fra badegæster på stranden. Her fra Liseleje Strand.Fold sammenLæs mereFoto: Linda Kastrup. Historien på tre linjer:Der er grund til bekymring for tyveri, hvis du bor i en af de tre kommuner Rudersdal, Hørsholm og Gentofte. Her har flest personer været ofre for indbrud i Nordsjælland i 2022, viser ny undersøgelse. De nøgne tal:I Hørsholm Kommune var der 846 indbrud pr. 100.000 indbyggere i 2022, hvor antallet var 762 i Rudersdal, mens der i Gentofte kommune blev begået 660 indbrud sidste år. Hvad så nu?Nordsjællands Politi arbejder hårdt på at få antallet af indbrud ned i Nordsjælland gennem et samarbejde med nabohjælpere og »målrettede indsatser« i de områder, der er hårdest ramt. Læs, hvad du kan gøre for at mindske risikoenfor indbrud, her. Selvom kommuner i Nordsjælland er hårdt plaget af indbrud, er der sket et fald i det samlede antal indbrud i Danmark i 2022 sammenlignet med for 10 til 15 år siden. (Arkivfoto)Fold sammenLæs mereFoto: Niels Ahlmann Olesen. Der er forhåbentlig kun et par timer til, at du går på weekend, eller måske er du så heldig at holde sommerferie. Hvorom alting er, så er der ingen tvivl om, at fredag er lig med et godt glas vin. Og er du på jagt efter den perfekte bar i København til at slukke tørsten, så har Berlingskes gastronomiredaktør, Søren Frank, strikket en guide sammen med de allerbedste steder i byen. Den kan dulæse her. Det var fredagens hovedstadsoverblik. God weekend og på gensyn, kære læser. Har du ris, ros eller ideer til nyhedsbrevet eller til historier fra hovedstadsområdet, Berlingske bør dække, så skriv til journalist på Berlingske Maria Outze påmaon@berlingske.dk.",
        "metadata": {
            "source": "https://www.berlingske.dk/metropol/hovedstads-overblik-normalt-ligger-danmark-i-toppen-af-listen-men-det-kan",
            "image_url": "https://berlingske.bmcdn.dk/media/cache/resolve/image_x_large/image/169/1699841/24487554-.jpg",
            "publication_time": "Fredag d. 28. juli 2023, kl. 11.00",
            "author": "Maria Outze",
            "related_links": [],
            "attachments": []
        }
    }
}