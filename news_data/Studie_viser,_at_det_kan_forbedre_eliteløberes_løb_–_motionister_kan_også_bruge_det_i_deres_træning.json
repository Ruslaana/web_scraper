{
    "version": "1.0",
    "document": {
        "id": "https://www_berlingske_dk/vores-liv/studie-viser-at-det-kan-forbedre-eliteloeberes-loeb-motionister-kan",
        "title": "Studie viser, at det kan forbedre eliteløberes løb – motionister kan også bruge det i deres træning",
        "content": " Har du hørt om begrebet »løbeøkonomi«? Den er vigtigere at træne end dit kondital, hvis du vil præstere bedre på længere løbedistancer. Og ifølge en række studier kan du forbedre den ved hjælp af en bestemt form for styrketræning. Det handler det om i denne uge i Berlingskes løbeskole, hvor vi snart er halvvejs i træningen frem mod at kunne løbe ti kilometer. Hvis du ikke ved, hvad løbeskolen er, kan du læse mereher. Og hvis du ikke følger med i løbeskolen, kan du sagtens læse videre og blive klogere på styrketræning, og hvad løbeøkonomi betyder – og så får du også inspiration til en række konkrete øvelser, du kan indføre i din egen træning. Løbeprogrammet for den kommende uge finder du længere nede i artiklen. Men først vil jeg, Julie Dalgas, sundhedsjournalist og løbeskolens guide, høre, hvordan det går med træningen. Følger du stadig med, selvom vi har været i gang i et stykke tid nu? Har du i denne uge løbet kilometerintervaller, som Danmarks hurtigste løber på ti kilometerfortalte om i lørdags? Send gerne en mail tillobeskolen@berlingske.dkmed en opdatering og måske et spørgsmål eller to om din træning eller noget andet inden for løb. Så vil jeg engang imellem trække nogle af dem frem og svare på dem med hjælp fra kyndige eksperter. Og lad os så blive klogere på, hvorvidt det giver mening at bruge tid på at løfte vægte ved siden af løbeturene. Jeg er – ud over at være journalist – også uddannet personlig træner og løbeinstruktør, og jeg guider dig over ti uger i din løbetræning med hjælp fra nogle af Danmarks førende løbeeksperter.Fold sammenLæs mereFoto: Mathias Svold.  Når jeg spørger løbetrænere, om styrketræning er vigtig, får jeg forskellige svar. Nogle siger ja, andre siger, at det er mindre vigtigt. Det hele handler om, hvilken løbefilosofi man har, og den kan være vidt forskellig fra løber til løber og træner til træner. Derfor har jeg valgt at dykke ned i forskningen på området for at blive klogere på, hvad nogle af de bedste studier viser. En god løbeøkonomi betyder, at løberen bruger mindre ilt til at opretholde farten, hvilket gør det lettere at løbe længere og hurtigere uden at blive træt. Det adskiller sig fra konditallet – eller Vo2max, som det også kaldes – da konditallet måler den maksimale mængde ilt, kroppen kan optage under løb. Med andre ord: Kondital viser dinmaksimaleiltoptagelse, mens løbeøkonomi viser, hvoreffektivtdu bruger ilten. To personer kan have samme kondital, men den ene har en bedre løbeøkonomi og bruger dermed mindre ilt på sin løbetur – og dermed vil personen kunne holde hastigheden i længere tid. Studier viser, at en god løbeøkonomi er vigtigere end konditallet for personer, der løber langdistance – primært ture på over fem kilometer. Det bliver vi endnu klogere på i næste uge i løbeskolen, hvor jeg taler med en af Danmarks førende løbetrænere, Claus Hechmann, om, hvordan vi forbedrer vores løbeøkonomi - udover at styrketræne. Men nu tilbage til studierne om styrketræning, der viser, at vægttræning kan forbedre løbeøkonomien. Fælles for studierne er, at de primært er lavet på eliteløbere eller personer, der løber rigtig meget i deres hverdag. Men der er også lavet få studier på almindelige motionister, der viser det samme. Detkanaltså være en god idé at supplere din løbetræning med styrketræning, hvis du har tiden og overskuddet til det. Udover at forbedre din løbeøkonomi kan styrketræning også mindske din risiko for at få skader. Nedenfor giver jeg inspiration til fem øvelser, du kan lave, enten i træningscenteret eller derhjemme i stuen, hvis du vil indføre styrketræning i din hverdag. Det vigtigste for din løbepræstation er, at du får løbet dine ugentlige ture – så start med at holde fokus på dét. Derefter kan du indføre styrketræning.Fold sammenLæs mereFoto: Søren Bidstrup (arkiv).  Inden du går i gang: Styrketræning kan være hårdt for kroppen, og derfor er det vigtigt, at du ikke styrketræner enten dagen inden eller efter din intervaltræning, som også er belastende for benene. De skal have tid til at restituere. Optimalt set bør du styrketræne mindst to gange om ugen for at få de bedste effekter – men lidt er bedre end ingenting, så hvis du ikke har tid til mere end en enkelt gang, er det også fint. Lunges  Box jumps  Calf raises  Glute bridge  Bent over row  Så til ugens løbeprogram. Det ser således ud:  Husk opvarmning inden intervaltræningen, som du kan få inspiration til idenne video. God vind på løbeturene! Vi skrives ved på lørdag, hvor vi skal blive klogere på løbeøkonomi, og hvad vi konkret kan gøre for at blive bedre til at forbruge vores ilt mest effektivt.  ",
        "metadata": {
            "source": "https://www.berlingske.dk/vores-liv/studie-viser-at-det-kan-forbedre-eliteloeberes-loeb-motionister-kan",
            "image_url": null,
            "publication_time": "Lørdag d. 01. februar 2025, kl. 09.13",
            "author": "Julie Dalgas",
            "related_links": [],
            "attachments": []
        }
    }
}