{
    "version": "1.0",
    "document": {
        "id": "https://www_berlingske_dk/rejser/boston-baseball-jfk-og-sams-bar",
        "title": "Boston: Baseball, JFK og Sam's bar",
        "content": "I sin ungdom varBostonen af de største og vigtigste byer i Amerika. Flere historiske begivenheder, som førte til USA’s løsrivelse fraEngland, fandt sted i og omkring denne havneby. Mest kendt er den såkaldte »Boston Tea Party« i 1773, hvor en gruppe kolonister forklædt som indianere sneg sig ombord på tre britiske skibe og hældte lasten af kostbar te i havnen.Se også:Ny USA-rejserekord i udsigt Tre år tidligere dræbte britiske soldater fem demonstranter foran regeringsbygningen Old State House, og i det elegante forsamlingshus Faneuil Hall lidt længere nede ad vejen afholdte politikeren og oprørslederen Samuel Adams jævnligt brandtaler om væbnet kamp mod briterne. Følger man den 4½ km lange gåtur »The Freedom Trail«, der er markeret med en rød streg i fortovet, kommer man automatisk forbi 16 seværdigheder iBoston-området, som alle er forbundet med Uafhængighedskrigen – herunder havnen, Old State House og Faneuil Hall.Turen afsluttes ved det store Bunker Hill-monument i bydelen Charlestown, hvor det første store slag mellem de amerikanske og britiske styrker fandt sted i 1775. Bostonbyder dog på meget mere end et famøst te-party og en blodig frihedskamp. På Newbury Street ligger dyre modebutikker som Valentino og Marc Jacobs side om side med moderne kunstgallerier og velassorterede boghandlere.Midt i byen kan man slappe af i den store offentlige park, hvor små egern hopper rundt på evig jagt efter gemte nødder. Og for de sportsinteresserede kanBostonmønstre hele fire hold i verdensklasse indenfor amerikansk fodbold, baseball, basketball og ishockey. Næste:6 tips om Boston",
        "metadata": {
            "source": "https://www.berlingske.dk/rejser/boston-baseball-jfk-og-sams-bar",
            "image_url": "https://berlingske.bmcdn.dk/media/cache/resolve/image_x_large/image/33/338100/6864205-rejseliv-imported-photo.jpeg",
            "publication_time": "Søndag d. 19. april 2009, kl. 06.05",
            "author": null,
            "related_links": [],
            "attachments": []
        }
    }
}