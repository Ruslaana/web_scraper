{
    "version": "1.0",
    "document": {
        "id": "https://www_berlingske_dk/karriere/kvindelige-ledere-faar-9_000-kr_-mindre-pr_-maaned-end-maend",
        "title": "Kvindelige ledere får 9.000 kr. mindre pr. måned end mænd",
        "content": "Trods årtiers forsøg på det modsatte går det den gale vej, når det gælder gabet mellem kvindelige og mandlige lederes løn. Det seneste år er uligheden øget, idet forskellen er vokset fra 6,8 procent til nu 7,6 procent, viser den nyeste lønstatistik fra Lederne. I kroner svarer kvindernes lønefterslæb til 9.000 kr. om måneden. Den faglige organisation har opgjort den kønsmæssige lønforskel siden 2003, og procent­tallet viser den »rene« kønsmæssige forskel – altså når der er renset for alle andre faktorer end køn. Renser man ikke tallene, er lønforskellen mellem mænd og kvinder på 15,5 procent.  Ledernes formand, Svend Askær, kalder de 7,6 procent for »den uforklarlige lønforskel«, men han har alligevel et bud på, hvorfor der er en tilsyneladende kronisk lønsforskel mellem mandlige og kvindelige ledere. Det handler om barsel, mener Svend Askær. »Noget af forklaringen er, at mænd holder kortere barsel, og at kvinder ikke får reguleret lønnen under barsel. Kvinderne bliver med andre ord snydt for en lønstigning, mens de er på barsel,« siger Svend Askær. FAKTAKønsbestemte forskelleFagforbundet Ledernes lønstatistik viser en umiddelbar lønforskel på 15,5 procent mellem mandlige og kvindelige ledere. Men da der i praksis er stor forskel på, hvilke lederjob mænd og kvinder bestrider, fortæller de 15,5 procent reelt ikke, om mænd nu også tjener mere end kvinder for samme arbejde. For at kunne sammenligne mandlige og kvindelige leders løn »renses« tallene, så den kønsbestemte forskel isoleres.Tallene renses blandt andet for forskelle som skyldes branche, sektor, alder, uddannelse og anciennitet. For eksempel tages der højde for, at der er flere mandlige ledere i den private sektor, hvor lønnen er højere, og at mænd og kvinder ofte har forskellige titler.Den »rensede« lønforskel i viser, at kvindelige ledere i gennemsnit tjener 7,6 procent mindre end mænd for samme type job.FOLD UD Fagforbundet Ledernes lønstatistik viser en umiddelbar lønforskel på 15,5 procent mellem mandlige og kvindelige ledere. Men da der i praksis er stor forskel på, hvilke lederjob mænd og kvinder bestrider, fortæller de 15,5 procent reelt ikke, om mænd nu også tjener mere end kvinder for samme arbejde. For at kunne sammenligne mandlige og kvindelige leders løn »renses« tallene, så den kønsbestemte forskel isoleres. Tallene renses blandt andet for forskelle som skyldes branche, sektor, alder, uddannelse og anciennitet. For eksempel tages der højde for, at der er flere mandlige ledere i den private sektor, hvor lønnen er højere, og at mænd og kvinder ofte har forskellige titler. Den »rensede« lønforskel i viser, at kvindelige ledere i gennemsnit tjener 7,6 procent mindre end mænd for samme type job. En ny analyse fra Rockwool Fonden viser netop, at det har stor negativ betydning for kvinders løn, karriere og ledighed, når de holder lang barsel. Omvendt har det positiv betydning, hvis manden forlænger sin barselsorlov med blot en uge – så stiger kvindens årsløn, viser analysen. Ifølge Svend Askær kan en del af lønforskellen desuden forklares med, at mænd direkte og meget bevidst går efter lønstigninger. »Vi foretog for nylig en jobskifteundersøgelse, hvor man kan se, at mænd skifter job for at få højere løn og for at få et større ansvar, mens kvinder primært skifter job for at få en bedre worklife balance. Det viser, at mænd i langt højere grad end kvinder går efter højere løn, og dette forklarer også noget af forskellen,« siger Svend Askær. FAKTAEr der forskel på mande- og kvindeløn?I 2010 fremlagde Lønkommissionen sin redegørelse, som byggede på en analyse af lønforholdene i Danmark. Redegørelsen gav blandt andet svar på spørgsmålet: Er der forskel på mandeløn og kvindeløn?»Der er samme løn for samme arbejde,« konkluderede Lønkommissionens formand, Michael Christiansen. »Men der er også forskellig løn for forskelligt arbejde,« tilføjede han.Eksempelvis viste redegørelsen en lønforskel mellem mænd og kvinder ansat i den offentlige sektor på 15 til 20 procent, hvis ikke man tager højde for, at mænd i højere grad end kvinder er ledere, og at kvinder oftere arbejder på nedsat tid. Redegørelsen viste også, at lønforskellen mellem mænd og kvinder med samme arbejdsfunktion var på mellem en halv og tre procent, hvilket ikke kunne betegnes som »signifikant«.FOLD UD I 2010 fremlagde Lønkommissionen sin redegørelse, som byggede på en analyse af lønforholdene i Danmark. Redegørelsen gav blandt andet svar på spørgsmålet: Er der forskel på mandeløn og kvindeløn? »Der er samme løn for samme arbejde,« konkluderede Lønkommissionens formand, Michael Christiansen. »Men der er også forskellig løn for forskelligt arbejde,« tilføjede han. Eksempelvis viste redegørelsen en lønforskel mellem mænd og kvinder ansat i den offentlige sektor på 15 til 20 procent, hvis ikke man tager højde for, at mænd i højere grad end kvinder er ledere, og at kvinder oftere arbejder på nedsat tid. Redegørelsen viste også, at lønforskellen mellem mænd og kvinder med samme arbejdsfunktion var på mellem en halv og tre procent, hvilket ikke kunne betegnes som »signifikant«. Hos DJØF ser man et lignende, permanent lønefterslæb for kvindelige medlemmer af fagforbundet. Også DJØF peger på kvinders barsel som hovedskurk. Den gør ikke kun, at kvinder går glip af af lønstigninger, mens de er på barsel, men får også konsekvenser, når kvinden er tilbage på jobbet. »Barslen er medvirkende til, at kvinder ikke i så høj grad banker på hos chefen og tager en lønforhandling, blandt andet fordi de lige har været på lang barselsorlov og ikke synes, at de har en track record af leverede resultater, de kan argumentere med,« forklarer Helene Rafn, lønforhandlingschef hos DJØF.  Og det er et helt forkert udgangspunkt, mener Helene Rafn: »Kvinder glemmer, at man ikke kun får faste varige lønstigninger på baggrund af, hvad man har leveret, men også på baggrund af, hvad man skal levere fremadrettet. Det er noget af det, vi fortæller kvinderne – både når de er på barsel, men også når de kommer til vores lønforhandlingskurser, som i øvrigt er meget velbesøgt af kvinder.« Helene Rafn mener, at øremærket barsel er vejen frem, hvis der skal opnås ligeløn blandt mænd og kvinder. Men så længe der ikke er politisk vilje til dette, så er det særligt ved lønforhandlingsbordet, at kvinder kan rykke noget. Men også mændene kan dog gøre deres, mener Helene Rafn. »Når man som mand forhandler sin ansættelseskontrakt, så skal man tænke på at få forhandlet eksempelvis en måneds barsel ind i kontrakten,« siger Helene Rafn. Også Svend Askær fra Lederne peger på kvindernes evner ved forhandlingsbordet. »Jeg tror, at kvinderne er for dårlige til at forhandle løn. Da vi i 2003 første gang lavede en kønsopdelt lønsstatistik, kørte vi efterfølgende kurser i lønforhandling, men det har ikke hjulpet,« konstaterer Svend Askær. Han mener, at det er et ledelsesansvar at få rettet op på lønstatistikken. »Det her bør være et wake-up call til virksomheder, chefer og direktører om, at samme arbejde skal give samme løn. Andet er ikke rimeligt. Her internt hos Lederne er der de facto ligeløn for mænd og kvinder, fordi vi har sat fokus på misforholdet. Så det handler også om, at der skal være en bevidst holdning i virksomhederne om, at man giver lige løn for lige arbejde,« siger Svend Askær. (Artiklen fortsætter under grafikken)  Hos arbejdsgiverne i DA mener man, at virksomhederne allerede lever op til deres ledelsesansvar i forhold til ligeløn. »Arbejdsgiverne giver som udgangspunkt altid den løn, der svarer til de ansattes præstationer, og de overholder selvfølgelig ligelønsloven,« siger chefkonsulent Trine Hougaard, DA. Burde lønforskellen være mindre? »Nej. En statistisk lønanalyse som denne er ikke i stand til at fange alle de parametre, der spiller ind på aflønningen. Der er noget, der ikke kan måles, for eksempel fleksibilitet, hvor meget man står til rådighed, og på hvilke tidspunkter man gør dette. At der er en uforklarlig lønforskel, er ikke det samme som, at der sker forskelsbehandling,« siger Trine Hougaard. ",
        "metadata": {
            "source": "https://www.berlingske.dk/karriere/kvindelige-ledere-faar-9.000-kr.-mindre-pr.-maaned-end-maend",
            "image_url": "https://berlingske.bmcdn.dk/media/cache/resolve/image_x_large/image/3/31721/15486122-stvler.jpg",
            "publication_time": "Torsdag d. 17. november 2016, kl. 21.00",
            "author": "Vibe Hyltoft",
            "related_links": [],
            "attachments": []
        }
    }
}