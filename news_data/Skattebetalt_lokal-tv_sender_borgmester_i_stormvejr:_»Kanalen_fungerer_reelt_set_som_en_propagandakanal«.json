{
    "version": "1.0",
    "document": {
        "id": "https://www_berlingske_dk/politik/skattebetalt-lokal-tv-sender-borgmester-i-stormvejr-kanalen-fungerer-reelt",
        "title": "Skattebetalt lokal-tv sender borgmester i stormvejr: »Kanalen fungerer reelt set som en propagandakanal«",
        "content": "Ole Bjørstorp, borgmester i Ishøj Kommune, møder hård kritik for at medvirke i skattefinansieret lokal-tv langt mere end andre politikere. Det skriverDR Nyhederpå baggrund af en redegørelse fra Ishøj Kommune. Redegørelsen viser, at borgmester Ole Bjørstorp fra Ishøjlisten har medvirket 53 gange på kanalenTV-Ishøji perioden fra 28. februar 2020 til 2. marts 2021. Det er ifølge DR langt mere end andre politikere i Ishøj Byråd. DR Nyhederhar talt med samtlige partier i byrådet, der alle er utilfredse – dog undtaget borgmesterens eget parti. Tv-kanalen hører under Ishøj Kommunes kommunikationsafdeling og er en del af Ishøj Kommune. Ifølge DR kostede den skatteyderne 1.57 millioner kroner i 2020. Roger Buch, kommunalforsker på Danmarks Medie- og Journalisthøjskole, mener, at det kan være ulovlig brug af offentlige midler, blandt andet fordi kanalen også bruges til, at borgmesteren udlægger sin egen politik. »Kanalen fungerer reelt set som en propagandakanal for borgmesteren,« siger Roger Buch til DR Nyheder. Ole Bjørstorp afviser kritikken »totalt«. Han henviser til, at hans medvirkender er sket i forbindelse med coronasituationen. DR skriver dog, at det ifølge redegørelsen kun er tifældet i 15 af de 53 indslag. Adspurgt om det gør indtryk, at eksperter kalder hans ageren forkert, er svaret et »nej«.",
        "metadata": {
            "source": "https://www.berlingske.dk/politik/skattebetalt-lokal-tv-sender-borgmester-i-stormvejr-kanalen-fungerer-reelt",
            "image_url": "https://berlingske.bmcdn.dk/media/cache/resolve/image_x_large/image/146/1466475/23867477-.jpg",
            "publication_time": "Mandag d. 20. september 2021, kl. 10.35",
            "author": "Tobias Reinwald",
            "related_links": [],
            "attachments": []
        }
    }
}