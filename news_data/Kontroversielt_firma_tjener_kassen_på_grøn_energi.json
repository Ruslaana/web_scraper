{
    "version": "1.0",
    "document": {
        "id": "https://www_berlingske_dk/virksomheder/kontroversielt-firma-tjener-kassen-pa-gron-energi",
        "title": "Kontroversielt firma tjener kassen på grøn energi",
        "content": "Det skriver Børsen. Finanstilsynet har flere gange været efter Anders Marcus og Peter Krogsgaard Jørgensen, der er stifterne af Obton, men nu har stifterne gyldne tider. I 2017 tjente de to partnere 122 mio. kr. før skat på at investere i ejendomme samt solcelle- og vindmølleparker på vegne af danske velhavere og industrielle investorer. »Helt overordnet kan vi mærke en kraftig trend i markedet om, at investorer søger mod alternative investeringer. Det er sol, vind, ejendomme og andre ting inden for infrastruktur, så vi har medvind på cykelstierne i øjeblikket,« siger medstifter og topchef Anders Marcus til Børsen. På trods af en del modvind i løbet af årene har kritikken fra Finanstilsynet ikke skræmt kunderne væk. Både velhavere og institutionelle investorer har fået øjnene op for grøn energi, og Obton forventer, at investeringerne i solenergi vil blive tidoblet henover de kommende år. Firmaet har i løbet af de seneste år også investeret flere mia. kr. i projekter i blandt andet Tyskland og Frankrig, med afkast der ligger på mellem 6 og 9 pct., skriver avisen.",
        "metadata": {
            "source": "https://www.berlingske.dk/virksomheder/kontroversielt-firma-tjener-kassen-pa-gron-energi",
            "image_url": "https://berlingske.bmcdn.dk/media/cache/resolve/image_x_large/image/14/148403/21221661-til-bm---obton-sol-matadorerne-anders-marcus-briller-og-pe.jpg",
            "publication_time": "Torsdag d. 14. juni 2018, kl. 07.15",
            "author": null,
            "related_links": [],
            "attachments": []
        }
    }
}