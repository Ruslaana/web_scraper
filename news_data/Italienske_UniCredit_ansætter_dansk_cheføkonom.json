{
    "version": "1.0",
    "document": {
        "id": "https://www_berlingske_dk/virksomheder/italienske-unicredit-ansaetter-dansk-chefoekonom",
        "title": "Italienske UniCredit ansætter dansk cheføkonom",
        "content": "Fra den 1. september 2011 kommer danske Erik F. Nielsen til at besidde posten som global cheføkonom samt leder af flere researchafdelinger, meddeler UniCredit i en pressemeddelelse.Erik F. Nielsen har i mere end 15 år arbejdet som økonom hos Goldman Sachs i New York og London, hvor han har haft en rolle som europæisk cheføkonom. Han er blevet anerkendt som opinionsleder blandt andet i de seneste års europæiske krise.Desuden har han arbejdet for Den Internationale Valutafond (IMF), Verdensbanken ogden danske nationalbank, hvor han startede sin karriere efter at have tage en kandidatgrad i økonomi på Københavns Universitet, skriver UniCredit i pressemeddelelsen.I rollen som global cheføkonom hos UniCredit vil Erik F. Nielsen blive ansvarlig for at forme og kommunikere de overordnede makroøkonomiske politikker i virksomheden samt blive souschef for UniCredit research med base i London.\"Med Erik tilføjer vi en enestående økonom til vores team. Han bibringer en unik værdi med sin erfaring og brede netværk og kontaktflade til beslutningstagere, centrale bankfolk, internationale organisationer og globale kunder,\" udtaler leder af UniCredit Research Thorsten Weinelt i pressemeddelelsen.",
        "metadata": {
            "source": "https://www.berlingske.dk/virksomheder/italienske-unicredit-ansaetter-dansk-chefoekonom",
            "image_url": "https://berlingske.bmcdn.dk/media/cache/resolve/image_x_large/image/47/475583/4085411-unicredit.jpg",
            "publication_time": "Lørdag d. 21. maj 2011, kl. 16.00",
            "author": "Sisse Katrine Andreasen",
            "related_links": [],
            "attachments": []
        }
    }
}