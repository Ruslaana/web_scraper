{
    "version": "1.0",
    "document": {
        "id": "https://www_berlingske_dk/kommentatorer/nye-nyttige-idioter-for-putin-kommer-ind-fra-hoejre",
        "title": "Nye nyttige idioter for Putin kommer ind fra højre",
        "content": "Under Den Kolde Krig var det danske kommunister og andre venstreorienterede, der agerede som nyttige idioter for Rusland. Det var det rene krigsgalskab at opstille amerikanske atomvåben i Vesttyskland, lød det fra venstrefløjen i 1980erne. NATO var skurken, Sovjet udgjorde reelt ikke nogen trussel, og i øvrigt fremviste den kommunistiske samfundsmodel mange fordele i forhold til Vestens grimme kapitalisme. I dag kommer det mest tragikomiske sværmeri med Kreml fra den yderste højrefløj i Danmark. Først var der en bølge af skør romantisering af Vladimir Putins værdier. Den katolske kommentator Iben Thranholm kaldte i 2012 den russiske præsident»en ny kristen verdensleder«i en surrealistisk overtagelse af den gamle KGB-officers let gennemskuelige omfavnelse af den russisk-ortodokse kirke. »Putin repræsenter en åndelig fornyelse,« skrev teolog og debattør Iben Thranholm i 2012 i en kronik i Kristeligt Dagblad.Fold sammenLæs mereFoto: Søren Bidstrup. Så mente den nu tidligere Dansk Folkeparti-politiker Marie Krarup, at Putin kunne være en allieret i en»kulturkamp mod islam«, mens den højrenationale højskolemand Søren Hviid Pedersen hyldede Putin som en konservativ revolutionær, der kæmpede for»religion, traditionelle normer og patriotisme«. Den nationalkonservative forfatter Kasper Støvring faldt også for Putins charme. Selv på dagen for åbningen af Putins forsøg på en total invasion af Ukraine, 24. februar sidste år, mente Støvring at se»et positivt aspekt«i Putins nationalisme, fordi den kunne føre til en russisk revitalisering. Den grundlæggende værdiforvirring bestod i, at de danske nationalkonservative ikke kunne kende forskel på en sund, fredelig nationalisme og den usunde og chauvinistiske slags, som Putin står for. Da det var tydeligt for selv små børn, at Putin hverken var en from kristen eller patriot, lagde de nationalkonservative tryk på, at konflikten i virkeligheden var Vestens skyld. Selv Støvring, der fordømmer Putins invasion af Ukraine, kalder Vesten»den hovedskyldige i Ukraine-krisen«og påstår dermed at repræsentere en indsigtsfuld »realistisk skole« i international politik. Støvrings realisme er rent fup. Han tog selvkomplet fejlaf Putins hensigter og skrev i januar 2022, at det slet ikke var i Ruslands »interesse at invadere et andet land, sådan som Vesten var dum nok til at gøre i Afghanistan«. Nu er ny breche ved at åbne sig fra højre. Dansk Folkepartis EU-parlamentariker Anders Vistisen blev spurgt i et interview, om vi har en moralsk forpligtelse til at støtte Ukraine til det sidste. »Det er ikke et princip, der opretholdes noget sted i verden,« lød hans svar.Fold sammenLæs mereFoto: Celina Dahl. Anders Vistisen, medlem af Europa-Parlamentet og udenrigsordfører for Dansk Folkeparti, gemmer sig også bag en »realistisk« analyse, men reelt spiller han et populistisk kort ved at tale om, at der eren »udløbsdato«på Vestens hjælp til Ukraine. I stedet for at argumentere for at fastholde den vestlige hjælp eller ligefrem øge den, er Vistisen i gang med at forberede nederlaget. Defaitismen er endnu mere udtalt hos Nye Borgerlige, der vil lukke for EUs støtte til Ukraine. Partiformand Pernille Vermund vil ikke love at støtte, at Danmark selv skal sende flere penge til Ukraine, hvis EU lukker kassen i. »Det er jo en diskussion, vi så måtte tage,«siger hun. Det er så grelt, at gamle venstrerevolutionære i Enhedslisten nu må tage den yderste danske højrefløj i skole. Efter Putins første angreb på Ukraine i 2014 stod Enhedslisten ellersalene i Folketingetmed et nej til sanktioner mod Rusland og militær støtte til Ukraine. Pernille Vermund, formand for Nye Borgerlige, vil lukke for EU-penge til Ukraine. Om Danmark så skal skrue op for støtten til Ukraine, vil hun ikke love. »Det er jo ikke sådan, at vi ikke diskuterer, hvad vi ellers kunne have brugt pengene på,« siger hun.Fold sammenLæs mereFoto: Mathias Svold. Og så sent som i april sidste årafviste Enhedslistens Per Clausen, at Putin skulle udgøre en »trussel« mod Vesteuropa. Men nu ser det ud til, at samme Per Clausen har fået en åbenbaring. Forleden skrev han iet indlægsammen med Enhedslistens europaparlamentariker, Nikolaj Villumsen, at Nye Borgerliges »besynderlige og Ruslands-gavnlige politik« ikke bare er moralsk forkert, men også »direkte skadelig«. De to skriver, at det efter Ruslands krige i Tjetjenien i 1994 og 1999, Georgien i 2008 og Krim og Østukraine i 2014 burde »være klart for enhver, at den manglende støtte til de angrebne blot medfører flere angreb«. Det var sent, at de to Enhedslisten-profiler fik et realistisk syn på truslen fra Rusland, men nu er de pinlige bortforklaringer altså flyttet til den yderste højrefløj. Det er tydeligt, at Ukraine er presset i krigen, men svaret på den erkendelse må ikke være, at vi giver op. Ukrainernes kamp er retfærdig, og det er også i vores strategiske interesse, at Ukraine kan forsvare sig. 16. december: En ukrainsk artillerienhed affyrer en Howitzer-kanon mod russiske stillinger i Donetsk-regionen.Fold sammenLæs mereFoto: Thomas Peter/Reuters/Ritzau Scanpix. Et ukrainsk nederlag og en russisk erobring af hele det krigshærgede land er»på ingen måde umulig«, lød advarslen denne uge ien analysefra den amerikanske tænketank Institute for the Study of War (ISW). Det kan blive konsekvensen, hvis politikere i Europa og USA gør alvor af deres flirt med at lukke for bistanden til Ukraine. Pernille Vermund minder om, at der også er andre ting at bruge penge på, men så må andre minde hende om, at det vil blive langt dyrere, hvis Ukraine taber. ISW peger på, at et sejrrigt Rusland, som er i fuld gang med en ny bølge af oprustning, vil kunne etablere nye militære baser i Ukraine på grænserne til Polen, Slovakiet, Ungarn og Rumænien. Det vil påføre USA og de europæiske NATO-allierede enorme udgifter for at opstille en troværdig militær afskrækkelse, skriver ISW. At hjælpe Ukraine nu er altså også en investering i fremtiden. Vi er utroligt nok nået til, at Danmarks to højrenationale partier er parat til at svigte både princippet om national suverænitet og vores langsigtede sikkerhed for at tage nogle kortsigtede politiske point. Måske skulle man bede den gamle venstresocialist Per Clausen om at forklare Vistisen og Vermund, hvordan han nåede frem til sine nye erkendelser om Putin. Der er brug for at ruske op i den yderste danske højrefløj.",
        "metadata": {
            "source": "https://www.berlingske.dk/kommentatorer/nye-nyttige-idioter-for-putin-kommer-ind-fra-hoejre",
            "image_url": "https://berlingske.bmcdn.dk/media/cache/resolve/image_x_large/image/174/1747208/24598381-epa11028916-russian-president-vladimir-putin-answe.jpg",
            "publication_time": "Lørdag d. 23. december 2023, kl. 07.48",
            "author": "Pierre Collignon",
            "related_links": [],
            "attachments": []
        }
    }
}