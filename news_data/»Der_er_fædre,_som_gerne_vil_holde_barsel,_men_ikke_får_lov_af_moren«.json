{
    "version": "1.0",
    "document": {
        "id": "https://www_berlingske_dk/karriere/der-er-faedre-som-gerne-vil-holde-barsel-men-ikke-faar-lov-af-moren",
        "title": "»Der er fædre, som gerne vil holde barsel, men ikke får lov af moren«",
        "content": "»Det kan være far, der ikke gider eller ikke tror, at det bliver sjovt – eller det kan være mor, der ikke kan ­give slip. Vi ser begge årsager,« siger Jesper Lohse. »Der er fædre, som gerne vil holde barsel, men ikke får lov af moren – eller af arbejdsgiveren. Vi har rigtig mange fædre, der både må tage selvbetalt fri eller arbejde hjemmefra for at kunne være sammen med deres barn. Problemet for nogle af fædrene er, at hvis de står fast på at ville have barsel, så risikerer de at blive skilt, fordi far og mor kommer op at skændes. Ender det med skilsmisse, så er faren fuldstændig uden rettigheder med hensyn til barsel.«   Jesper Lohse er overbevist om, at øremærket barsel til mænd vil gøre den store forskel. »Det kan vi se i de andre nordiske lande. Øremærket barsel betyder, at moren ikke kan sætte sig på barslen, for hvis faren ikke tager den, så bortfalder den.«  Debatten om øremærket barsel til mænd har raset længe. Den tidligere socialdemokratiske ­regering opgav valgløftet om at øremærke barsel til mænd, og Løkke-­regeringen mener, at familierne selv skal vælge. ",
        "metadata": {
            "source": "https://www.berlingske.dk/karriere/der-er-faedre-som-gerne-vil-holde-barsel-men-ikke-faar-lov-af-moren",
            "image_url": "https://berlingske.bmcdn.dk/media/cache/resolve/image_x_large/image/16/168349/15167505-jesper-lohse.jpg",
            "publication_time": "Torsdag d. 20. oktober 2016, kl. 21.00",
            "author": "Birgitte Erhardtsen",
            "related_links": [],
            "attachments": []
        }
    }
}