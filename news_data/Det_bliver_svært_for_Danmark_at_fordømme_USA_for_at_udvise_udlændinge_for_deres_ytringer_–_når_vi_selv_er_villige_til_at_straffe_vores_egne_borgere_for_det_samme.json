{
    "version": "1.0",
    "document": {
        "id": "https://www_berlingske_dk/kommentatorer/det-bliver-svaert-for-danmark-at-fordoemme-usa-for-at-udvise",
        "title": "Det bliver svært for Danmark at fordømme USA for at udvise udlændinge for deres ytringer – når vi selv er villige til at straffe vores egne borgere for det samme",
        "content": "Ligesom resten af Europa er Danmark i chok over Trump-administrationens undergravning af retsstaten og de forfatningssikrede frihedsrettigheder. I denne avis har jeg – både påskriftoglyd– givet et øjenvidneindtryk af, hvor absurd det føles at være udlænding i et land, der for få år siden var en global bastion for ytringsfriheden, men som nu bruger kunstig intelligens til at overvåge udlændinges udtalelser med henblik på at kunne deportere dem.  Jeg har ogsåskrevetom de globale konsekvenser af, at USA tilsyneladende opgiver næsten 80 års tradition for at fremme ytringsfrihed internationalt – ved at skære i støtten til Radio Free Europe/Radio Liberty, National Endowment for Democracy og senest –angiveligt– lukke den afdeling i udenrigsministeriet, der arbejder for menneskerettigheder. Men hvis Europa – og Danmark – virkelig ønsker at udfylde det tomrum, USA efterlader, kræver det, at Den Gamle Verden selv lever op til de principper, vi med rette kritiserer USA for at svigte. Ikke mindst ytringsfriheden, som er blevet forsømt på samme måde som Europas militære kapacitet. Her spiller Danmark en nøglerolle. Med Koranloven lod den danske regering sig væltesom en dominobrik – med konsekvenser for den globale ytringsfrihed. Hvor det tidligere var straffrit at afbrænde koraner i det meste af Europa, griber myndighederne nu ind. Hvis Europa – og Danmark – virkelig ønsker at udfylde det tomrum, USA efterlader, kræver det, at Den Gamle Verden selv lever op til de principper, vi med rette kritiserer USA for at svigte.Fold sammenLæs mereFoto: Jim Watson/AFP/Ritzau Scanpix. Sverige har for nylig dømt toirakiske flygtningefor »hadsk tale«. Den ene af dem blev skudt og dræbt få dage før domsafsigelsen – en tragisk illustration af, at man ikke kan købe sig til fred fra Jihadistens Veto, selv hvis man sælger ud af sine mest dyrebare principper. I Storbritannien risikerer en mandstraffor at have afbrændt en koran foran det tyrkiske konsulat i London – som protest mod præsident Erdogans islamistiske styre. Koranloven er et klassisk eksempel på, hvad der sker, når et liberalt demokrati som Danmark giver efter for autoritære kræfter: Andre demokratier følger trop, og ytringsfriheden som princip bliver udhulet. Det er også værd at bemærke, at nogle af de ytringer, som USA i dag deporterer udenlandske studerende for, er strafbare i Europa – herunder i Danmark. Ja, faktisk har statsminister Mette Frederiksen påusædvanlig vis grebetind i anklagemyndighedens behandling af sager om »udtrykkelig billigelse« af terror – med det klare formål at få flere danske statsborgere dømt for usmagelige ytringer på sociale medier efter Hamas’ angreb 7. oktober. Det bliver svært for Danmark at indtage den moralske højborg og fordømme USA for at udvise udlændinge for deres ytringer – når vi selv er villige til at straffe vores egne borgere for det samme. Og billedet ser endnu værre ud i lande som Tyskland, Frankrig og Storbritannien, hvor tusindvis af borgere får besøg af politiet i deres eget hjem for at skrive krænkende eller stødende kommentarer på sociale medier – også når det handler om magtfulde politikere. I Tyskland blev en redaktøridømt syv månedersbetinget fængsel for at lave skabe og dele et meme af indenrigsminister Nancy Faeser med teksten »Jeg hader ytringsfriheden.« Man tør dårligt forestille sig overskrifterne i europæiske medier, hvis en amerikaner blev dømt for at skrive det samme om Donald Trump. Mette Frederiksen og regeringen har med rette fået ros for deres mod og fremsynethed i støtten til Ukraine mod Putins aggression – også selvom USA delvist har trukket sig ud, og Europa står tilbage alene. Men hvis vi kan stå op imod et revanchistisk atombevæbnet Rusland, så kan vi også stå vagt om ytringsfriheden. Jacob Mchangama er direktør i tænketanken Justitia ",
        "metadata": {
            "source": "https://www.berlingske.dk/kommentatorer/det-bliver-svaert-for-danmark-at-fordoemme-usa-for-at-udvise",
            "image_url": "https://berlingske.bmcdn.dk/media/cache/resolve/image_x_large/image/191/1914038/24936572-portrt-af-jacob-mchangama-direktr-i-tnketanken.jpg",
            "publication_time": "Torsdag d. 24. april 2025, kl. 09.38",
            "author": "Jacob Mchangama",
            "related_links": [],
            "attachments": []
        }
    }
}