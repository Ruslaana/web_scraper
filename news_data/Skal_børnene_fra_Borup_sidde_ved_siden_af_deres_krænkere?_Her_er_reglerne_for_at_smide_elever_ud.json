{
    "version": "1.0",
    "document": {
        "id": "https://www_berlingske_dk/indland/skal-boernene-fra-borup-sidde-ved-siden-af-deres-kraenkere-her-er-reglerne",
        "title": "Skal børnene fra Borup sidde ved siden af deres krænkere? Her er reglerne for at smide elever ud",
        "content": "Et centralt spørgsmål står fortsat ubesvaret. Det gør det, selvom Lars Nedergaard, der er chef for skoler og dagtilbud i Køge Kommune,i går holdt pressemøde om den voldsomme sag på Borup Skole. For kan de børn, der er blevet udsat for vold, krænkelser og seksuelle overgreb risikere at skulle sidde ved siden af eleverne bag, når klokken i dag ringer ind, og skoledagen begynder? Dét ville den kommunale chef ikke svare på i går. »Vi har overholdt lovgivningen, men vi har ikke leveret på alle parametre,« sagde Lars Nedergaard. Igen blev han spurgt, men svaret udeblev. »Uanset hvor mange gange du spørger, kommer jeg ikke til at svare anderledes,« lød det. Og sådan blev det ved. Pressemødet fandt sted,efter TV 2 mandag kunne afsløre, at flere børn mellem 6 og 11 år igennem flere år er blevet udsat for trusler, vold og seksuelle overgreb på Borup Skole i Køge Kommune. På et pressemøde slog Lars Nedergaard, som er chef for skoler og dagtilbud i Køge Kommune, fast, at Køge Kommune har været bekendt med tre alvorlige episoder fra Borup Skole, der involverede syv til ti børn.Fold sammenLæs mereFoto: Nils Meilvang/Ritzau Scanpix. Inden pressen fik mulighed for at stille spørgsmål til kommunens skolechef, var han til møde med forældre, som har børn i de mindste klasser på Borup Skole. Formålet var, at forældrene kunne få svar på presserende spørgsmål, så de kunne skabe tryghed for dem selv og deres børn. Det er dog ikke den følelse, som flere forældre gik derfra med. Mere end noget andet håbede mange at få svar på, om eleverne bag overgrebene kunne adskilles fra skolens andre børn. Netop dét blev de dog ikke klogere på. »Som det er nu, kan de elever møde i skole i morgen. Prøv at forestille dig, hvordan det er at sidde ved siden af din voldtægtsmand i skolen,« sagde Christina Nielsen, der har et barn på skolen, til Berlingske efter mødet. Og hun stod ikke alene med den sag efter mødet. Heller ikke Kenni Stærk, der har et barn i første klasse på skolen kan forstå, hvorfor skolen gør, som de gør. »Jeg synes ikke, det er rimeligt, at en hel skole skal opleve, at flere vokse skal være omkring dem, i stedet for at vi kan isolere en lille gruppe børn, som udøver de her krænkelser,«sagde han efter mødet til Ritzau. Men hvad kan skolen egentlig gøre i sådan en situation? Christina Nielsen, der er forælder til et barn på Borup Skole, ønsker en ny ledelse på skolen og er en af initiativtagerne til et kritisk brev, som 70 forældre har sendt til ledelsen.Fold sammenLæs mereFoto: Nils Meilvang/Ritzau Scanpix. Det korte svar på dét spørgsmål er nej. Elever, som er omfattet af undervisningspligten, kan ikke ekskluderes fra folkeskolen. Men hvilke muligheder har skoler egentlig for at sanktionere sine elever? Undervisningsministeriet opridser følgende muligheder: Flere børn i alderen 6 til 11 år er blevet udsat for trusler, vold og seksuelle overgreb begået af en gruppe jævnaldrende børn på Borup Skole i Køge. Det kunne TV 2 i mandags fortælle på baggrund af lægejournaler, underretninger til Køge Kommune og udsagn fra en række forældre.Fold sammenLæs mereFoto: Liv Latricia Habel. Sagen er også nået politikerne på Christiansborg. Her har flere partiet stillet sig uforstående over for de regler, der gælder på området. Blandt andre Liberal Alliances uddannelsesordfører, Helena Artmann. »Det er, som om den danske folkeskole er det eneste sted, vi accepterer, at gerningsmænd – hvis vi kan kalde børn det – går op og ned ad deres ofre. Det er grotesk,« siger hun til DR. Også kulturminister Jakob Engel-Schmidt fra Moderaterne har skrevet på det sociale medie X, at det er et »ansvars- og omsorgssvigt«, at skoleledelsen ikke smider eleverne ud.  Køge: Børn på 6-11 år bliver udsat for overgreb og voldtægter. Skoleledelsen smider ikke eleverne ud - et ansvars- og omsorgssvigt af kæmpe dimensioner.Børn skal ikke tvinges til at “passe på hinanden” af frygt for overgreb, når de tisser. Det er de voksnes opgave. Her stemmer Dansk Folkeparti i, hvor formand Morten Messerschmidt skriver, at børnene, der står bag krænkelserne, skal bortvises. Og at reglerne skal laves om.  .@DanskDf1995har for længst bragt skærpelse af ordensreglementet op i folkeskoleforhandlingerne. Sådanne børn skal bortvises. Det kan de ikke i dag med de nuværende regler, uden at en anden skole tager dem. En sådan skolelederen skal fyres.https://t.co/oGKmVWTCXq Børne- og undervisningsminister Mattias Tesfaye (S) er ikke afvisende over for at skærpe reglerne på området. Men der er et men, påpeger han over for DR. »Vi har undervisningspligt i Danmark, så alle skal have et undervisningstilbud. Men det er ikke en menneskeret, at man bliver gående på den skole, hvor man har overfaldet en klassekammerat eller en mindreårig elev.«",
        "metadata": {
            "source": "https://www.berlingske.dk/indland/skal-boernene-fra-borup-sidde-ved-siden-af-deres-kraenkere-her-er-reglerne",
            "image_url": "https://berlingske.bmcdn.dk/media/cache/resolve/image_x_large/image/176/1764923/24638619-vold-og-krnkende-adfrd-borups-skole.jpg",
            "publication_time": "Torsdag d. 15. februar 2024, kl. 08.20",
            "author": "Anne Meisner Synnestvedt",
            "related_links": [],
            "attachments": []
        }
    }
}