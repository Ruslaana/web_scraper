{
    "version": "1.0",
    "document": {
        "id": "https://www_berlingske_dk/groft-sagt/glem-mars-maend",
        "title": "Glem Mars, mænd",
        "content": "”Mange tror, mænds tilbøjelighed til at larme og prale og spille fandango skyldes, de har blodet fuldt af testosteron”. Tulle Grønnegaard har talt sig varm nu, og gestikulerer ivrigt. ”Men i virkeligheden skyldes det bare dårlige manerer”. ”Hvis man opdrager drenge på den rigtige måde, kan de sagtens lære at få en flot håndskrift og tegne inden for stregerne og gå mere op i, hvem der er med i legen, end hvad der bliver leget”. Groft Sagt noterer flittigt, og adfærdschefen fortsætter. ”Når først de har lært det, vil de sikkert miste lysten til at spille sindssvagt højt på elektrisk guitar i den tro, de kan k.. en hel koncertsal på én gang. Og så vil der være et vist håb om, at vi kan få gennemført kulturminister Uffe Elbæks musikhandlingsplan og nå de 40% leadguitarister i de femhundrede bedste rockorkestre i Danmark, der er kulturministerens målsætning”. Jo, tænker Groft Sagt og takker for samtalen. Det skal nok blive godt.",
        "metadata": {
            "source": "https://www.berlingske.dk/groft-sagt/glem-mars-maend",
            "image_url": "https://berlingske.bmcdn.dk/media/cache/resolve/image_x_large/image/67/670972/4758777-henrik-dahl.jpg",
            "publication_time": "Onsdag d. 07. marts 2012, kl. 22.30",
            "author": null,
            "related_links": [],
            "attachments": []
        }
    }
}