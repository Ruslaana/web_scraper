{
    "version": "1.0",
    "document": {
        "id": "https://www_berlingske_dk/sport/schmeichel-officielt-snydt-for-sit-maal",
        "title": "Schmeichel officielt snydt for sit mål",
        "content": "De fleste, der har sat tv-optagelserne af Kasper Schmeichels hovedstød i overtiden i tirsdagens kamp mod Yeovil, er ikke i tvivl om, at landsholdsmålmanden gentog sin fars bedrift og lavede et af de sjældne målmandsmål. Billederne dokumenterer, at bolden var inde over stregen, inden den sprang ud igen, hvorefter holdkammeraten Chris Wood skovlede den ind over stregen. Selvom Schmeichel efterfølgende var hurtig til at fastslå, at det var hans mål, og han i øvrigt er blevet rost fra alle sider for at score det udlignende mål, som sikrede Leicester uafgjort, så ender målet ikke med at blive tilskrevet den danske keeper. Det meddeler The Football League på den officielle Twitter-konto: - Efter at have konsulteret kampens dommere kan vi bekræfte, at Leicesters udlignende mål i aftes er blev tildelt Chris Wood.   ",
        "metadata": {
            "source": "https://www.berlingske.dk/sport/schmeichel-officielt-snydt-for-sit-maal",
            "image_url": "https://berlingske.bmcdn.dk/media/cache/resolve/image_x_large/image/87/874410/7261131-schmiechel.jpeg",
            "publication_time": "Onsdag d. 26. marts 2014, kl. 13.14",
            "author": null,
            "related_links": [],
            "attachments": []
        }
    }
}