{
    "version": "1.0",
    "document": {
        "id": "https://www_berlingske_dk/synspunkter/socialdemokrater-borgerlige-i-koebenhavn-maa-have-faaet-kaffen-galt-i",
        "title": "Socialdemokrater: Borgerlige i København må have fået kaffen galt i halsen, da de åbnede Berlingske i søndags",
        "content": "Hvis man som borgerlig københavner åbnede denne avis i søndags, forestiller vi os, at man nær fik kaffen gevaldigt galt i halsen. Her kunne man nemlig læse ilederen, at chefredaktør Tom Jensen opfordrer alle borgerlige partier på Københavns Rådhus til at overveje at gøre SF til overborgmesterparti efter det kommende valg til november. Dermed vil Berlingske lægge magten i landets hovedstad i hænderne på den yderste venstrefløj. Men det vil ikke være uden konsekvenser for København, hvis magten på rådhuset placeres længere til venstre end nogensinde før. Man fristes til at spørge, om Berlingskes chefredaktør virkelig ønsker at placere magten i hænderne på et parti, der sammen med Enhedslisten er parat til atlukke betydelige dele af byen ned for biler, og som erimod vores pasningsgaranti, der sikrer, at alle kan få passet sit barn indenfor maksimalt fire kilometer fra sit hjem? Det vil gøre hverdagen væsentlig mere besværlig for københavnerne – også de borgerlige. Og SF er i øvrigt et parti, somstemte imod den indrømmelse, som var de blå partiers pris for at indgå et budgetforlig. Altså et parti, som sjældent er kompromisets kunst voksent, når det for alvor gælder. Sådan var de også, da de var i regering, og mon ikke de vil være sådan igen, hvis de skulle indtage overborgmesterkontoret? I Socialdemokratiet har vi haft ansvaret for København i generationer, og vi har i al ubeskedenhed stået i spidsen for at skabe en vidunderlig storby. Det København, vi kender og elsker, er ikke kommet af sig selv, ligesom det heller ikke er skabt af venstrefløjen. Der er ingen grund til at tro, at den yderste venstrefløj vil videreføre det brede samarbejde med rådhusets borgerlige partier, hvis magten tilfalder dem, mener de tre socialdemokrater. På billedet Andreas Keil.Fold sammenLæs mereFoto: Søren Bidstrup. Derimod er det moderne København skabt igennem ansvarligt og socialdemokratisk lederskab forankret i et altid bredt samarbejde med både byens røde og borgerlige partier. Evnen til det brede samarbejde har vores parti en demonstreret historik for, som står i skarp modsætning til partierne på den yderste venstrefløj, der nødigt ønsker at stå ved de svære beslutninger, kompromiserne og tage ansvaret for sammenhængene, når det bliver svært. Derfor er der heller ingen grund til at tro, at den yderste venstrefløj vil videreføre det brede samarbejde med rådhusets borgerlige partier, hvis magten tilfalder dem. For uanset om et eller flere borgerlige partier på valgnatten måtte ende med at følge Tom Jensens ufuldstændige råd og placere magten historisk langt ude på venstrefløjen, så vil SF efter alt at dømme bruge magten uden de borgerlige stemmer, når først valgnatten er overstået. Vi mener, at København fortjener bedre. Og vi har simpelthen ikke fantasi til at forestille os, at der er borgerlige partier eller vælgere, som oprigtigt mener, at det er bedre for København, hvis byen bliver styret fra den yderste venstrefløj end med udgangspunkt i midten med brede aftaler og en balanceret udvikling for vores by. Som socialdemokrater mener vi ikke, at et samfund skal styres fra fløjene. Hverken det yderste venstre eller det yderste højre. Og vi ved, at det kræver en stærk vilje til at tage ansvar og til bredt samarbejde, hvis man skal kunne lede vores hovedstad. »I mange, mange år har vi socialdemokrater bevist, at vi er den opgave voksen. Og vores overborgmesterkandidat, Pernille Rosenkrantz-Theil, har i sin tid som minister – selvom dækningen i denne avis ofte giver indtryk af noget andet – gennemført den ene brede aftale efter den anden.«Fold sammenLæs mereFoto: Liselotte Sabroe/Ritzau Scanpix. For skal man lede og udvikle København, så kræver det grundlæggende, at man som overborgmesterparti har viljen og modet til at indgå kompromiser og brede politiske aftaler. Også når det er svært, og selvom alle blomsterne i buketten måske ikke ligefrem er groet i egen baghave. I mange, mange år har vi socialdemokrater bevist, at vi er den opgave voksen. Og vores overborgmesterkandidat, Pernille Rosenkrantz-Theil, har i sin tid som minister – selvom dækningen i denne avis ofte giver indtryk af noget andet – gennemført den ene brede aftale efter den anden. I København er kun hun og Socialdemokratiet garanten for en udvikling, der er balanceret, og for en ledelse af byen, der tager sit udgangspunkt i brede aftaler om de væsentligste dele af byudviklingen. Derfor er det efter vores bedste overbevisning lige nøjagtigt bredt og ansvarligt socialdemokratisk lederskab, der skal til, hvis det skal lykkes os at løse de problemer, som København står overfor. Mette Reissmann er MF og kandidat til Borgerrepræsentationen for Socialdemokratiet, Andreas Keil er gruppeformand i Borgerrepræsentationen for Socialdemokratiet, og Jakob Hougaard er kandidat til Borgerrepræsentationen og tidligere beskæftigelses- og integrationsborgmester i København for Socialdemokratiet ",
        "metadata": {
            "source": "https://www.berlingske.dk/synspunkter/socialdemokrater-borgerlige-i-koebenhavn-maa-have-faaet-kaffen-galt-i",
            "image_url": "https://berlingske.bmcdn.dk/media/cache/resolve/image_x_large/image/191/1911141/24930804-erhvervsordfrer-mette-reissmann-s-til-doorstep.jpg",
            "publication_time": "Lørdag d. 12. april 2025, kl. 11.45",
            "author": null,
            "related_links": [],
            "attachments": []
        }
    }
}