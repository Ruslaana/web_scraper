{
    "version": "1.0",
    "document": {
        "id": "https://www_berlingske_dk/indland/berlingske-nomineret-til-cavlingprisen",
        "title": "Berlingske nomineret til Cavlingprisen",
        "content": "Berlingske er nomineret til landets fineste journalistpris, Cavlingprisen, for afdækningen af livsfarlige problemer med skimmelsvamp på landets største hospital, Rigshospitalet. Det har Cavlingkomiteen netop meldt ud, oplyser Dansk Journalistforbund pådet sociale medie Bluesky. De tre journalister Ronja Pilgaard, Christian Birk og Lars Nørgaard Pedersen har over en lang række artikler i Berlingske overåret dokumenteret, at mikroskopiske svampe i Rigshospitalets bygninger har påført en lang række sårbare patienter farlige infektioner, der har kostet menneskeliv. Siden Berlingske begyndte at afdækkeRigshospitalets alvorlige og omfattende problemermed skimmelsvamp i januar i år, er det kommet frem, at 28 patienter og én ansat på Rigshospitalet har fået påvist en særlige skimmelsvamp, der kan føre til livsfarlige infektioner hos meget sårbare patienter. En af de hårdest ramte var en 11-årig dreng, der døde i december 2022, efter at han ellers var blevet erklæret kræftfri. Drengen døde som følge af skimmelinfektionen. Så sent som i novemberkunne Berlingske afdækkeendnu et muligt fatalt tilfælde af skimmelinfektion på hospitalet. Rigshospitalets bygninger har i årevis været plaget af skimmelsvamp.Fold sammenLæs mereFoto: Søren Bidstrup. Udover Berlingske er to andre projekter nomineret. Det drejer sig om DRs serie »Læger på kanten« samt Zetlands afdækning af den historisk store minkerstatning. Cavlingprisen uddeles 10. januar på Arbejdermuseet i København. Det er 79. gang, prisen uddeles til »en journalist eller en gruppe af journalister i samarbejde, der i særlig grad har udvist initiativ og talent i det forløbne år.«",
        "metadata": {
            "source": "https://www.berlingske.dk/indland/berlingske-nomineret-til-cavlingprisen",
            "image_url": "https://berlingske.bmcdn.dk/media/cache/resolve/image_x_large_vertical/image/186/1867920/24851476-overrkkelsen-af-cavlingstatuetten-finder-sted-i-j.jpg",
            "publication_time": "Torsdag d. 12. december 2024, kl. 11.55",
            "author": "Michael Lund",
            "related_links": [],
            "attachments": []
        }
    }
}