{
    "version": "1.0",
    "document": {
        "id": "https://www_berlingske_dk/internationalt/powell-klar-til-konsultationer-om-irak",
        "title": "Powell klar til konsultationer om Irak",
        "content": "Det oplyste statsminister Anders Fogh Rasmussen (V) efter sit møde til morgen med USA's udenrigsminister Colin Powell ved topmødet i Johannesburg. - Vi er helt enige i, at Saddam Hussein (Iraks præsident, red) er et problem. Vi er ikke i tvivl om, at han råder over muligheden til at fremstille masse-ødelæggelsesvåben, og desværre også har viljen til at bruge dem. Derfor må der gøres noget. Colin Powell og jeg var enige i, at det første vigtige skridt er, at det internationale samfund presser Saddam Hussein til, at internationale våben-inspektører får fuldstændig fri og uhindret adgang til at inspicere i Irak. Vi var også enige om, at det er for tidligt at gå ind i spekulationer om, hvad man så skal gøre, hvis han ikke tillader våbeninspektørerne at komme ind, sagde statsministeren. Han glædede sig over Colin Powells forsikring om, at USA vil foretage konsultationer om Irak med sine allierede. Det sagde præsident George Bush også, da statsministeren i marts besøgte USA.",
        "metadata": {
            "source": "https://www.berlingske.dk/internationalt/powell-klar-til-konsultationer-om-irak",
            "image_url": "https://berlingske.bmcdn.dk/media/cache/resolve/image_x_large/image/94/947770/515142-powell-klar-til-konsultationer-om-irak--.jpg",
            "publication_time": "Onsdag d. 04. september 2002, kl. 13.45",
            "author": null,
            "related_links": [],
            "attachments": []
        }
    }
}