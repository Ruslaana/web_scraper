{
    "version": "1.0",
    "document": {
        "id": "https://www_berlingske_dk/virksomheder/neurosearch-nsgene-udvider-aftale-med-biogen-idec",
        "title": "Neurosearch: NsGene udvider aftale med Biogen Idec",
        "content": "- Vi er særdeles tilfredse med at have andel i NsGene og dermed i selskabets spændende portefølje af nye og unikke terapeutiske proteiner. Vi ser et stort værdipotentiale i sygdomsmodificerende behandling af neurologiske sygdomme, og vi mener, at NsGene er godt positioneret på området. Den udvidede aftale med Biogen Idec medvirker efter vores vurdering til yderligere at blåstemple Neublastin og dermed også NsGenes forretning i bredere forstand, siger Flemming Pedersen, adm. direktør i NeuroSearch. Ifølge den oprindelige aftale fra 2000 kan NsGene modtage royalties på over 20 mio. dollar i form af up front-, milestones- og andre betalinger, hvis produktet kommercialiseres. Neublastin kan benyttes til behandling af nervesygdomme, der degenererer både det centrale og det perifere nervesystem. Foruden NeuroSearch er NsGene ejet af danske og svenske institutionelle investorer. Biogen har hovedsæde i Massachusetts, USA, og er noteret på den amerikanske Nasdaq-børs. Selskabet arbejder med udvikling af stoffer til behandling af schlerose samt åndedræts-, nyre- og kardiovasculære sygdomme. RB-Børsen",
        "metadata": {
            "source": "https://www.berlingske.dk/virksomheder/neurosearch-nsgene-udvider-aftale-med-biogen-idec",
            "image_url": "https://berlingske.bmcdn.dk/media/cache/resolve/image_x_large/image/37/371571/2920253-pix-nsgene-neurosearch-lab-biz.jpg",
            "publication_time": "Tirsdag d. 10. august 2010, kl. 12.33",
            "author": null,
            "related_links": [],
            "attachments": []
        }
    }
}