{
    "version": "1.0",
    "document": {
        "id": "https://www_berlingske_dk/virksomheder/udbytte-i-jyske-bank-kan-vaere-stakket-en-frist",
        "title": "Udbytte i Jyske Bank kan være stakket en frist",
        "content": "Tiltagene kommer efter et skuffende regnskab, der kan være med til at gøre aktionærplejen til en kort fornøjelse. Det skriver Børsen. - Vi sender intet signal om, at bestyrelsen vil fortsætte med at tilgodese aktionærerne. Topledelsen ønsker en forsigtig kapitalpolitik, udtaler viceordførende direktør i Jyske Bank, Sven Blomberg, til Børsen.  Det skuffende kvartalsregnskab viste blandt andet en halvering af perioden resultat før skat i forhold til sidste år. Særligt kursreguleringer har, ifølge Sven Blomberg, gjort ondt på banken, der ser det trængte landbrug som den eneste dårlige nyhed i forhold til den daglige drift. Storbanken Citi Bank noterer sig, ifølge Børsen, at nettoresultater ligger 62 pct. under markedets forventninger, og analytiker hos Citi Bank Yafai Tian ser en bølge brede nedjusteringer fra den generelle analytikerstab i markedet i den kommende tid. - Men historien om aktionærtilgodeseelse bør tages godt imod af markedet, siger Yafai Tian, til Børsen.",
        "metadata": {
            "source": "https://www.berlingske.dk/virksomheder/udbytte-i-jyske-bank-kan-vaere-stakket-en-frist",
            "image_url": "https://berlingske.bmcdn.dk/media/cache/resolve/image_x_large/image/20/206185/11188030-jyske-bank-jyske-banks-overskud-steg-igen-i-2014-minister-bner.jpg",
            "publication_time": "Fredag d. 30. oktober 2015, kl. 11.06",
            "author": null,
            "related_links": [],
            "attachments": []
        }
    }
}