{
    "version": "1.0",
    "document": {
        "id": "https://www_berlingske_dk/business/business-overblik-landets-stoerste-energikoncern-holder-investeringer-i",
        "title": "Business-overblik: Landets største energikoncern holder investeringer i grøn strøm tilbage",
        "content": "Godmorgen og velkommen til onsdagens hurtige Business-overblik på denne sidste dag i april. I dag runder vi blandt andet: Men vi begynder med neddroslede investeringer i grøn strøm. God læselyst, og følg med dagen igennem påBerlingske Business! Landets største energikoncern holder investeringer i grøn strøm tilbage Trods markant flere investeringer går langt størstedelen af dem ikke til ny grøn strøm i Danmarks største energikoncern, Andel. Økonomien i ny grøn energi er nemlig lige nu for dårlig, og forbruget af strøm skal øges, før det giver mening at bygge flere store grønne energianlæg, siger Andels topchef, Jesper Hjulmand,til Finans. »Vi er nødt til at have en styrepind, der er, at vi skal have mest muligt grøn omstilling for pengene,« siger han. Andel investerede i 2023 3,4 milliarder kroner og i 2024 4,8 milliarder. Af sidstnævnte gik 2,8 milliarder til investeringer i elnettet på Sjælland og kun 684 millioner kroner til udvikling af ny vedvarende energi i solcelleparker. I 2025 vil blot 800 millioner blive brugt her. 1.Fagboss er »pissetræt« af Liberal Alliance: »De manipulerer mine medlemmer« Danske arbejdere skal ikke lade sig forføre af Liberal Alliances løfter om lavere skat, advarer formanden for 3F, Henning Overgaard. Ifølge Liberal Alliances finansordfører er kritikken et bevis på, at fagforbundet ikke ønsker sine medlemmer det bedste.Læs historien her. 2.Fidusen er blevet kaldt »svindel for åbent tæppe«. Men Kasi-Jesper tjener millioner på den Forretningsmanden Jesper »Kasi« Nielsen hævder at have et astronomisk krav på 12 milliarder kroner mod smykkefirmaet Pandora, og han tjener fedt på at sælge andele af den potentielle gevinst til private investorer. Pandora kalder det »bondefangeri«, og Forbrugerrådet Tænk fraråder, at man går med på legen.Læs historien her. Professor: Danmarks elnet er robust. Det, man frygter, er en såkaldt »kaskadefejl« Der skal gå meget galt, før Danmark måtte blive ramt af et strømnedbrud i den kaliber, som Spanien og Portugal oplevede mandag. Alligevel er der behov for, at vi garderer os på nye måder – så flere er klar til, at der mod betaling slukkes for strømmen, hvis der opstår problemer.Læs historien her.   1.Topøkonom: Dollarens fald er en tikkende bombe Vi er på vej mod en verden, hvor den amerikanske dollar, som i dag er involveret i ni af ti valutahandler og udgør 60 procent af valutareserverne i verdens centralbanker, ikke længere er alene om at dominere verdensøkonomien, mener den amerikanske topøkonom Kenneth Rogoff, professor ved Harvard og blandt verdens ti mest citerede økonomer,til Børsen. Det er en kæmpe bombe under USAs høje statsgæld, da renten på gælden sendes i vejret, hvis dollaren mister sin status som verdens reservevaluta. 2. Carlsberg-topchef: Kun i Danmark mærker vi USA-boykot Danmark er det eneste marked, hvor Carlsberg mærker forbrugerboykotten af amerikanske varer i udpræget grad. Det siger topchef Jacob Aarup-Andersenifølge Børsen. Carlsberg producerer og hælder Coca-Cola på flaske. »Der er en grad af forbrugerboykot omkring amerikanske brands. Det er det eneste marked, hvor vi ser det i en mere udpræget grad,« siger han og understreger, at han har »fuld respekt for folks beslutninger«. Coca-Cola selv melder om et fald på 5,4 procent i salget i Mexico, ligesom spansktalende forbrugere i USA boykotter Coca-Cola,skriver Financial Times. 3. ATP giver virksomheder ny adgang til baggrundstjek Efterspørgslen på sikkerhedsundersøgelser af mulige kandidater og ansatte er eksploderet, hvilket har skabt store ventetider. Nu åbner Danmarks største pensionskasse ATP for en ny og mere systematisk udlevering af oplysninger til brug for baggrundstjek, så virksomheder kan trække pensionsoplysninger. »Vi har et samfundsansvar for at sætte data bedre til rådighed på dette område, da vi ser en ny efterspørgsel,« siger Anne Kristine Axelsson, ATPs koncerndirektør for pension og forsikring,til Finans. Aktier – indeks og udvikling i procent USA – lukkekurser tirsdag: Asien – indeks onsdag kl. 7.00: Tak, fordi du læste med, og rigtig god onsdag!",
        "metadata": {
            "source": "https://www.berlingske.dk/business/business-overblik-landets-stoerste-energikoncern-holder-investeringer-i",
            "image_url": "https://berlingske.bmcdn.dk/media/cache/resolve/image_x_large/image/191/1916588/24941248-der-arbejdes-med-at-anlgge-en-stor-solcellepark.jpg",
            "publication_time": "Onsdag d. 30. april 2025, kl. 07.05",
            "author": "Thomas Breinstrup",
            "related_links": [],
            "attachments": []
        }
    }
}