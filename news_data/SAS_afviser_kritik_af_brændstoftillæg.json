{
    "version": "1.0",
    "document": {
        "id": "https://www_berlingske_dk/virksomheder/sas-afviser-kritik-af-braendstoftillaeg",
        "title": "SAS afviser kritik af brændstoftillæg",
        "content": "Det har fået flere flyselskaber til reducere brændstoftillæg gene, men SAS fastholder indtil videre sit tillæg. Og nu afviser luftfartsselskabet kritikken af de høje tillæg, skriver branchemedietCheck-in. SAS mener, at det er det er totalprisen, der er afgørende. Og i sidste ende er det markedskræfterne, der regulerer, om priserne er for høje.  Tobias Jönsson, direktør for SAS Revenue Management, siger, at det er opfattelsen hos SAS, at \"de fleste kunder i højere grad fokuserer på totalprisen end de specifikke priselementer og afgifterne\". - Totalprisen til kunderne er en kombination af udbud og efterspørgsel for vores produkt på ethvert tidspunkt. Yielden har været faldende hos SAS gennem de seneste måneder, hvilket viser, at det er blevet billigere for kunderne at rejse med SAS, selv inden brændstoftillægget blev sænket i november, siger han. I sidste uge skrev Check-in, at SAS i 43 måneder i træk fra april 2012 frem til november 2015 har haft et uændret brændstoftillæg på trods af faldende oliepriser. ",
        "metadata": {
            "source": "https://www.berlingske.dk/virksomheder/sas-afviser-kritik-af-braendstoftillaeg",
            "image_url": "https://berlingske.bmcdn.dk/media/cache/resolve/image_x_large/image/26/268870/12183136-sas-leverer-igen-overskud.jpg",
            "publication_time": "Mandag d. 01. februar 2016, kl. 06.53",
            "author": null,
            "related_links": [],
            "attachments": []
        }
    }
}