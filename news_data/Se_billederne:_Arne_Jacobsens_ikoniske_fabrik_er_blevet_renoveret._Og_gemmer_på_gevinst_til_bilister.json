{
    "version": "1.0",
    "document": {
        "id": "https://www_berlingske_dk/metropol/se-billederne-arne-jacobsens-ikoniske-fabrik-er-blevet-renoveret-og",
        "title": "Se billederne: Arne Jacobsens ikoniske fabrik er blevet renoveret. Og gemmer på gevinst til bilister",
        "content": "I over 100 år har den hvide kæmpe tronet på hjørnet af Nordre Fasanvej. Med dybe rødder i den danske industri- og designhistorie har Arne Jacobsens Den Hvide Fabrik huset et hav af funktioner. Gennem årene har det sat sine spor på bygningen. Men nu står den gamle fabrik klar efter en omfattende renovering. Restaureringen af Jacobsens bygning har varet i fem år, og bag arbejdet står Byggeselskabet Mogens de Linde. Restaureringen af Jacobsens hvide fabrik har varet i fem år.Fold sammenLæs mereFoto: Byggeselskab Mogens de Linde. Bygningen på hjørnet af Nordre Fasanvej og Hillerødgade huser i dag et stort kontorfællesskab ved navn Symbion, men blev opført som mejeri tilbage i 1913. Engang husede bygningen en ikonisk dansk virksomhed. I dag bruges lokalerne til kontorfællesskab.Fold sammenLæs mereFoto: Byggeselskab Mogens de Linde. Senere, i 1934, tegnede Arne Jacobsen denførste store ombygningog tilbygning til industrielt brug. Jacobsens hvide fabrik i 1935.Fold sammenLæs mereFoto: Firmaet Elfelt. Fabrikken var på daværende tidspunkt hovedkvarter for Danmarks i dag største virksomhed, Novo Nordisk. Da Arne Jacobsen i slutningen af 1940erne tegnede endnu en tilbygning til fabrikken, tegnede han i samme ombæring den første udgave af den berømte stolMyrentil brug i kantinen. Kantinen i tidligere tider med Arne Jacobsens kendte stol Myren ved alle borde.Fold sammenLæs mereFoto: Byggeselskab Mogens de Linde. Den Hvide Fabrik var langtfra Arne Jacobsens sidste projekt for Novo Nordisk. I over fire årtier tegnede hanadskillige bygningerfor virksomheden, både herhjemme i Danmark og udenlands. Da Jacobsen i sin tid tegnede fabrikken, hed den Novo Terapeutisk Laboratorium.Fold sammenLæs mereFoto: Byggeselskab Mogens de Linde. Det er ikke blot i forbifarten, at københavnerne kan nyde godt af den nyrenoverede bygning. Der hører nemlig knap 100 parkeringspladser til bygningen, og de vil være offentligt tilgængelige uden for kontortid. På hverdage i tidsrummet 17.00-07.30 og i hele døgnet i weekender og helligdage kan bilister parkere ganske billigt på bygningens p-pladser. Prisen lyder på fem kroner i timen de første fem timer, hvorefter det er gratis. Det skriverKøbenhavnLIV. »Vi er stolte over at have fået muligheden for at restaurere en så spændende og vigtig bygning – og vi er glade for at kunne åbne stedet mere op for lokalområdet, så alle kan få glæde af det,« siger Mikkel de Linde fra Byggeselskab Mogens de Linde i enpressemeddelelse. ",
        "metadata": {
            "source": "https://www.berlingske.dk/metropol/se-billederne-arne-jacobsens-ikoniske-fabrik-er-blevet-renoveret-og",
            "image_url": "https://berlingske.bmcdn.dk/media/cache/resolve/image_x_large_vertical/image/184/1849707/24818221-i-det-gamle-arbejderkvarter-p-grnsen-mellem-fred.jpg",
            "publication_time": "Onsdag d. 23. oktober 2024, kl. 19.39",
            "author": "Marie Bebe",
            "related_links": [],
            "attachments": []
        }
    }
}