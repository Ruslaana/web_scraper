{
    "version": "1.0",
    "document": {
        "id": "https://www_berlingske_dk/internationalt/korrespondent-kinas-seneste-retorik-er-en-klar-eskalering-over-for",
        "title": "Korrespondent: Kinas seneste retorik er en klar eskalering over for Trump",
        "content": "Donald Trump har sombekendt indført en straftoldpå 20 procent på alle kinesiske varer – og det er vel at mærke oven i de toldsatser, der allerede var pålagt kinesiske varer under Trumps første periode og under Joe Biden. Men det får bestemt ikke kineserne til at ryste i bukserne – tværtimod. Riget i midten skærper nemlig nu sin retorik. Først skrev det kinesiske udenrigsministeriums talsperson, Lin Jian, på X, at USA betragter Kina med en forældet koldkrigsmentalitet. Han fortsatte med at skrive, at USA skal holde sig fra at forsøge at inddæmme Kina i »den strategiske konkurrences navn«, og så kom sætningen: »Uanset hvilken slags krig det er, en toldkrig eller en handelskrig, en kold krig eller en varm krig, bør den ikke udkæmpes og kan ikke vindes.«  The fentanyl issue is a flimsy excuse to raise U.S. tariffs on Chinese imports. Our countermeasures to defend our rights and interests are fully legitimate and necessary.The U.S., not anyone else, is responsible for the#FentanylCrisisinside the U.S. In the spirit of humanity…pic.twitter.com/OjvSEcZS6o Den kinesiske ambassade i USA skrev siden på X, at »hvis USA ønsker krig, hvad enten det er en toldkrig, en handelskrig eller en hvilken som helst anden form for krig, er vi klar til at kæmpe til det sidste.« Berlingskes Asien-korrespondent, Alexander Sjöberg, siger, at vi i Vesten har det med at blive voldsomt forskrækkede over Kinas retorik. Men retorikken fra Kinas Kommunistiske Parti har en stolt og lang tradition for at tale med meget store ord. »De er født ud af en revolution, og det er de meget bevidste om, ikke mindst for tiden, hvor stærke nationalistiske strømninger har luft under vingerne, og præsident Xi Jinping har gjort sig til den mægtigste leder siden Mao,« siger Alexander Sjöberg. I begyndelsen af ugen, siger han, læste man mest »at kæmpe til det sidste« ind i en handelskrigskontekst. Men Lin Jian har ifølgeThe Guardianuddybet, hvad Kina mener med »enhver anden krig«. »Hvis USA har andre hensigter og insisterer på at skade Kinas interesser, vil vi kæmpe til det sidste. Vi råder USA til at lægge sit tyranniske ansigt væk og vende tilbage til det rette spor med dialog og samarbejde så hurtigt som muligt,« uddybede Lin Jian. Alexander Sjöberg er Asien-korrespondent for Berlingske. Han er bosat i Taiwan.Fold sammenLæs mereFoto: Søren Bidstrup. Og den skærpelse gør, at Alexander Sjöberg ser med større alvor på Kinas retorik. »Det her er en klar eskalering og et tydeligt signal til Trump: Kina vil ikke finde sig i det her,« siger han. Skærpelsen kan skyldes, at USA har gjort det tydeligt, at man fortsat ser Kina som sin hovedfjende. USA har eksempelvis ikke stoppet støtten til Taiwan, selvom man har stoppet eller mindsket den mange andre steder, og USA har netop indgået en aftale med TSMC, Taiwans største mikrochipproducent. »Alt det peger på, at USA fortsat vil være engageret i Stillehavet – og altså fortsat vil lægge et modtryk, når Kina presser på for at vinde indflydelse i regionen,« siger Sjöberg. Udover retorikken fastholder Kina også sine mål for den økonomiske vækst. Man mener altså ikke, at straftolden vil have nogen negativ indvirken på den kinesiske økonomi. Det kan, skriver økonomisk redaktør Ulrik Bie i en analyse, undergrave den europæiske økonomi. Detkan du læse mere om her. ",
        "metadata": {
            "source": "https://www.berlingske.dk/internationalt/korrespondent-kinas-seneste-retorik-er-en-klar-eskalering-over-for",
            "image_url": "https://berlingske.bmcdn.dk/media/cache/resolve/image_x_large/image/189/1897094/24904817-lin-jian-talsperson-for-kinas-udenrigsministerium.jpg",
            "publication_time": "Torsdag d. 06. marts 2025, kl. 16.17",
            "author": "Joachim Talbro Paulsen",
            "related_links": [],
            "attachments": []
        }
    }
}