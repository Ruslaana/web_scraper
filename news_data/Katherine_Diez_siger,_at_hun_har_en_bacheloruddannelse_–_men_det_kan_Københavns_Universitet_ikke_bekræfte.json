{
    "version": "1.0",
    "document": {
        "id": "https://www_berlingske_dk/kultur/katherine-diez-siger-at-hun-har-en-bacheloruddannelse-men-det-kan",
        "title": "Katherine Diez siger, at hun har en bacheloruddannelse – men det kan Københavns Universitet ikke bekræfte",
        "content": "Det har vakt stor opsigt, at den tidligere litteraturanmelder på Berlingske, Katherine Diez, er blevet beskyldt for at plagiere. Nu sår en aktindsigt også tvivl om hendes uddannelse. På det sociale netværksmedieLinkedInkan man læse, at Katherine Diez har en bachelor i dansk fra Københavns Universitet. Det skriver Katherine Diez selv på sin profil. Her har hun angiveligt læst fra 2015 til 2018. Katherine Diez' profil på LinkedIn.Fold sammenLæs mereFoto: Screenshot. Hun har også ved andre lejligheder angivet at have en bachelorgrad. Nu viser det sig, at ingen med navnet Katherine Diez har den uddannelse, som den markante kulturinfluencer og -personlighed hævder at have. I et svar på en aktindsigt, som Berlingske i lighed medugebladet Se og Hørhar indhentet, afviser Københavns Universitet nemlig, at nogen med navnet Katherine Diez eller Katherine Toft Diez, som er hendes fulde navn, har en bacheloruddannelse i dansk eller litteraturvidenskab. »Vi kan ikke bekræfte, at en person med et af disse navne har en bacheloruddannelse fra Københavns Universitet,« lyder det i universitets svar til Berlingske. Katherine Diez har blandt andet promoveret sig som bachelor i litteraturvidenskab hos influencerbureauet Endorse, som Diez tidligere har været tilknyttet. Hendes profil hos bureauet er nu blevet fjernet. Lars Nielsen, der er partner i Endorse, ønsker ikke at kommentere hvorfor.  Hun henviser i øvrigt selv til dette influencerbureau kaldet Endorse, hvor der står i hendes profil, at hun har en bachelor i Litteratur fra KU. Hun har læst dansk, ikke Litteraturvidenskab. Bare en lille pointe herfra.pic.twitter.com/IVEj0WsdOc Katherine Diez har også omtalt sig selv som bachelor i tidligere opslag på sociale medier: »Imidlertid har jeg aldrig påstået, jeg selv var højtuddannet med min bachelor,« skrev hun i et opslag påFacebook 8. september 2019. Københavns Universitet kan ikke svare på, om Katherine Diez har været indskrevet på en uddannelse ved universitet uden at færdiggøre den. Det har ikke været muligt at få en kommentar fra Katherine Diez selv trods gentagne forsøg. Berlingske har også spurgt Katherine Diez, om hun kan have taget sin bachelor under et helt andet navn. Hun er dog ikke vendt tilbage. Beskyldningerne om plagiat mod Katherine Diez har tiltrukket sig stor opmærksomhed, siden de begyndte at rulle i sidste uge. De begyndte på det sociale medie Reddit, indtil det Politiken-ejede medie Kulturmonitor som det første etablerede medie bragte historien. Katherine Diez anmeldte litteratur for Berlingske fra 2018 til 2022.Fold sammenLæs mereFoto: Oscar Scott Carl. Kulturmonitorbeskrev i første omgang, hvordan Katherine Diez tilsyneladende har kopieret tekstdele af alt fra amerikanske universitetsstuderendes opgaver til danske litteraturanmeldelser på sin Instagram-profil med knap 60.000 følgere – vel at mærke uden at kreditere ophavsmændene. Weekendavisenhar ligeledes i en gennemgang afsløret omfattende tilfælde af plagiat på Instagram. Magasinet Elle, hvor Katherine Diez var freelancer, har valgt at fjerne hendes tekster, blandt andet efter at have fundet et plagieret tekststykke i en artikel, oplyste chefredaktør Cecilie Ingdal søndag i programmet Presselogen på TV 2 News. Plagiatbeskyldningerne har ligeledes fået Berlingske til at iværksætte en ekstern undersøgelse af de klummer og anmeldelser, som Katherine Diez har skrevet for avisen. Det erden erfarne graverjournalist på TV 2, Niels Lykke Møller, der gennemgår teksterne. »Det er vigtigt at få fastslået, om der er foregået plagiat – og i givet fald i hvilket omfang. Det er mest fair over for Katherine Diez, at vi foretager en grundig og objektiv vurdering af sag, der allerede har fået konsekvenser for hende. Og det er i sagens natur det bedste for avisens troværdighed at få beskyldningerne undersøgt,« understreger Berlingskes kulturredaktør, Birgitte Borup. Katherine Diez er ikke længere tilknyttet Berlingske, hvor hun var freelancer fra 2018-2022. Anne Sophia Hermansen og Nathalie Ostrynski, der var kulturredaktører i den pågældende periode, er også stoppet på avisen. Anne Sophia Hermansen, der i sin tid ansatte Katherine Diez på Berlingske, har ikke ønsket at kommentere spørgsmålet om hendes uddannelse. Hun fortæller, at hun afventer resultatet af Berlingskes undersøgelse, inden hun vil udtale sig nærmere. Torsdag erkendte Katherine Diez selv, at hun ikke har overholdt reglerne. »Jeg har haft en uansvarligt, sløset, usystematisk arbejdsmetode, som har medført en række fejl, hvilket jeg dybt beklager,« lød deti et opslag på Instagram.  A post shared by Katherine Diez (@katherine_diez) Katherine Diez skrev videre, at hun ikke kunne udelukke, at der i hendes artikler, klummer, opslag og anmeldelser gennem tiden »kan findes andre tilfælde, hvor jeg skulle have kildehenvist uden at have gjort det«. De mange plagiatanklager har allerede fået konsekvenser. TilB.T. oplysermedicinalfirmaet MSD Danmark, hvor Katherine Diez siden oktober sidste år har været ambassadør, at man har besluttet at stoppe samarbejdet. »Det endte med at blive meget tydeligt, at Katherine Diez har været lige lovlig kreativ med kopiering af sine tekster, og vi har vores egen troværdighed at tænke på«, siger presseansvarlig Sofie Ustrup til B.T. Hos forlaget Gyldendal, hvor man tidligere har brugt Katherine Diez som betalt partner, er meldingen, at man ikke regner med at bruge influenceren til fremtidige samarbejder. Det siger marketingchef i Gyldendal, Ane Billeskov, tilDR. Det vides endnu ikke, hvornår Berlingskes undersøgelse er færdig. Berlingske har henover de seneste dage gentagne gange forsøgt at kontakte Katherine Diez for at få en kommentar til oplysningerne fra Københavns Universitet.Berlingske har kontaktet hende via mail, Instagram og sms, men hun er ikke vendt tilbage.",
        "metadata": {
            "source": "https://www.berlingske.dk/kultur/katherine-diez-siger-at-hun-har-en-bacheloruddannelse-men-det-kan",
            "image_url": "https://berlingske.bmcdn.dk/media/cache/resolve/image_x_large/image/175/1757344/24622113-katherine-diez-beskyldes-for-plagiat-berlingske-h.jpg",
            "publication_time": "Tirsdag d. 23. januar 2024, kl. 19.10",
            "author": "Signe Westermann Kühn",
            "related_links": [],
            "attachments": []
        }
    }
}