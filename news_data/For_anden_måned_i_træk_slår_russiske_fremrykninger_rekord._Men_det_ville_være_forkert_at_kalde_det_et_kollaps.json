{
    "version": "1.0",
    "document": {
        "id": "https://www_berlingske_dk/internationalt/for-anden-maaned-i-traek-slaar-russiske-fremrykninger-rekord-men",
        "title": "For anden måned i træk slår russiske fremrykninger rekord. Men det ville være forkert at kalde det et kollaps",
        "content": "Den seneste uge har været den måske værste i to år for Ukraine. De russiske tropper er trængt igennem de ukrainske forsvarslinjer i mindst fire forskellige områder på én gang. Nogle ukrainske officerer forsøger at italesætte det som en taktisk tilbagetrækning, der skal maksimere de russiske tab og minimere de ukrainske. Menandre er begyndt at taleom enreel risiko for ukrainsk kollaps. I nord er de ukrainske troppeformationer blevet skåret over i to ved Oskil-floden. I øst har de russiske tropper nu krydset kanalen ved Tjasiv Jar efter at have presset på i seks måneder. Syd for Pokrovsk har russerne på blot en uge indtaget Selydove. Det errelativt hurtigt for en by, der før krigen talte 23.000 indbyggere, bemærker Open Source-analytikerne Conflict Intelligence Team i deres seneste rapport. Og lidt længere mod syd har russerne allerede rykket erobret flere landsbyer nord for Vuhledar. Ukrainerne er på hælene, og russerne rykker så hurtigt frem, at de ikke kan nå at grave sig bedre ned, bemærker Open Source-analytikeren Emil Kastehelmi på X. »Der kan vente nogle farlige udviklinger forude,« skriver han.  The Russians recently launched a large offensive in eastern and southern Donetsk, on a 70 kilometers wide front.The attack has breached Ukrainian defences in just a few days in many areas, and there can be some dangerous developments ahead, which I’ll discuss in this thread. 1/pic.twitter.com/pHMCTz7mkt I oktober er de russiske styrkerrykket 478 kvadratkilometer frem, viser en analyse fra nyhedsbureauet AFP. Dermed overgår de akkurat resultatet for september på 477 kvadratkilometer, der ellers slog rekord for krigen. Til sammenligning erobrede Rusland i hele 2023 blot 584 kvadratkilometer. Det ville væreupræcist at kalde det et kollaps, vurderer Open Source-militæranalytikerne fra Conflict Intelligence Team i deres seneste opdatering. For det ville kræve, at Rusland kunne rykke frem uden betydelig modstand. Sådan er det ikke. Rusland går bare efter de svageste steder langs fronten, indtil Ukraine indsætter reserver, der kan bremse fremrykning. Det samme vil sandsynligvis nu ske i den sydlige del af Donetsk-regionen, hvorefter russerne så vil lede efter nye svage steder i forsvarslinjen. Den russiske taktik er lige så effektiv, som den er simpel. Den bygger på, at Ukraine nu har så lidt taktisk luftforsvar ved fronten, at russerne relativt uhindret kan flyveflere end 1.000 rekognosceringsdronerover ukrainsk territorium hver eneste dag, skriver den britiske militærekspert Jack Watling i Foreign Affairs. Det tvinger det ukrainske artilleri længere tilbage, hvilket igen tillader russerne at rykke deres artilleri længere frem. Herfra kan de så ramme dybt ind bag de ukrainske linjer, mens de prøver at få nye forsyninger og tropper frem til fronten og trætte enheder. Samtidig sender russerne mindre enheder af sted i konstante, hovedløse frontalangreb, der er dømt til at mislykkes. Men de tvinger ukrainerne til at afsløre deres stillinger, hvorefter russerne så kan indkalde flybomber over dem og tvinge dem på tilbagetog.  Vuhledar front:On Friday the Russians began large scale attacks towards Shakhtarske and Bohoiavienka.They gained ground quickly, advancing almost 7km towards Shakhtarske.These attacks were supported by large scale artillery and air bombardments.2/pic.twitter.com/HN1uZpYtoy Det koster russerne enorme tab af soldater og udstyr, men det er en pris, Moskva er villig til at betale. »Moskva satser tilsyneladende på, at de kan nå deres mål i Donbas til næste år,« skriver Jack Watling i Foreign Affairs. Men tabet af territorium er ikke Ukraines største problem, skriver The Economist. Det er til gengæld den konstante nedslidning af de ukrainske styrker, som de russiske fremrykninger vidner om. Selvom Rusland lider langt større tab,frygter amerikanske, europæiske og ukrainske embedsmænd ifølge mediet, at Ukraine knækker først. Der er ingen i øjeblikket, der taler om ukrainsk sejr. »Lige nu tænker vi mere og mere på, hvordan Ukraine kan overleve,« siger en kilde, der er med i planlægningen i det amerikanske forsvarsministerium til The Economist. Emil Rottbøll er Berlingskes Rusland-korrespondent",
        "metadata": {
            "source": "https://www.berlingske.dk/internationalt/for-anden-maaned-i-traek-slaar-russiske-fremrykninger-rekord-men",
            "image_url": "https://berlingske.bmcdn.dk/media/cache/resolve/image_x_large_vertical/image/185/1852352/24822891-topshot---this-handout-photograph-taken-on-october.jpg",
            "publication_time": "Torsdag d. 31. oktober 2024, kl. 07.34",
            "author": "Emil Rottbøll",
            "related_links": [],
            "attachments": []
        }
    }
}