{
    "version": "1.0",
    "document": {
        "id": "https://www_berlingske_dk/indland/motorvej-staar-til-at-blive-udvidet-men-ny-rapport-slaar-fast-traengslen",
        "title": "Motorvej står til at blive udvidet, men ny rapport slår fast: Trængslen vil fortsætte",
        "content": "De lange køer og store trængsel er allerede et problem på Øresundsmotorvejen. Men trafikken forventes kun at stige i fremtiden, skriver Sund & Bælt ien pressemeddelelse. Af samme grund besluttede et flertal i Folketinget som en del af Aftale om Infrastrukturplan 2035, at en udvidelse af Øresundsmotorvejen skulle undersøges. Nu viser det sig, at den forventede udvidelse ikke vil ændre på den store trængsel.Det skriver TV 2 Kosmopolmed henvisning til en nymiljøkonsekvensrapport fra Sund & Bælt. Samme rapport viser, at modellen for udvidelsen af motorvejen vil føre til cirka 1.700 færre støjpåvirkede boliger langs motorvejen. Det er dog primært på grund af en hastighedsnedsættelse til 90 kilometer i timen. Klimaaftrykket for selve anlægsfasen er estimeret til 40.000 ton CO₂. Den øgede mængde trafik i fremtiden forventes dog ikke at påvirke luftkvalitet og klimaet yderligere. Det er Trafikstyrelsen, der er myndighed for den offentlige høring af miljøkonsekvensrapporten, der løber indtil 8. december 2023. Det har længe været planen, at støjen på Øresundsmotorvejen skal dæmpes. I marts 2022blev et flertal af partierne på Københavns Rådhus enige om at sætte gang i et indledende arbejde hen mod et støjreducerende overdække på Øresundsmotorvejen. Her sagde Jens Kristian Lütken, der på det tidspunkt var politisk leder for Venstre i Københavns Kommune, at han »håber, at man med foranalysen kan finde nogle modeller til, hvordan man kan udarbejde og finansiere det her«. I juni i år lå resultaterne foranalysen klar. De delte projektet op i fire scenarier, der også havde vidt forskellige priser. Det billigste løber op i et beløb på 1,3 milliarder, mens det dyreste ifølge ingeniørvirksomheden vil lande på 3,7 milliarder kroner. Alle fire forslag sikrer, at området mellem Field's og Hotel Crowne Plaza bliver overdækket for at skabe en bedre sammenhæng i bydelen. Ingeniørvirksomheden skønner, at det vil tage mellem otte og 12 år at planlægge og gennemføre projektet. Du kan læse mere om defire scenarier her.",
        "metadata": {
            "source": "https://www.berlingske.dk/indland/motorvej-staar-til-at-blive-udvidet-men-ny-rapport-slaar-fast-traengslen",
            "image_url": "https://berlingske.bmcdn.dk/media/cache/resolve/image_x_large/image/172/1727128/24551585-trafik-vej-krsel-motorvej-bil-biler-k-bil.jpg",
            "publication_time": "Tirsdag d. 17. oktober 2023, kl. 14.55",
            "author": "Malte Møller Madsen",
            "related_links": [],
            "attachments": []
        }
    }
}