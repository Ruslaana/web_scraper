{
    "version": "1.0",
    "document": {
        "id": "https://www_berlingske_dk/kronikker/afstanden-mellem-pigers-og-drenges-karakterer-oeges-og-ministeriets",
        "title": "Afstanden mellem pigers og drenges karakterer øges – og ministeriets forklaringer holder ikke",
        "content": "Der er i den senere tid blevet skrevet en del om detforøgede karaktergab blandt piger og drengei grundskolen og blandt kvinder og mænd ved ungdomsuddannelserne. Udoverspecifikt rettede nyhedshistorier, der tager tendensen som deres afsæt, er der også lavet en del rapporter. Dansk Erhverv har udarbejdet enfor ungdomsuddannelserne,KLogUndervisningsministeriethar udarbejdet rapporter for udviklingen i grundskolen. Hertil har danske uddannelsesforskere som professor Ane Qvortrup arbejdet med udgangspunkt i udviklingen. Leder for Danmarks Institut for Pædagogik og Uddannelse ved Aarhus Universitet, Claus Holm, er som en del af enekspertgruppe nedsat af Undervisningsministerietkommet med en række anbefalinger til, hvordan man kan mitigere problemet. De konkluderer dog samtidig, at vi mangler forskning. Af de nævnte har flertallet ikke udtalt sig om årsagen, og de, som har, mener ikke, at der er et entydigt svar. Således skriver ministeriet ideres rapport af 2022: »Forskningen peger dog på en række forhold, der kan bidrage til en yderligere forståelse af det faglige gab. Det drejer sig eksempelvis om forskelle i drenge og pigers udvikling, socioemotionelle færdigheder, motivation, arbejdsindsats og opfattelse af uddannelse og læring. Det kan også dreje sig om socialiseringsprocesser, kønsspecifikke læringsstrategier og elever og læreres forskellige opfattelser af drenge og piger. Fremtidige analyser vil endelig med fordel kunne inddrage faktorer der kan give en rigere beskrivelse af undervisningsform, klasseledelse, ro i klassen mv., og dermed tilvejebringe en mere nuanceret beskrivelse af, hvorvidt der er en sammenhæng mellem undervisningspraksis og det faglige gab.« Hele affæren viser, hvordan seriøse, statistiske analyser og stor officiel bevågenhed kan gå fuldstændig fejl af et emne, fordi man ikke får inddraget alle de data, man har til rådighed. »Stigningen i karakterforskellen eksisterer kun i prøvekaraktererne,« skriver Alexander Gam Østergaard.Fold sammenLæs mereFoto: Emil Helms/Ritzau Scanpix. Kigger man på de offentligt tilgængelige data påuddannelsesstatistik.dk, som Undervisningsministeriet jo står bag, kan man for det første afvise alle de nævnte forklaringsmodeller i citatet fra UVM bare ved at notere sig, at stigningen i forskellen mellem drenge og pigers karakterer i grundskolen ikke eksisterer i standpunktskaraktererne. Hvis forklaringen handlede om kulturen, eleverne eller underviserne, så ville vi se karakterforskellen i alle karakterer, fordi både drenge og piger ville være generelt påvirkede. Stigningen i karakterforskellen eksisterer kun i prøvekaraktererne. I standpunktskaraktererne og i PISA-resultaterne er karaktergabet faktisk mindsket en smule (så jeg venter på rapporterne om, hvor godt det går med ligestillingen!) En anden ting, man kan notere sig, er, at alle førnævnte analyser starter efter implementeringen af de nye prøveformer i 2006. Før 2006 var karakterforskellen på 0,7 karakterpoint. I året for de nye prøver daler pigernes karakterer af en årsag, jeg ikke kender. Året efter, i 2007, implementeres den nye karakterskala, og alle institutioner, både grundskole og ungdomsuddannelser, viser sig at ligge under gennemsnittet, fordi karakteren 13 på den gamle skala kun blev anvendt ved særlige lejligheder. Hele perioden fra 2007 og frem til 2015 er således karakteriseret ved den omdiskuterede karakterinflation, hvor landets undervisere skal trænes i at give flere 12-taller. I den sammenhæng stiger karaktergabet fra at være lavt i 2006 og 2007 til at være på cirka samme niveau igen i 2015, som der var før 2006. I 2018 og 2019, før de store udsving, der kommer i Corona-årene (på grund af manglende prøver og erstatning med oppustede standpunktskarakterer), stiger karaktergabet over niveauet fra før 2006. Dette passer med, somUndervisningsministeriet har rapporteret, at mængden af grundskoleelever fra specialtilbuddene (hvor der er flest drenge), der tager 9.-klasses afgangsprøver, stiger de år, fordi man iværksætter forskellige tiltag for at få flere af de elever til prøve og at forbedre rapportering. »Igen er det dog ikke nogle af ministeriets forklaringer, der virker plausible. Hvorfor skulle 'kønsspecifikke læringsstrategier' eksempelvis være anderledes i dag end tidligere?« spørger kronikøren.Fold sammenLæs mereFoto: Janus Engel/Ritzau Scanpix. De to til tre procent flere drenge (af alle elever) fra specialtilbuddene er fagligt svage og trækker drengenes prøvesnit ned de år. Man kan i den sammenhæng også se for de år, at karaktergabet øges, fordi drengenes karaktersnit falder og ikke omvendt. Man kan ikke se udviklingen på standpunktskaraktererne, fordi der ikke var lignende tiltag for almindelig karaktergivning samtidig. Hos ungdomsuddannelserne stiger karaktergabet både i standpunkt og prøvekarakterer. Det er, fordi udviklingen her er på grund af en generel tendens. Igen er det dog ikke nogle af ministeriets forklaringer, der virker plausible. Hvorfor skulle »kønsspecifikke læringsstrategier« eksempelvis være anderledes i dag end tidligere? Påuddannelsesstatistik.dkkan man se, hvis man leder lidt, hvad dimittender fra ungdomsuddannelserne fik i karaktergennemsnit ved afgangsprøverne i 9. klasse. Det vil sige, at vi kan se, hvor alle de højest præsterende elever fra grundskolen tog hen og færdiggjorde en ungdomsuddannelse. Her finder vi, at det forøgede karaktergab mellem mænd og kvinder forklares ved at kigge på fordelingen af mænd og kvinder fra grundskolen til ungdomsuddannelserne. Det er klart, at når alle de fagligt dygtige kvinder kommer ind på STX, HHX, HTX og HF i højere grad end de fagligt dygtige mænd eller de kvinder, som ligger under gennemsnit, så stiger karaktergabet. Af alle, der kom til STX fra grundskolen med et snit under syv, var omkring 62 procent kvinder i 2011. I 2023 var andelen faldet til 52 procent. Samtidig er karaktergabet steget fra 0,4 til 0,6. Korrelationen mellem de to udviklinger er 0,9 (et er det højeste). Det betyder, at når procentandelen af kvinder med et snit under syv fra grundskolen ved en given ungdomsuddannelse skifter, så er der etlignende skift i karaktergabetmellem dimittender fordelt på mænd og kvinder. Samme udvikling ser man ved alle ungdomsuddannelserne, dog med nogle få komplikationer ved HTX, hvor andelen af kvinder i det hele taget er steget rigtig meget over årene. Årsagen til stigningen i karaktergabet ved ungdomsuddannelserne er altså, hvad end der har påvirket fordelingspolitikken i perioden. Det er uddannelsespolitisk. For hver eneste forklaringsmodel foreslået af Undervisningsministeriet og andre uddannelsesforskere, der vedrører generelle faktorer som forskelle i kultur, elever eller undervisere, finder vi altså meget mere håndgribelige og simple uddannelsespolitiske forklaringer i de data og rapporter, som ministeriet selv har gjort tilgængelige. Alexander Gam Østergaard er underviser i historie og informatik ved Det Blå Gymnasium Vestfyn ",
        "metadata": {
            "source": "https://www.berlingske.dk/kronikker/afstanden-mellem-pigers-og-drenges-karakterer-oeges-og-ministeriets",
            "image_url": "https://berlingske.bmcdn.dk/media/cache/resolve/image_x_large/image/182/1829884/24780196-en-ny-karakterskala-skal-vre-s-forskellig-fra-d.jpg",
            "publication_time": "Tirsdag d. 27. august 2024, kl. 20.06",
            "author": null,
            "related_links": [],
            "attachments": []
        }
    }
}