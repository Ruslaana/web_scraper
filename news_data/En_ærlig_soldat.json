{
    "version": "1.0",
    "document": {
        "id": "https://www_berlingske_dk/boganmeldelser/en-aerlig-soldat",
        "title": "En ærlig soldat",
        "content": "Den fortæller om en almindelig ung soldat, der tager til Afghanistan og kommer hjem rigere på erfaring og fattigere på en kæreste. Mere almindeligt bliver det næppe. Vi hører om en soldat, der græder. Som »fryser« under kamphandling. Han må begrave to gode venner, og kommer hjem med psykiske stresssymptomer. Men som alle gode historier synes den at pege mod en lykkeligere fortsættelse i det civile. Desværre har forfatteren valgt den sproglige form, som er almindelig for soldaterbøger i disse år. Kunstigt dramatiseret i en form, som går ud over troværdigheden, som når Jacob citerer sig selv for at råbe »Fuck hvor var det vildt« efter en lille træfning. Var det sådan, han råbte? Råbte han i det hele taget? Men vil man møde en almindelig ung soldat i Afghanistan, er bogen et godt valg.",
        "metadata": {
            "source": "https://www.berlingske.dk/boganmeldelser/en-aerlig-soldat",
            "image_url": "https://berlingske.bmcdn.dk/media/cache/resolve/image_x_large/image/42/426949/4565483-en-rlig-soldat.jpg",
            "publication_time": "Torsdag d. 06. oktober 2011, kl. 22.30",
            "author": null,
            "related_links": [],
            "attachments": []
        }
    }
}