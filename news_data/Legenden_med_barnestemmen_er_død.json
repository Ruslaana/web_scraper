{
    "version": "1.0",
    "document": {
        "id": "https://www_berlingske_dk/kultur/legenden-med-barnestemmen-er-doed",
        "title": "Legenden med barnestemmen er død",
        "content": "USA: Den amerikanske jazzsanger Jimmy Scott, kendt for sin lyse stemme og lave statur, er død i en alder af 88 år. Scott indledte sin karriere under navnet Little Jimmy Scott i slutningen af 1940erne og samarbejdede med stjerner som Charlie Parker og Ray Charles. I 1960erne var der dog ikke længere interesse for den diminutive sanger, der i stedet fandt civilt arbejde i hjembyen Cleveland. 30 år senere, i starten af 90erne, fik offentligheden atter øjnene op for Scotts unikke sang og stil. Han udgav flere succesrige plader, medvirkede i kultserien Twin Peaks og optrådte med prominente navne som Elton John, Lou Reed, Michael Stipe and Sting. Jimmy Scott, der led af en arvelig sygdom, som bremsede hans fysiske udvikling i en tidlig alder, døde i sit hjem i Las Vegas. BNB ",
        "metadata": {
            "source": "https://www.berlingske.dk/kultur/legenden-med-barnestemmen-er-doed",
            "image_url": "https://berlingske.bmcdn.dk/media/cache/resolve/image_x_large_vertical/image/29/294723/7441922-file-switzerland-jimmy-scott-obit.jpg",
            "publication_time": "Lørdag d. 14. juni 2014, kl. 19.41",
            "author": null,
            "related_links": [],
            "attachments": []
        }
    }
}