{
    "version": "1.0",
    "document": {
        "id": "https://www_berlingske_dk/rejser/check-in-eastern-oriental-hotel",
        "title": "Check-in: Eastern & Oriental Hotel",
        "content": "De hvide bygninger, der ligger lige ud til havet, emmer af historie som datidens og Østens andre store hoteller. Se også:Kompromisløs forkælelse i Malaysia Hotellet er bygget i 1885 af de armenske Sarkies-brødre, der blev kendt for deres kæde af luksushoteller i Sydøstasien: Raffles iSingaporeog The Strand iRangoon. Hotellet, som blev kaldt »det førende hotel øst for Suez«, havde flere end 100 værelser – heraf 40 med eget badeværelse med både varmt og koldt vand og egen telefon. Med sin 275 meter lange facade mod havet blev det også kaldt »verdens længste hotel«. Uagtet dette er hotellet udvidet yderligere med en hel ny fløj med suiter med altaner. Men stilen fra det oprindelige hotel er intakt og driften ligeså – fra den tropeklædte (med hjelm og sportsstrømper) tjener, der åbner bildøre og byder velkommen, til den store lobby med de store bløde lænestole, hvor der serveres Five O’Clock Tea under det kuppelformede loft. Det er ikke svært at se fortidens prominente gæster Noel Coward, Rudyard Kipling og Somerset Maugham sidde her. Er store. Mit i »Herritage Wing« er 14-15 meter langt. Man kommer ind i en entre/gang. På venstre hånd er det dobbeltdøre ind til et stort badeværelse. Her er ternet gulv med store sorte og hvide fliser, stort badekar langs modsatte væg og håndvaske ved hver endevæg, hvor der i hjørnerne er henholdsvis bruseniche og toiletrum. I soveafdelingen er der en kingsize seng med højt hovedgærde og hjørnestolper. En væg med en stor buet åbning er rumdeler ind til et stuearrangment ved vinduerne til havet. Skrivebord med stol, tv-møbel, lille bord med udstyr til at lave te og kaffe, en stor plysset sofa, lænestol og sofabord på et rødmønstret tæppe på det mørke trægulv. Væggene er beige, og der er en stor vifte i loftet. Den historiske stil er gennemført og søgt bevaret ned til de oprindelige gamle roset-kontakter i gangen. Der er i alt 100 værelser og suiter på mellem 57 og 522 kvadratmeter i »Herritage Wing«, og 139 værelser med altaner plus syv penthouse-suiter i en helt ny tilbygning, »Victory Annexe«. Restaurant Sarkies Corner, som også har servering udendørs. Her er morgenmadsbuffeten. Restauranten fra 1885 har »fine dining«, og The Bakery i tilknytning til Sarkies Corner har servering af kaffe og friskbagte kager. Desuden er her Farquhar’s Bar i traditionel britisk pub-stil med mørke træpaneller på væggene og dybe læderstole og en stilbrydende fladskærm hængende midt i det hele, som viser fodbold, samt Deck Bar ved poolen. Hotellet tilbyder gratis yogaundervisning ved poolen to gange om ugen, og en gang om ugen er der kokkekursus, hvor deltagerne først er på det nærliggende Chowrasta Wet Market for at inspicere råvarerne til de traditionelle malaysiske retter, der skal fremstilles senere. Ligger i den gamle bydel, som for et par år siden blev optaget på UNESCOs verdensarvsliste, og i gåafstand fra seværdighederne: templer, moskeer, kirker og gader med traditionelle shop-houses fra forskellige tidsaldre og byggestil. Beliggende i første række til havet higer man efter en altan eller i det mindste en balkon i den gamle del af hotellet. Men de historiske bygninger må ikke ændres, og dengang for hundrede år siden var man ikke til altaner. Man må nøjes med bølgernes beroligende lyde gennem et åbent vindue – eller hotellets have- og poolanlæg ud mod havet. Fra ca. 2.400 kr. for et dobbeltværelse inkl. morgenmad. e-o-hotel.com  Se også:Kulturarven smuldrer i Malaysia   ",
        "metadata": {
            "source": "https://www.berlingske.dk/rejser/check-in-eastern-oriental-hotel",
            "image_url": "https://berlingske.bmcdn.dk/media/cache/resolve/image_x_large/image/36/362702/6878062-rejseliv-imported-photo.jpeg",
            "publication_time": "Lørdag d. 23. juni 2012, kl. 05.15",
            "author": "Judith Betak",
            "related_links": [],
            "attachments": []
        }
    }
}