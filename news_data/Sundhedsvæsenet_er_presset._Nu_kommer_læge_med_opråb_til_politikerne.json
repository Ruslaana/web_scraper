{
    "version": "1.0",
    "document": {
        "id": "https://www_berlingske_dk/synspunkter/sundhedsvaesenet-er-presset-nu-kommer-laege-med-opraab-til-politikerne",
        "title": "Sundhedsvæsenet er presset. Nu kommer læge med opråb til politikerne",
        "content": "I disse tider er det de færreste forundt at være arbejdsløse. Beskæftigelsen er historisk høj, og vores politikere kan ikke stoppe med at fremhæve, hvor godt det går med dansk økonomi. Vi har aldrig været rigere. Samtidig er det nok ikke gået den gængse danskers næse forbi, at vores sundhedsvæsen er under et enormt pres. Operationer bliver udsat i månedsvis,møgsagerhober sig op, og en stor andel danskeretror ikke, at sundhedsvæsenet er bedre om fem år. Regeringen har forsøgt at løse problemet ved atoptage flere studerendepå landets medicinstudier. Herved kan vi på sigt uddanne flere speciallæger. Inden man bliver speciallæge, skal man dog kvalificere sig. I denne periode falder man under kategorien yngre læge. Man skal kravle, før man kan gå. Desværre beretter flere yngre læger nu omarbejdsløshedefter endt klinisk basisuddannelse – den tidligere turnus. Dette skyldesansættelsesstop i sundhedsvæsenet, som forhindrer hospitaler i at slå nye stillinger op på trods af en akut mangel på arbejdskraft og et stort antal kvalificerede ansøgere. Flere kollegaer fortæller, at de ikke kan finde ansættelse, selvom de søger bredt både geografisk og fagligt. Nogle er endda blevet så desperate, at de overvejer at sabotere afslutningen på deres basisuddannelse for at kunne blive i denne stilling og dermed undgå ledighed. Samtidig er arbejdsvilkårene for dem, der faktisk har et job, langt fra holdbare.Udbrændthed og stresser velkendte fænomener blandt yngre læger, som dagligt kæmper med overbelastning og personalemangel. Fra politisk hold er der ingen tvivl om, at dette er en benhård prioritering. Man har bevidst valgt, at uddanne læger til arbejdsløshed i håbet om at kunne tvinge dem ud i specialer og geografiske områder, der traditionelt har haft lav tilslutning. Det er med andre ord pisken frem for guleroden. Dette er problematisk af flere årsager. For det første bryder det med den samfundskontrakt, der siger, at vi ikke uddanner til arbejdsløshed. En uddannelse skal kvalificere til et job – ikke til en plads i jobcentret. For det andet bygger strategien på en fejlagtig opfattelse af lægegerningen som et kald, hvor læger forventes at ofre privatliv, familieliv og fleksibilitet for at udøve deres erhverv. Denne tankegang trives ikke længere blandt yngre læger. Tværtimod vokser skepsissen over for et arbejdsliv i det offentlige, og flere og flere overvejeret skifte til den private sektor, hvor både løn og arbejdsvilkår er markant bedre. Konsekvensen af denne politik er klar: Vi risikerer at uddanne en generation af læger, som aldrig bliver speciallæger, fordi de enten ikke kan finde uddannelsesstillinger eller fristes af bedre vilkår i den private sektor. Det er en kortsigtet strategi, vi ganske enkelt ikke har råd til. Danmark står allerede over for enmassiv mangel på speciallægeri de kommende år, og presset på sundhedsvæsenet vil kun vokse. Hvis vi ikke formår at fastholde yngre læger i det offentlige sundhedsvæsen, vil vi om få år stå i en endnu mere alvorlig krise, hvor vi mangler de speciallæger, vi så desperat har brug for. Det er på tide, at politikerne indser, at løsningen på sundhedsvæsenets udfordringer ikke er at presse yngre læger ud i desperation men at skabe ordentlige arbejdsvilkår og en klar vej til specialisering. Vi har brug for flere kvalificerede læger, ikke flere ansættelsesstop. Aske Wulff Helge er læge og molekylærbiolog ",
        "metadata": {
            "source": "https://www.berlingske.dk/synspunkter/sundhedsvaesenet-er-presset-nu-kommer-laege-med-opraab-til-politikerne",
            "image_url": "https://berlingske.bmcdn.dk/media/cache/resolve/image_x_large_vertical/image/190/1904401/24918730-arkiv-bispebjerg-hospital-lge-fotograferet-den.jpg",
            "publication_time": "Fredag d. 28. marts 2025, kl. 18.10",
            "author": null,
            "related_links": [],
            "attachments": []
        }
    }
}