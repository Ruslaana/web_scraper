{
    "version": "1.0",
    "document": {
        "id": "https://www_berlingske_dk/usa/uhyggelige-billeder-skraemmer-laeger-er-det-her-den-dummeste-sport-nogensinde",
        "title": "Uhyggelige billeder skræmmer læger. Er det her den dummeste sport nogensinde?",
        "content": "Udsendelsen har kun været i gang i to minutter. Og så bliver det rigtig ubehageligt. Deltageren Chris Kennedy får en lussing af en anden verden og går direkte i gulvet. Hans underarme rejser sig i en mærkelig forkrampet positur, og hans fingre vrider sig unaturligt – posituren kaldes »fencing response«. Det er tydeligt tegn på alvorlig hjernerystelse, en indikator formulig hjerneskade. To officials holder Chris Kennedys nakke stabilt, mens hans blik flakker, og øjnene ruller bagover. »Du blev slået ud,« siger den ene official, da Kennedy begynder at vågne. »Slået ud af hvad,« siger han tydeligt konfus. »Kæmpede jeg?«  This is so sad. Note the fencing posture with the first brain injury. He may never be the same.@danawhite&@TBSNetworkshould be ashamed. Pure exploitation. What's next, \"Who can survive a stabbing\"?pic.twitter.com/jTENpUmJDd Det er svært at sige, om Chris Kennedy egentlig kæmpede. Han deltog i »Power Slap« – en kampsport og et reality-tv-koncept, der er blevet det mest omdiskuterede program på amerikansk tv. Det går ganske simpelt ud på, at mænd – og enkelte kvinder – forsøger at slå hinanden ud med lussinger. Neurologer advarer om, at det kan forårsage alvorlige hjerneskader og frygter, at det meget snart går helt galt. »Det er kun et spørgsmål om tid, før denne sport resulterer i et slag, der slår én ihjel,« advarer neurologi-professoren Nikos Evangelou imediet The Conversation. Power Slap kører over skærmen hver onsdag aften på kabel-tv-kanalen TBS. Det begynder med en advarsel om voldsomme billeder. Og ganske rigtigt: I de første tre afsnit ser man flere deltagere blive slået kortvarigt bevidstløse og tumle rundt på scenen med dét, der ligner hjernerystelser. Reglerne er simple: Deltagerne er delt op i fire vægtklasser. Dem, der vinder flest kampe, skal kæmpe i en pay per view-finale i Las Vegas i begyndelsen af marts.  Watch#PowerSlap: Road to the Title TONIGHT at 10pm ET/PT on TBS!Russel Rivero slapped him to SLEEPpic.twitter.com/qtinZYzgRo Bag konceptet står milliardæren Dana White. Han plejer at vide, hvad seerne vil have. White er præsident for kampsportsorganisationen Ultimate Fighting Championship (UFC), der må tilskrives en stor del af æren for, at kampsporten Mixed Martial Arts (MMA) – eller Ultimate Fighting – er en af verdens hurtigst voksende sportsgrene. Dana White forstod, at MMA kunne stjæle markedsandele fra boksesporten, fordi den er hurtigere og simplere, og fordi knockouterne ofte er mere spektakulære. MMA-videoergør sig bedrei de sociale mediers opmærksomhedsøkonomi end taktiske boksekampe. Dana White adskiller to af MMA-sportens levende legende; Khabib Nurmagomedov og Conor McGregor.Fold sammenLæs mereFoto: John Locher/AP/Ritzau Scanpix. Med Power Slap-konceptet har Dana White skåret kampsport helt ind til benet. Kun knockout-slaget er tilbage. »For nogle år siden begyndte jeg at se videoer fra nogleslapping-konkurrencer i Polen og Rusland. Jeg var tændt med det samme,« fortæller Dana White i første afsnit af »Power Slap«: »Jeg kunne, at nogle af videoerne havde op mod 350 millioner visninger.« Den berømte YouTube-streamer Moistcr1tikal har i et par årdelt videoeraf især østeuropæiske slapping-konkurrencer, og publikummet har vist sig enormt: Det er dumt, men vi kan ikke kigge væk. Dana White ser en ny guldkalv. Læger og andre kampsportsudøvere ser en potentiel dødsfælde. Den amerikanske boksepromotor Lou DiBella har kaldt Power Slap-turneringen for »organiset hjerneskade«. Når det får sendetid på landsdækkende tv, er det et tegn på, at det amerikanske »samfund smuldrer«, skriver han på Twitter. Talrige læger kritiserer, at delstaten Nevada – hvor turneringen afholdes – har godkendtpower slappingsom en officiel sportsgren.  One and DONE Mitchell Sipe doesn't even need a practice swing for this KO![#PowerSlap: Road to the Title airs every Wednesday at 10 pm ET/PT on TBS ]pic.twitter.com/p9B7qIgT6X »Du ser deltagerne besvime efter ét slag. Det, man ser, er en hjernerystelse. En hjerneskade,« siger Nitin Agarwal, neurokirurg fra Washington University School of Medicine, tilThe Washington Post. Efter sådanne slag bør man gennemgå en hjernescanning og en CT-scanning, anbefaler han: »Jeg ville i disse tilfælde ikke være overrasket over at observere synlig skade på hjernen.« Den forhenværende wrestler og nuværende neuroforsker Chris Nowinski arbejder i dag for at forhindre hjerneskader i amerikansk sport. Han frygter, at deltagere som Chris Kennedy aldrig bliver den samme igen efter en knockout. »Hvad bliver det næste? Hvem kan overleve et knivstikkeri?«skriver han på Twitter. Dana White – som selv for nylig er blevet filmet slå sin hustrupå en natklub– forsvarer sin kampsport. Boksere tager imod 300-400 slag i en kamp, mens Power Slap-deltagerne kun tager imod tre, siger han. Men boksere kan afbøde slagene og forsøge at beskytte sig selv, modargumenterer kritikerne. Power Slap'erne bliver diskvalificeret, hvis de forsvarer sig. Rumænske Sorin Comsa blev slået til ukendelighed, da han vandt en turnering i hjemlandet.&nbsp;Fold sammenLæs mereFoto: Foto via Twitter/Matysek. Nogle læger påpeger, at slagene i hovedet over tid øger risikoen for kronisk hjerneskade, gradvis nedbrydning af nervesystemet og demens. Andre frygter, at det er et spørgsmål om tid, før nogen dør på scenen i Las Vegas. »De fleste neurologer og neurokirurger har set, at nakkearterierne kan rives over af et slag,«skriver neurologi-professorenNikos Evangelou. »Nogle ofre har svage arterier. Andre er bare uheldige med, hvordan hovedet og nakken roterer ved et slag.« I 2021 døde den 46-årige polak Artur Walczak, efter at han blev slået bevidstløs i en polsk slapping-konkurrence. Hans nervesystem blev så beskadiget, at flere af hansorganer satte ud. Man kan undre sig over, at der kan rekrutteres deltagere til Power Slap. Deltagerne får 13.000 kroner for at deltage i en kamp og det dobbelte, hvis de vinder,skriver Daily Mail. Ikke alverden for at risikere en hjerneskade. Men læg dertil, at man kommer på tv og kan vinde den mulige titel som USAs første Power Slap-vinder. »Det er den største chance i mit liv,« siger den kvindelige deltager Sheena Bathory – med kælenavnetThe Hungarian Hurricane– inden hun klapper sin modstander så konfus, at hun slår en kolbøtte på gulvet.  In MMA, Boxing or any other combat sport a fight is stoped when a fighter “can’t intelligently defend themselves.”These people aren’t allowed to intelligently defend themselves from the start. It’s in the rules.pic.twitter.com/R5NLJq58B5 I første afsnit lover Dana White deltagerne, at »Power Slap« vil blive »en livsændrede oplevelse« for dem. Lægerne frygter, at han får ret. ",
        "metadata": {
            "source": "https://www.berlingske.dk/usa/uhyggelige-billeder-skraemmer-laeger-er-det-her-den-dummeste-sport-nogensinde",
            "image_url": null,
            "publication_time": "Søndag d. 12. februar 2023, kl. 20.46",
            "author": "Mikkel Danielsen",
            "related_links": [],
            "attachments": []
        }
    }
}