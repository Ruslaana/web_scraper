{
    "version": "1.0",
    "document": {
        "id": "https://www_berlingske_dk/videnskab/paaskegul-italiensk-charme",
        "title": "Påskegul italiensk charme",
        "content": "På \"History\" findes en fin præsentation af Uffizi Gallery, men det er under \"Guide\", man får den lange, udførlige præsentation af museet i Firenze. Her er alt det praktiske såsom åbningstider, adgangspriser og de forskellige guidede ture, man kan deltage i. Som i de fleste gode apps er der link til Google Maps, så man kan se, præcis hvor galleriet er placeret. Det er en fin funktion, men desværre har man fjernet \"vis vej\", så helt nemt skal det ikke være at finde frem. Det mest besynderlige ved applikationen er \"Camera\". Med den kan jeg tage et billede og få applikationens lysebrune og påskegule design som indramning af mit foto. Herefter kan jeg finde det under applikationens \"Favoritter\", men jeg kan ikke sende det til mine venner eller dele det på sociale medier, som ellers ville have været en sjov og oplagt funktionalitet. Jeg finder det, jeg skal bruge, men appen fra museet, der ellers imponerer med værker af Botticelli og Leonardo da Vinci, er ikke imponerende i sig selv. App:Uffizi Gallery in Florence Udgiver:Egate IT Solutions Pris:18 kr. Findes kun til iPhone INFOshop:Danskerne: Julen er den vigtigste tradition",
        "metadata": {
            "source": "https://www.berlingske.dk/videnskab/paaskegul-italiensk-charme",
            "image_url": "https://berlingske.bmcdn.dk/media/cache/resolve/image_x_large/image/71/715029/4471065-uffizi.jpg",
            "publication_time": "Fredag d. 02. september 2011, kl. 12.54",
            "author": null,
            "related_links": [],
            "attachments": []
        }
    }
}