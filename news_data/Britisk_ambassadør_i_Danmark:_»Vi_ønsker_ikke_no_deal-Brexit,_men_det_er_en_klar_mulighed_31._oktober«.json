{
    "version": "1.0",
    "document": {
        "id": "https://www_berlingske_dk/europa/britisk-ambassadoer-i-danmark-vi-oensker-ikke-no-deal-brexit-men-det-er-en",
        "title": "Britisk ambassadør i Danmark: »Vi ønsker ikke no deal-Brexit, men det er en klar mulighed 31. oktober«",
        "content": "Nu betragter briterneno deal-Brexit som en »klar mulighed« og en sandsynlig udgang. Ved udgangen af oktober, om lidt over to måneder, trækker premierminister Boris Johnson Det Forenede Kongerige Storbritannien og Nordirland ud af EU, og som situationen er nu, vil bruddet ske i den hårdest mulige form uden nogen form for aftale med de tilbageværende 27 EU-medlemslande. Den såkaldte skilsmisseaftale, som EU gennem to år forhandlede sig frem til med den tidligere konservative premierminister, Theresa May, betragter den nuværende regering som »udemokratisk« og »uacceptabel«. Den aftale er nu historie, og det vil være at gøre grin med det britiske parlament at holde fast i den, siger den britiske ambassadør for Danmark, Dominic Schroeder, i et interview med Berlingske. »Min premierminister har gjort det fuldstændigt klart, at vi vil forlade EU 31. oktober,« fastslår ambassadøren. »Målet er at få en aftale. Men hvis vi ikke kan få en aftale, så vil vi få no deal-Brexit. Det er ikke, hvad vi ønsker, men det kan ske.« Det er budskabet fra Boris Johnson, som han de seneste uger har gentaget igen og igen over for den britiske befolkning. Nu sender den britiske ambassadør samme utvetydige budskab til danskerne fra ambassadør-residensen på Østerbro, der ligger sammen med resten af den britiske ambassade, og hvor de store, hvide bygninger på den prominente adresse symbolisererbriternes særdeles nære bånd til Danmarkgennem flere århundreder.  Den forbindelse kan blive alvorligt testet, når briterne forlader det europæiske fællesskab, mens danskerne forbliver medlem af EU. Briterne og danskerne trådte sammen ind i det daværende EF for 46 år siden, men Dominic Schroeder håber, at de særlige dansk-britiske bånd kan holde til at stå på hver sin side. »Jeg håber, at detikke vil påvirke vores forhold. Vi har bånd, der strækker sig mere end 1.000 år tilbage, selv om det måske er lidt flot at sige, at kong Knud, som vi kalder kong Canute, ankom på en handelsmission i 1016. Måske bør man hellere kalde det en påtvungen aftale. Vi har oplevet fælles fremgang i årene i EU, men de fælles bånd består og har en meget længere historie. Jeg får ingen signaler fra dansk erhvervsliv, danske politikere, danske akademiske institutioner om, at de mener, at det vil ændre sig.« »Vi har for mere end 20 milliarder euro bilateral handel mellem Danmark og UK hvert år. Danmark er den 15. største kilde til udenlandsk direkte investering i UK. Den forbindelse håber vi fortsætter,« siger den britiske ambassadør Dominic Schroeder.Fold sammenLæs mereFoto: Thomas Lekfeldt. Eksempelvis fødevarer og shipping er danske sektorer med store interesser i Storbritannien. Kan den britiske regering garantere, at dansk erhvervsliv vil kunne eksportere og arbejde i Storbritannien på samme vilkår som nu? »De vil jo åbenlyst ikke være de samme, fordi Det Forenede Kongerige ikke længere vil være medlem af det indre marked og toldunionen, men i de kommende dage møder jeg ledende personer fra de sektorer i Danmark. Vi vil sige til dem, at vi vil gøre alt for at bevare de betingelser, der har gjort dem i stand til at investere i et marked med 65 millioner forbrugere, der er baseret på regler og love og med høje standarder for sundhed og sikkerhed og de ansattes rettigheder. Vi har for mere end 20 milliarder euro bilateral handel mellem Danmark og UK hvert år. Danmark er den 15. største kilde til udenlandsk direkte investering i UK. Den forbindelse håber vi fortsætter.« Den helt store knast mellem den nuværende britiske regering og EU er det såkaldtebackstoptil at sikre en fortsat åben grænse mellem Nordirland og Irland. Det eret centralt elementi den aftale, som EU forhandlede på plads med Theresa May, men som er blevet nedstemt hele tre gange i Underhuset og førte til, at hun måtte forlade posten som premierminister. Det er et ultimativt britisk krav at droppe det backstop, fastslår den britiske ambassadør. »Regeringen betragter det som udemokratisk. Det vil betyde, at UK på ubestemt tid fortsat vil være underlagt love og skatter, der bliver pålagt os udefra, fra Den Europæiske Union, når vi ikke længere er et EU-medlem. Og det vil helt klart begrænse friheden for den nordirske befolkning.« EU og Danmark kan sige, at back-stop’et ikke er blevet påduttet briterne. Det er resultatet af en forhandling med en folkevalgt britisk premierminister gennem to år. Betyder det ikke noget? »Ja, det er rigtig, men man skal huske, at aftalen, inklusive back-stop’et, der var i centrum af aftalen, er blevet afvist tre gange af det britiske parlament. Det kan ikke lade sig gøre at sende den tilbage til parlamentet. Det vil være at gøre grin med det, som parlamentet har besluttet. Så den aftale er nu historie. Som min premierminister og denne regering ser det, skulle back-stop’et aldrig have været en del af den aftale. Det burde være en del af forhandlingerne med EU om briternes fremtidige forhold.« FAKTAHvad er det nordirske backstop?Kort fortalt: Det er en slags toldunion mellem Nordirland og det øvrige EU – men potentielt uden det øvrige Storbritannien.Backstop'et var et krav fra EU i forhandlingerne om udmeldelsesaftalen.Theresa May og hendes regering forhandlede sig i 2018 frem til en udmeldelsesaftale med EU, hvor backstop'et indgår.Nordirland var indtil 1998 gennem en slags borgerkrig, som kostede omkring 50.000 dræbte og sårede. Konflikten blev stoppet med en fredsaftale, hvor irerernes og briternes fælles medlemskab af EU var et centralt udgangspunkt.EU ser backstop'et som afgørende for, at man kan garantere overholdelsen af fredsaftalen for Nordirland.Fredsaftalen garanterer åbne grænser, giver adgang til dobbelt britisk-irsk-statsborgerskab og har sikret fred i Nordirland.Den irske regering har sagt, at det er en hovedprioritet at bevare backstop'et i aftalen.Den britiske regering er klar til at garantere en fortsat åben grænse, men i EU mener man, at en åben grænse uden betingelserne i backstop'et vil slå hul i EUs indre marked og give briterne en bagindgang til EUs handelssamarbejde.FOLD UD Kort fortalt: Det er en slags toldunion mellem Nordirland og det øvrige EU – men potentielt uden det øvrige Storbritannien. Backstop'et var et krav fra EU i forhandlingerne om udmeldelsesaftalen. Theresa May og hendes regering forhandlede sig i 2018 frem til en udmeldelsesaftale med EU, hvor backstop'et indgår. Nordirland var indtil 1998 gennem en slags borgerkrig, som kostede omkring 50.000 dræbte og sårede. Konflikten blev stoppet med en fredsaftale, hvor irerernes og briternes fælles medlemskab af EU var et centralt udgangspunkt. EU ser backstop'et som afgørende for, at man kan garantere overholdelsen af fredsaftalen for Nordirland. Fredsaftalen garanterer åbne grænser, giver adgang til dobbelt britisk-irsk-statsborgerskab og har sikret fred i Nordirland. Den irske regering har sagt, at det er en hovedprioritet at bevare backstop'et i aftalen. Den britiske regering er klar til at garantere en fortsat åben grænse, men i EU mener man, at en åben grænse uden betingelserne i backstop'et vil slå hul i EUs indre marked og give briterne en bagindgang til EUs handelssamarbejde. Siger du, at den tidligere premierminister rent faktisk forhandlede sig frem til en udemokratisk aftale? Hvorfor stemte den nuværendepremierminster, Boris Johnson, så for aftaleni afstemningen i Underhuset 29. marts? »Vi kan blive ved med at se tilbage på, hvad der er sket. Det er et faktum, at parlamenet afviste aftalen. Det er et faktum, at premierminister Boris Johnson og hans regering mener, at især det element i aftalen omkring back-stop’et er antidemokratisk. Ingen regering kan acceptere det, og det er premierministerens og regeringens indstilling nu.« Din nuværende premierminister var udenrigsminister i den tidligere regering… »Du husker måske, at han trak sig.« Ja, men han var udenrigsminister. Han er konservativt medlem af Underhuset for det parti, der var det parlamentariske grundlag for den tidligere premierminister. Normalt, hvis en premierminister indgår en aftale, kan den blivelagt frem til en folkeafstemning…. »Vi havde en folkeafstemning.« Ja, men ikke om premierministerens aftale. »Aftalen blev forelagt parlamentet, og parlamentet har den suveræne magt til at afgøre det. Tre gange blev den aftale afvist af et stort flertal.« Nu er der en ny konservativ premierministeruden et klarere flertal i Underhusetend forgængeren. Så hvorfor skulle danskerne forvente, at en ny forhandling vil være mere værd end tidligere? »Der er to sider af den sag. Denutålmodighed eller frustration, som der måtte være blandt danskerne. Den forstår jeg, og anerkender jeg. Men den anden del er, at premierministeren siger helt klart, at vi nu må levere det, som briterne stemte for ved en demokratisk begivenhed, og at vi vil forlade EU.  Vi mener, at der er en vej fremad for en relation mellem Det Forenede Kongerige og EU, der ikke involverer britisk medlemskab, hvor der ikke er en fysisk grænse til Irland og respekterer fredsaftalen i Nordirland, og som også tjener EUs og britiske interesser. Vi mener ikke, at den nuværende aftale opfylder det.« Danskere kan måske have svært ved at forstå, at man kan forvente en ny aftale med 27 EU-lande i løbet af få uger. Kan det lade sig gøre? »Det er en stram tidsramme, og den bliver hele tiden mindre. Men så lad os få en reaktion fra EU til det, som vores premierminister har sagt.« Er der nogen mulighed for, at EU kunne blive bedt om ny forlængelse. Hvis der viser sig en åbning for forhandling? »Min premierminister har gjort det fuldstændigt klart, at vi vil forlade EU 31. oktober.« Så uanset, hvad der sker…. »Min premierminister har gjort det fuldstændigt klart, at vi vil forlade EU 31. oktober.« Så det betyder, at... »Min premierminister har gjort det…« Ok, forstået. Det ligger fast. »Vi har gjort det helt klart. Med goodwill, ved at tænke kreativit og ved hårdt arbejde, kan vi gøre fremskridt, der bringer os henimod en fremtidig aftale.« ",
        "metadata": {
            "source": "https://www.berlingske.dk/europa/britisk-ambassadoer-i-danmark-vi-oensker-ikke-no-deal-brexit-men-det-er-en",
            "image_url": "https://berlingske.bmcdn.dk/media/cache/resolve/image_x_large/image/118/1187159/23069789-.jpg",
            "publication_time": "Lørdag d. 17. august 2019, kl. 06.49",
            "author": "Uffe Taudal",
            "related_links": [],
            "attachments": []
        }
    }
}