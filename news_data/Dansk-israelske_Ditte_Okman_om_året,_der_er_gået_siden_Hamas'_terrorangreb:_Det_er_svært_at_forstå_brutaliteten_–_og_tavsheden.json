{
    "version": "1.0",
    "document": {
        "id": "https://www_berlingske_dk/kronikker/dansk-israelske-ditte-okman-om-aaret-der-er-gaaet-siden-hamas",
        "title": "Dansk-israelske Ditte Okman om året, der er gået siden Hamas' terrorangreb: Det er svært at forstå brutaliteten – og tavsheden",
        "content": "Alt syntes stille. Klokken havde kun lige passeret 06.00, og vejene var mere eller mindre tomme i det sydlige Israels ørken. En taxa kørte nogle passagerer hjem, nogle ældre stod ved et busstoppested og ventede. Men det blev en usædvanlig blodig morgen. Ligesom solen skulle til at stå op 7. oktober 2023, brødcirka 6.000militante palæstinensere ind over grænsen fra Gazastriben til Israel og angreb det israelske militær ved grænseovergangene og trængte ind i landet, hvor de myrdede mere end 1.000 israelere. De blevmaltrakteret,halshugget, skudt og bombet med granater. Hvis man ser terrororganisationen Hamas' egne videooptagelser af nedslagtningerne, hvor der hyles og råbes, og lig slæbes igennem et hjem, hvor morgenkaffen står urørt på bordet, er det svært at forstå brutaliteten. Børnesenge smurt ind i tyk, rød masse. En tom krybbe. Der findes mere end 60 optagelser af bortførelserne. En ung mand med armen sprængt af, da han forsøgte at beskytte venner for en håndgranat. En ung kvinde smurt ind i blod – også mellem benene – bliver af en bevæbnet palæstinenser revet ud af et bagageerum i en bil, mens der fra omgivelserne skriges »Allah hu Akbar«.  251 mennesker. 251 mennesker fra hele verden – inklusive børn, unge og gamle – blev taget som gidsler. Sågar en baby på kun ni måneder. Det er blodigt og brutalt materiale. Man skal være af en særlig rå styrke for at kunne se det til ende. En del af gidslerne havde og har israelsk statsborgerskab, men omkring halvdelen havde og har andre nationaliteter eller dobbelt statsborgerskab. Fra Argentina, Frankrig, Tyskland, USA, England, Rusland. En del filippinske og thailandske arbejdere. Og så en dansker. Vidste du det? Ved du hvad han hedder? Eller hvad han hed? Hamas har erklæret ham død, men hans krop er stadig gidsel i Gaza. Præcis som 105 andre forhåbentligt levende unge og gamle, der i dag har siddet et helt år i Gazas tunneler. For mens »alles øjne var på Rafah«, glemte man at kigge efter de uskyldige liv, der holdes fanget af islamister, hvis hedeste drøm er en kalifat-stat. Men hvor er opstandelsen? Det danske gidsel Itzik Elgarats navn og billede er en del af borddækningen i forbindelse med at et shabbatbord for de gidsler, der sidder fanget i Gaza, på Kongens Nytorv i København, fredag 27. oktober 2023.Fold sammenLæs mereFoto: Mads Claus Rasmussen/Ritzau Scanpix. I går samlede Røde Kors ind til deres godgørende formål. På den hjemmeside, der skal hverve indsamlere, skriver de: »I Røde Kors samler vi ind for at hjælpe børn og voksne, der er ramt af krig og katastrofer i verdens brændpunkter. Mennesker, der har mistet alt og har akut brug for mad, vand, lægehjælp, medicin, psykisk førstehjælp og tag over hovedet, for eksempel i Gaza og Ukraine.« Og trumfer med: »Kom og vær MED, menneske. Vis din medmenneskelighed og vær med til at sikre, at Røde Kors kan være til stede med hjælp til dem, der har allermest brug for det.« Og så er det bare, jeg må spørge: Gælder denne »medmenneskelighed« ikke civile israelere? Eller uskyldige englændere, filippinske arbejdere, der er blevet ofre for rendyrket terror? Når Røde Kors kan levere nødhjælp til gazanerne, hvorfor besøger de så ikke gidslerne? Igennem de seneste 365 dage har hverken Røde Kors eller søsterorganisationen Røde Halvmåne haft ét eneste tjek på de kidnappede, og jeg har endnu til gode at høre generalsekretær Anders Ladekarl harcelere over terrororganisationen Hamas' uvirkelige rædsler, målrettet civile, eller høre ham kræve adgang til gidslerne. Jeg hører ham ikke beklage de mere end 20.000 raketter, som er fyret af ind over grænsen fra Gaza siden 7. oktober 2023 uden militært mål. Jeg er klar over, at Røde Kors er en forretning, der skal løbe rundt – men selv for Røde Kors må det da give anledning til eftertanke, hvordan Hamas aldrig løber tør for våben, når befolkningen altid mangler mad og drikke? Udaterede portrætter af gidslerne Almog Sarusi, Alex Lubnov, Carmel Gat, Ori Danino, Eden Yerushalmi og Hersh Goldberg-Polin. Det israelske militær sagde 1. september, at man havde fundet ligene af disse seks gidsler i en tunnel i det sydlige Gaza-stribe. Billederne er stillet til rådighed af »The Hostages Families Forum Headquarters«, der repræsenterer familier til israelske gidsler i Gaza.Fold sammenLæs mereFoto: »AFP PHOTO / THE HOSTAGES FAMILIES FORUM HEADQUARTERS/Ritzau Scanpix. Jeg gætter i hvert fald på, at gidslet Eden Yerushalmi, der blev kidnappet fra musikfestivalen Nova og henrettet med skud i hovedet på klos hold i august, også havde brug for nødhjælp. Da hun blev fundet i dybet, i en tunnel – i øvrigt med nedgang til hvilken fra et børneværelse i et privat hjem – vejede hun 36 kg Eden blev 24 år. Bløde programformater i tv har fundet plads til en palæstinensisk fyr iklædt »Arafat-tørklæde«, der bekymrer sig om familiemedlemmer i Gaza, og historien om et forældreløst palæstinensisk barn, der gudskelov erforenet med en onkel i Aabenraa. Jeg har endnu til gode at se indslag om det danske gidsels familie, om serievoldtægter eller om den baby, der stadig er gemt under jorden og antageligvis ikke har set dagslys i et helt år. Jeg har også læst en flod af historier om den særligt målrettede mission mod det shia-islamistiske Hizbollah, der aldrig misser en chance for at føre krig mod Israel. Israels hær, IDF, havdegemt sprængstof i tusinderaf Hizbollahs personsøgere, og sociale og etablerede medier svømmede over med sympatitilkendegivelser; for hvor var det dog synd for eventuelt civile, hvis de for eksempel havde stået nær den iranske ambassadør i Libanon. Ja, tak. En kvinde græder over det tildækkede lig af sin nevø, der blev skudt og dræbt i den sydlige israelske by Sderot 7. oktober 2023.Fold sammenLæs mereFoto: Baz Ratner/AFP/Ritzau Scanpix. Men hvad den iranske ambassadør lavede med en Hizbollah-personsøger, lod ikke til at være af større interesse – ej heller de cirka 60.000 civile beboere i Nordisrael, der lige nu er evakueret fra deres hjem i stormen af Hizbollahs tusinder missiler og droner, der fyger ind over grænsen fra nord. Og hvor er kvindeorganisationerne, når de hører befriede unge, kvindelige gidsler fortælleom seksuelle overgrebogvoldtægter? Hvor er Angelina Jolie, der ellers sjældent misser en chance for at iscenesætte sig som den store kvinderetsforkæmper? På Hamas' egne optagelser ser man dem inddele kvinderne efter, »hvem der kan blive gravide«. I disse timer sidder unge piger i Gaza, der med en vis sandsynlighed er blevet voldtaget i et år. Uden adgang til gynækolog eller prævention. Jeg kan ikke forestille mig rædslerne. Ondskaben. Hvordan kan så mange på særlig KUA og RUC støtte palæstinensisk frihed uden med ét ord at tage afstand fra Hamas og de uvirkelige grusomheder, civilbefolkningen på begge sider blev og fortsat bliver udsat for af den barbariske terrororganisation? Husker de Islamisk Stat? Og ved de studerende overhovedet, hvad Hamas arbejder åbent for? Hamas har aldrig lagt skjul på, at de arbejder for en én-statsløsning. Israel skal udslettes, jøderne skalbekæmpes og dræbes, og Palæstina skal befris »fra flod til hav«.Det kan læses i Hamas' charter. Palæstinensere omringer en ladvogn, der angiveligt bærer to døde israelske soldater, i Khan Yunis i det sydlige Gaza-striben, 7. oktober 2023.Fold sammenLæs mereFoto: AFP/Ritzau Scanpix. 13. oktober udvidede islamisterne projektet til at kalde på »global jihad« – altså udryddelse af jøder på hele jordens overflade. Så når de frelste frihedskæmpere tramper de københavnske gader tynde med slagord som »from the river to the sea«, »intifada now« og drysser »våbenhvile« oveni fundamentet, så hænger det ganske enkelt ikke sammen. Dels var der sådan set våbenhvile – det var der 6. oktober, indtil Hamas brød den. Og man kan altså ikke både ville våbenhvileogintifada – medmindre våbenhvilen handler om, at alene Israel skal lægge våbnene. Det svarer til at demonstrere for at ville befri iranerne fra præstestyret og samtidig støtte Hizbollah. Hizbollah er stedfortræder-terror – en politisk milits født af præstestyret i Iran, der lige nu kæmper mod den iranske befolkning for at holde dem undertrykt. Heller ikke dette lader til at gøre indtryk på ret mange. Måske ved de det ikke, fordi de etablerede medier ikke har rapporteret godt nok. I stedet navigerer de i TikTok og »one liners« som »free free palestine« uden at forstå, at palæstinenserne aldrig bliver frie under Hamas. »Hvordan kan så mange på særlig KUA og RUC støtte palæstinensisk frihed uden med ét ord at tage afstand fra Hamas og de uvirkelige grusomheder, civilbefolkningen på begge sider blev og fortsat bliver udsat for af den barbariske terrororganisation?« spørger Ditte Okman.Fold sammenLæs mereFoto: Linda Kastrup. FN har jeg for længst afskrevet som en joke. Hvem i alverden kan tage en sammenslutning alvorlig, som sætterSaudi-Arabien i spidsenfor den kvindekommission, som skal arbejde for kvinders rettigheder? Et land, hvor voldtægt i ægteskabetikke en forbrydelse, og hvor kvinder skal have en værge? Men o.k., i det mindste fik de lov til at tage kørekort i 2018. I det hele taget har tavsheden er forbløffende. Helt anderledes end da de to sømænd, Søren Lyngbjørn og Eddy Lopez, tilbage i 2011 blev taget som gidsler af somaliske pirater i hele 838 dage. Og mens de to mænd faktisk ikke ønskede opmærksomheden, lancerede Ekstra Bladet den storstilede kampagne »Skal Eddy og Søren rådne op i Somalia«, hvor dehver eneste dag skrevom gidslerne. Hele Danmark var på den anden ende. I Danmark ved de færreste nok, at der overhovedet er et dansk gidsel i Gaza. Eller en død dansk krop. Han hed Itzik Elgarat. Han blev 69 år. Hans sidste ord til sin bror var: »Det er slut nu.« Ditte Okman er vært på podcasten »Det Vi Taler Om« på Podimo. Hun har en bachelorgrad i semitisk filologi og en bachelorgrad i journalistik og har boet i Israel, hvor hun har læst hebraisk og har arbejdet med sikkerhed for flyselskabet ELAL under Israels nationale sikkerhedsministerium Anders Ladekarl, generalsekretær i Røde Kors i Danmark, har svaret på kritikken rejst i denne kronik. Læs hans replikher ",
        "metadata": {
            "source": "https://www.berlingske.dk/kronikker/dansk-israelske-ditte-okman-om-aaret-der-er-gaaet-siden-hamas",
            "image_url": "https://berlingske.bmcdn.dk/media/cache/resolve/image_x_large/image/184/1841620/24803536-ditte-okman-fotograferet-til-mit-kulturliv.jpg",
            "publication_time": "Mandag d. 07. oktober 2024, kl. 10.48",
            "author": null,
            "related_links": [],
            "attachments": []
        }
    }
}