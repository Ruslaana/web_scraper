{
    "version": "1.0",
    "document": {
        "id": "https://www_berlingske_dk/internationalt/kom-an-gaddafi",
        "title": "»Kom an, Gaddafi«",
        "content": "De libyske modstandsfolk mødertruslerne fra Gaddafis søn,Saif al-Islams, med oprejst pande. - Vi står klar. Der er omkring en million mennesker i Benghazi, som vil gøre det svært for Gaddafi at trænge os længere mod øst, siger oppositionens danske talsmand, Mustafa Ali. Han er i løbende kontakt med oppositionsrådet i byen. Efter den sidste store modstandsby før Benghazi faldt i dag, kommerGaddafis sønmeddenne meddelelsetil oprørene: - Alt vil være overstået i løbet af 48 timer, siger Saif al-Islam. Ordene danner fortrop for den libyske hær, som i øjeblikket nærmer sig Benghazi.  Selvom oppositionsstyrkerne føler sig rustet til at møde styrkerne, beder Mustafa Ali om verdenssamfundets hjælp til at stække Gaddafi. - Jeg begriber ikke, at verden bare ser på, mens mit folk bliver angrebet. Enhver håndgribelig hjælp til os og vores styrker vil være en stor hjælp. Men vi har brug for den nu. Mustafa Ali afleverede i går en skrivelse til Udenrigsminister Lene Espersen, hvor den herboende oppositionsgruppe beder ministeren om at anerkende Det Nationale Råd som overgangsregering i landet.  Mustafa Ali trygler om en hurtig indgriben: - Du kender dine venner i modgang. Og vi har brug for Danmarks og FNs hjælp nu. Ikke om 48 timer, siger han.",
        "metadata": {
            "source": "https://www.berlingske.dk/internationalt/kom-an-gaddafi",
            "image_url": "https://berlingske.bmcdn.dk/media/cache/resolve/image_x_large/image/48/482164/3913409-libyaajdabiyah-rebels.jpg",
            "publication_time": "Onsdag d. 16. marts 2011, kl. 14.55",
            "author": "Mathias Ørsborg Johansen",
            "related_links": [],
            "attachments": []
        }
    }
}