{
    "version": "1.0",
    "document": {
        "id": "https://www_berlingske_dk/metropol/opraab-fra-den-aegte-koebenhavner-der-er-brug-for-flere-som-mig",
        "title": "Opråb fra den »ægte københavner«: Der er brug for flere som mig",
        "content": "Goddag kære læser og velkommen til Berlingskes nyhedsoverblik »Metropol«, der denne uge hilser på en »ægte københavner« med politiske ambitioner og forsøger at tage et opgør med private udlejningsboliger. Men først et kig på arbejdet med at genrejse den nedbrændte børsbygning til fordums pragt.  Brandtomten på Børsen.Fold sammenLæs mereFoto: Mathias Svold. Kort fortalt:I april brændte den 400 år gamle børsbygning på Slotsholmen. Hele 55 procent af bygningen blev ifølge Dansk Erhverv ødelagt af branden og skal derfor genopbygges. Perspektiv:Nu kanDansk Erhvervså løfte noget af sløret for, hvordan bygningen kan vende tilbage til fordums pragt. Blandt andet skal der bruges 886 gamle træer fra Sverige og 800.000 håndlavede mursten fra Tyskland. Dragør danner rammen om årets julekalender på DR.Fold sammenLæs mereFoto: Asger Ladefoged. Kort fortalt:I anledning af DRs julekalender »Tidsrejsen II« erBerlingskesHolger Dahl taget på sin helt egen tidsrejse til Dragør, der lægger brosten og gamle huse til. Perspektiv:Han beskriver i sin byvandring Dragør som »en velvalgt kulisse« til en tidsrejse, idet byen »stort set ikke har ændret udseende i 100 år eller mere«. Nicklas Petterson er kandidat for Venstre til kommunalvalget i København næste år.Fold sammenLæs mereFoto: Niels Ahlmann Olesen. Kort fortalt:22-årige Nicklas Petterson er født, opvokset og bor i Valby, og så stiller han op til kommunalvalget i 2025 i København for Venstre, medbeskedtil vælgerne om, at der er for få som ham på rådhuset. Perspektiv:Således har han som »ægte københavner« et andet kendskab til byen end tilflyttere. Der er, som han siger, »en værdi i, at man har været en del af byens udvikling og historie«. Københavns overborgmester, Lars Weiss (S).Fold sammenLæs mereFoto: Asger Ladefoged. Kort fortalt:Der bliver bygget for mange private udlejningsboliger i København, og i stedet er der brug for at få bygget blandt andet flere ejerboliger,lyder det nufra socialdemokraterne i København. Perspektiv:Det er nemlig ikke mindst ejerboliger, københavnerne efterspørger, fortæller overborgmester Lars Weiss, der derfor foreslår regeringen, at kommuner skal have lov til at stille krav om et loft over private udlejningsboliger i nye lokalplaner. Kendt vært og åbningstider skæres fra … Berlingske mener: S har valgt den helt forkerte overborgmesterkandidat i København Blæser til kamp mod »skruppelløse byggematadorer« I løbet af sommeren blussede debatten om partybusser i Indre By i København for alvor op.Fold sammenLæs mereFoto: Linda Kastrup. Fem ud af fem. Så mange partybusser havdefejl og mangler, da politiet i for nylig kontrollerede fem af slagsen i København. De fleste blev noteret for flere lovbrud. Én af busserne havde hele 13 forskellige fejl og mangler. Resultatet kaldes både »nedslående« og »ærgerligt«. Udsigten fra Restaurant Silo.Fold sammenLæs mereFoto: Mathias Svold. Var det noget at indtage dinfrokost på 17. etage i 62 meters højde, med udsigt over Nordhavn? Berlingskes madanmelder Søren Frank har besøgt Restaurant Silos nyåbnede frokostrestaurant, der serverer smørrebrød under navnet Høi. Her fik han saftig sild og en sublim risalamande, men mødte også et par skuffelser undervejs. Tak fordi du læste med. Har du ris, ros eller et godt tip fra hovedstaden til os, så er du altid meget velkommen til at sende det vores vej påmetropol@berlingske.dk.",
        "metadata": {
            "source": "https://www.berlingske.dk/metropol/opraab-fra-den-aegte-koebenhavner-der-er-brug-for-flere-som-mig",
            "image_url": "https://berlingske.bmcdn.dk/media/cache/resolve/image_x_large_vertical/image/186/1868269/24852102-nicklas-petterson-er-kandidat-til-kommunalvalget-i.jpg",
            "publication_time": "Fredag d. 13. december 2024, kl. 12.32",
            "author": "Jens Ejsing",
            "related_links": [],
            "attachments": []
        }
    }
}