{
    "version": "1.0",
    "document": {
        "id": "https://www_berlingske_dk/internationalt/tyfondoedstal-stiger-til-21",
        "title": "Tyfondødstal stiger til 21",
        "content": "FILIPPINERNER: Selvom hundredetusinder af filippinere er begyndt at vende hjem, efter de har været evakueret under weekendens voldsomme tyfon, stiger antallet af dræbte mandag. Det skriver nyhedsbureauet Reuters. Mange af de 21 er druknet i oversvømmelserne i byen Borongan, hvor tyfonen først ramte landjorden. »Vi har fået bekræftet, at 21 mennesker er døde på den østlige del af øen Samar, 16 af dem er døde i Borongan,« siger Gwendolyn Pang, der er generalsekretær i det filippinske Røde Kors.  Inden tyfonen ramte landet, fik filippinerne dog evakueret over en million mennesker, som blev indlogeret på evakueringscentre. Selvom hundrede af huse og hjem er blevet jævnet med jorden, og filippinerne havde frygtet en katastrofe-situation, ser det altså ud til, at evakueringsplanen har minimeret antallet af døde. Sidste år blev flere end 7.000 mennesker dræbt i den filippinske tyfon Haiyen, hvis ødelæggelser berørte 4,5 millioner mennesker.",
        "metadata": {
            "source": "https://www.berlingske.dk/internationalt/tyfondoedstal-stiger-til-21",
            "image_url": "https://berlingske.bmcdn.dk/media/cache/resolve/image_x_large/image/75/751294/8013413-philippines-typhoontoll.jpg",
            "publication_time": "Mandag d. 08. december 2014, kl. 09.29",
            "author": null,
            "related_links": [],
            "attachments": []
        }
    }
}