{
    "version": "1.0",
    "document": {
        "id": "https://www_berlingske_dk/oekonomi/nordicom-vaerdireguleringer-gav-markant-stoerre-overskud-paa-bundlinjen",
        "title": "Nordicom: Værdireguleringer gav markant større overskud på bundlinjen",
        "content": "Det viser selskabets regnskab, der er offentliggjort onsdag. Selskabet har i 2017 leveret et overskud på bundlinjen på 360,1 mio. kr. mod 43,5 mio. kr. året før. Park Street Nordicom har lavet positive værdireguleringer for 365,8 mio. kr. i 2017. Selskabets resultat før værdireguleringer og skat, EBVAT, landede næsten på niveau med året før. EBVAT landede på 25,9 mio. kr. i 2017 mod 24,9 mio. kr. året før. Park Street Nordicom skriver, at EBVAT landede som ventet. Selskabet oplyser, at EBVAT-resultatet indtil tredje kvartal var lavere end i 2016, men det blev vendt i fjerde kvartal. »EBVAT blev bedre på grund af reduktionen af finansielle omkostninger som følge af lavere marginer på realkreditlån,« skriver selskabet i regnskabet. Ejendomsselskabet venter i 2018 et EBVAT-resultat i niveauet 80-90 mio. kr. Det skal blandt andet ske ved at fortsætte med at strømline selskabets operationer ved implementeringen af nye systemer, politikker og strategiske partnerskaber med ekstern ejendomsadministration. ",
        "metadata": {
            "source": "https://www.berlingske.dk/oekonomi/nordicom-vaerdireguleringer-gav-markant-stoerre-overskud-paa-bundlinjen",
            "image_url": "https://berlingske.bmcdn.dk/media/cache/resolve/image_x_large/image/7/70311/20484978-boligejerne-er-blandt-vinderne-i-finanslov-boligln.jpg",
            "publication_time": "Onsdag d. 28. marts 2018, kl. 13.51",
            "author": null,
            "related_links": [],
            "attachments": []
        }
    }
}