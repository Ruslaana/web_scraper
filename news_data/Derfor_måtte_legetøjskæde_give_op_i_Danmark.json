{
    "version": "1.0",
    "document": {
        "id": "https://www_berlingske_dk/virksomheder/derfor-maatte-legetoejskaede-give-op-i-danmark",
        "title": "Derfor måtte legetøjskæde give op i Danmark",
        "content": "Det ikke let at drive legetøjsbutik i Danmark. Danske børn leger mindre og skifter legetøjet det ud med mobiltelefon, tablet og spillekonsoller i en stadigt yngre alder. Supermarkederne satser i stadigt højere grad på legetøjssalg, og forældrene køber mere på nettet. Endelig er der Top Toy, som med kæderne Fætter BR og Toys'R'Us sidder tungt på markedet.   Alt sammen er det faktorer, der har været medvirkende til, at Kids Retail, som ejer legetøjskæden Hamleys mandag indgav konkursbegæring og opsagde alle ansatte i de fire forretninger, mener detailhandelsekspert Bruno Christensen.      Selv markedets helt store spiller Top Toy måtte se sit overskud halveret i det seneste regnskabsår. »Børn bliver yngre og yngre, når de holder op med at købe traditionelt legetøj. Det er blevet elektronisk det hele - mobiler, tablets og spillekonsoller,« siger Bruno Christensen, som påpeger, at Top Toy, der driver Fætter BR og Toys'R'Us i Danmark har sat sig tungt på markedet for legetøjsbutikker.",
        "metadata": {
            "source": "https://www.berlingske.dk/virksomheder/derfor-maatte-legetoejskaede-give-op-i-danmark",
            "image_url": "https://berlingske.bmcdn.dk/media/cache/resolve/image_x_large/image/21/219627/7277278-hamleys.jpg",
            "publication_time": "Onsdag d. 02. april 2014, kl. 14.56",
            "author": "Kathrine Rossau",
            "related_links": [],
            "attachments": []
        }
    }
}