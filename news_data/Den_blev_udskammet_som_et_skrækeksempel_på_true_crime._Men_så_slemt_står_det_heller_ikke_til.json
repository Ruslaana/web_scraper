{
    "version": "1.0",
    "document": {
        "id": "https://www_berlingske_dk/kultur/den-blev-udskammet-som-et-skraekeksempel-paa-true-crime-men-saa-slemt-staar",
        "title": "Den blev udskammet som et skrækeksempel på true crime. Men så slemt står det heller ikke til",
        "content": "Det var en anden tid. En sætning, der oftest beskriver, hvordan et skift i seksualmoral kan få fortiden til at indhente mennesker, der engang var nogle klammerter. I »Mørkeland« vender pilen den anden vej. Ved sin spæde fødsel i 2018 – og et par år frem – blev podcasten fordømt fra snart sagt enhver kant. De fik skyld for at svælge i noget så alvorligt som seksualforbrydelser og mord. »Jeg hader det ikke, fordi det er kommerciel strategisk true crime. Jeg hader det, fordi det er meningsløs true crime«, skrevPolitikens anmelderi 2020. I samme boldgade har journalist og vært Sandie Westh konsekventkritiseretpodcasten for ikke at tage hensyn til de pårørende. Hun fik opbakning fra blandt andre tidligere kriminalreporter, nu radiovært på »Tabloid«, Marie Louise Toksvig. Politimotorcykel i København, torsdag den 9. november 2023.Fold sammenLæs mereFoto: Mads Claus Rasmussen/Ritzau Scanpix. Mest konfliktfyldt blev det, da søsteren til den dræbte i en sag, de tog op i »Mørkeland«, meldte sig på banen: »Hvorfor sender I sådan noget her. Hvorfor spørger I ikke os, om det er o.k. at sende. Det er ikke et uddrag af en roman, som I læser op, det er noget, som andre mennesker har gennemlevet, og det er ikke sjovt at gennemleve igen,«lød det fra Louise Koch Nielsentilbage i 2019, da hun rettede en bredside mod »Mørkeland« i prorammet AK 24syv. Jeg var selv enig. Det var en besynderlig omgang fnise-hygge-smaske-spekulation i virkelige menneskers virkelige følelser og virkelige bevæggrunde. Det var mordergætteri og tøsehygge. Alligevel blev de ved. Uge efter uge i seks år har de to værter, Camilla Bjerregaard Aurvig og Kristine Sofie Bugbee, gennemgået en mordsag fra ind- eller udland. De skiftes til at være den, der læser højt og at være den, der reagerer på fortællingen. Det er stadig meget tøsehyggeligt, dog med lidt mindre fnisen og lidt flere kildehenvisninger, såsom »sagde han dengang til B.T.« eller »stod der altså i Århus Stiftstidende«. Men tiderne skifter, og i dag er det meningsløst at sondre mellem væsentlig, smagfuldtrue crimeog uvæsentlig, smagløstrue crime. Mængden af podcast, der svælger, smager, mærker og spekulerer i verserende og lukkede mordsager synes at være konstant tiltagende, trods en allerede overvældende overflod. Blandt andet podcasten, der foregiver at afdække mysteriet om Morten Olsens forsvundne kæreste, som vi for nyliganmeldte her i avisen. Ugens mordsag i »Mørkeland« formidles ved højtlæsning, fremført med lav, næsten hviskende stemmeføring, og i et roligt tempo, der giver mindelser til internetfænomenet ASMR (Autonomous Sensory Meridian Response,red.), hvor man med sagte lyde forsøger at fremkalde kildrende fornemmelser i kroppen hos lyttere. De to værter gør sig et grundigt forarbejde, hvor selve sagens kerne koges ned til noget, der minder om en lang novelle, og med de rolige stemmer tager podcasten form som en slags godnatlæsning. Lidt som R.L. Stines »Gåsehud«-serie for voksne. Og amatørismen er efterhånden svær at se sig sur på. Det er en så integreret del af konceptet, at de to værter indledningsvist snakkesludrer ti minutters tid om weekenden på Eksperimentarium og strikketøj. At de afbryder hinanden, fordi der opstår noget i rummet, som er relevant for ingen: »Ej, skete der lige noget med lyset, undskyld. Blev det lige sådan helt gult? Er det bare mig? Er det mine øjne? Det er rigtigt. Det blev helt gult. Nå okay. Jeg prøver at abstrahere, nå,anyway.« »Mørkeland« er håndholdt, der er alt – alt – for mange reklamer før, under og efter fortællingen. Men det er ganske udmærket formidling af dansk kriminalhistorie. Bizart nok er »Mørkeland« blevet bedre, efterhånden som mange andre – og langt værre – konkurrenter har indtaget markedet. »Mørkeland« udkommer hver mandag. Værter: Camilla Bjerregaard Aurvig og Kristine Sofie Bugbee. Assisterende research: Ida Cathrine Holme Nielsen. Assisterende klip: Anders Eske. Musik: Bensound.",
        "metadata": {
            "source": "https://www.berlingske.dk/kultur/den-blev-udskammet-som-et-skraekeksempel-paa-true-crime-men-saa-slemt-staar",
            "image_url": "https://berlingske.bmcdn.dk/media/cache/resolve/image_x_large/image/191/1912187/24932639-politi-motorcykel-i-kbenhavn-torsdag-den-9-nove.jpg",
            "publication_time": "Onsdag d. 23. april 2025, kl. 21.25",
            "author": "Aminata Corr Thrane",
            "related_links": [],
            "attachments": []
        }
    }
}