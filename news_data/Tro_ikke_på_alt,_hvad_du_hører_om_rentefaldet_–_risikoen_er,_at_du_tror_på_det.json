{
    "version": "1.0",
    "document": {
        "id": "https://www_berlingske_dk/kommentar/tro-ikke-paa-alt-hvad-du-hoerer-om-rentefaldet-risikoen-er-at-du-tror",
        "title": "Tro ikke på alt, hvad du hører om rentefaldet – risikoen er, at du tror på det",
        "content": "Måske det er klogere at spørge en psykolog end en økonom, hvad man egentlig skal mene om nyheden om den største europæiske rentenedsættelse i 12 år. I hvert fald larmer det påfaldende meget, atDanmarks NationalbankogDen Europæiske Centralbank(ECB) med virkning fra fredag morgen har savet en kvart procent af deres ledende rentesats. Det er fastkurspolitikkens jernlov, at når ECB sætter renten ned, så følger Danmark med. Efter ti renteforhøjelser på to år er det værd at stoppe op, når renten omsider holder op med at blive løftet, men ligefrem bliver nedsat med et bitte nøk. En mere kynisk udlægning er, at rentehoppet på i alt 4,50 procentpoint – det største rentehop på kortest tid i 40 år – kun er afløst af et rentefald på usle 0,25 procentpoint, og at det måske er en enlig svale. ECB-formand Christine Lagarde nedsatte torsdag renten med 0,25 procent. Få timer efter fulgte Danmarks Nationalbank med. Ingen kan i dag svare på, om renten overhovedet skal nedsættes foreløbig.Fold sammenLæs mereFoto: Friedemann Vogel/EPA/Ritzau Scanpix. Sommetider er det taknemmeligt for os i pressen at lave nyheder. »Største rentefald i 12 år«, var netop ordene, som fik os alle til at spærre øjnene op torsdag eftermiddag, daTV 2 dækkede rentenedsættelsen, mens Dagbladet Børsen har sat et hold af tre journalister plus Steen Bocian til at afdække, hvad rentefaldet betyder »dig og Danmark«. Børsens kampagne om lavere renterFold sammenLæs mereFoto: Børsen. Man kunne have givet nyheden endnu mere gas med en reference til finanskrisen. Det er korrekt, at ECB og Nationalbanken i starten af 2011 satte renten op et par gange, fordi de troede, at økonomien og inflationen var ved at rejse sig efter finanskrisen. Som de fleste kan huske, var det en fejlanalyse, for i stedet for vækst og fremgang rutsjede hele den europæiske økonomi ind i en livstruende gældskrise, da uholdbar gæld og finanspolitik var ved at vælte græsk økonomi, Spanien og Italien og næsten hele EU. Vi kan med en vis ret derfor tale om, at rentebeslutningen torsdag er den største isolerede europæiske rentenedsættelse siden finanskrisen i 2008 og 2009, altså i 15 år. Man bliver bare ikke særlig meget klogere af det, fordi renterne har været nul og negative i det meste af den tid. Udviklingen i de ledende rentesatser fra ECB og Nationalbanken siden 2004Fold sammenLæs mereFoto: Macrobond. Man skal være varsom med at kritisere andre medier, som man mere eller mindre konkurrerer med, men der er efter min opfattelse grund til at gå i rette med den serie om renten, som Dagbladet Børsen har søsat. Lad os i stedet for kollegial kritik kalde det at åbne en konstruktiv debat om mediernes dækning af en hovednerve i dansk økonomi, nemlig hvad vi betaler for at låne. Først ros. Det er godt set, at Børsen sætter et stærkt og synligt journalistisk hold på at dække renten i skikkelse af eksempelvis den erfarne og dygtige finansjournalist Heidi Birgitte Nielsen og avisens cheføkonom Steen Bocian. Jeg synes, at iscenesættelsen er frisk og stærk, fordi man etablerer en direkte og personlig relation mellem Børsens læsere og deres journalister. Det kan vi også lide at gøre, som når Ulrik Harald Bieudlægger signalerne fra Lagarde. Debatten om Børsens serie handler om den farlige psykologi, at mange danskere stadig ser ud til at håbe på eller tro på, at de nuværende høje renter ikke rigtig er kommet for at blive. Ingen har vækket danskerne til den mulighed, at renterne måske aldrig rigtig kommer til at falde, og i værste fald kan stige endnu mere, fordi der er for meget ild i verdensøkonomien, for meget inflation og et bjerg af gæld efter årene med minusrenter. Vi lever iskyggen af den uansvarlige adfærd fra Nationalbanken, mens Lars Rohde var nationalbankdirektør: »Hvis du spørger mig, om jeg kan love, at renterne aldrig bliver negative igen, så vil svaret være nej. Det kan jeg ikke,« sagde Rohde i forbindelse med sin afsked i starten af 2023. På det tidspunkt var renterne allerede steget markant. Daværende nationalbankdirektør Lars Rohde tog fejl, konkluderer Thomas Bernt Henriksen.Fold sammenLæs mereFoto: Linda Kastrup. Der er også grund til at minde om, hvad Rohde sagde tilbage i 2019 om renterne, som på det tidspunkt allerede havde været negative siden 2012: »Det dybt interessante er, at der ikke umiddelbart er noget, der tilsiger på hverken fem eller ti års sigt, at det skulle blive væsentligt anderledes,«sagde Rohde til Børsenog skabte dermed en forventning om negative renter frem til 2029. Rohde tog fejl. Stakkels Rohdes efterfølger, den pæne Christian Kettel Thomsen, prøver efter bedste evne at vikle sig ud af Nationalbankens lange forklaringer og fejlanalyse. Senest med etinterview i Børsen, hvor han afblæser nedturen og advarer om risikoen for en overophedning. Det sidste er som regel associeret med højere renter, ikke lavere. Det var også Børsen, som på et videolink havde USAs tidligere finansminister Larry Summers med på deres årlige økonomiske konference i midten af april.Allerede i marts advarede Summersom, at Federal Reserves langsigtede forventning om, at den naturlige rente er så lav som 2,6 procent, er forkert. Den naturlige er snarere fire procent eller højere. »Jeg mener ikke, at man bør regne med store rentenedsættelser,«slog Larry Summers fast på Børsens konference.Summers er ikke Gud, men tæt på, hvis man ser på hans udtalelser de seneste år. Larry Summers har været Demokraternes økonomiske chefideolog siden 1990erne. Senest har han slået fast, at han ikke tror, at renterne skal falde særlig meget. Det sagde han også på Børsens årlige økonomiske konference i april.Fold sammenLæs mereFoto: Nicholas Kamm/Ritzau Scanpix. I Børsen lyderSteen Bocians analyse af ECBs beskedne rentenedsættelse, at »vejen mod lavere renter kan sagtens vise sig både lang og ujævn«. Jeg savner, at Bocian helt fundamentalt stiller spørgsmålet, om renterne overhovedet skal ned eller åbner debatten om det. Ikke alt er skidt i Børsens dækning. Der er etfint interview med et par erhvervsfolk, der fanger den usikkerhed om renten, som også præger erhvervslivet og boligejerne. »Hvis der er én ting, vi har lært, er det, at vi ikke skal gå og håbe på noget. Man er nødt til at forholde sig til virkeligheden,« siger Jens Andersen fra Dencam Composite i Børsen. Jeg kunne ikke have sagt det bedre i forhold til, hvordan jeg selv privat ser på renteudviklingen. Forsiden på Børsen om renten, hvor avisen har talt med et par topchefer i erhvervslivet om renteudviklingen.Fold sammenLæs mereFoto: Børsen. Sagen er desuden, hvilken renter vi overhovedet taler om. Der er selvsagt ikke kun én rente, selvom det sommetider lyder sådan. De renter, som Danmarks Nationalbank fastsætter, er kun en delmængde af de renter, som danskerne er direkte påvirket af. Der er en betydelig afsmitning mellem nationalbankernes renter og de korte boligrenter med en rentebinding fra 0-5 år. De lange 30-årige realkreditrenter er derimod reelt alene styret af forventningerne til vækst og inflation, så her er risikoen, at finansmarkederne på grund af uklare signaler eller direkte politikfejl fra ECB sender inflationsforventningerne og dermed renterne i vejret i stedet for ned. Renten på et F5-lån er i øjeblikket godt tre procent, mens renten på et 30-årigt fastforrentet lån er på godt 4,30 procent. Hertil skal boligejerne lægge 0,5-1,0 procentpoint i bidrag til realkreditinstituttet. Rentenedsættelsen fra ECB og Nationalbanken har ikke gjort noget som helst for at ændre meget på markedsrenterne. Det er nærmest komisk at anvendeberegneren på TV 2, som efter rentenedsættelsen kan berette, at man vil spare 90-150 kroner om måneden efter rentenedsættelsen torsdag for hver million kroner i restgæld. Det er mest en afrundingsfejl i lyset af den enorme rentestigning. Det er forståeligt, at Børsen med deres serie gerne vil skabe håb og optimisme, for det er stærke redskaber, når man vil i samtale med læserne. Desværre går indsigten og det kritiske blik fløjten. Thomas Bernt Henriksen er Berlingskes erhvervskommentator Thomas Bernt Henriksen er erhvervskommentator på Berlingske.Fold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/kommentar/tro-ikke-paa-alt-hvad-du-hoerer-om-rentefaldet-risikoen-er-at-du-tror",
            "image_url": "https://berlingske.bmcdn.dk/media/cache/resolve/image_x_large/image/180/1802920/24721489-nationalbankdirektr-christian-kettel-thomsen-prs.jpg",
            "publication_time": "Søndag d. 09. juni 2024, kl. 11.04",
            "author": "Thomas Bernt Henriksen",
            "related_links": [],
            "attachments": []
        }
    }
}