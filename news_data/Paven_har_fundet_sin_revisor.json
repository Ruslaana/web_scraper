{
    "version": "1.0",
    "document": {
        "id": "https://www_berlingske_dk/virksomheder/paven-har-fundet-sin-revisor",
        "title": "Paven har fundet sin revisor",
        "content": "Revisionen af kirkens regnskaber skal give Pave Frans' forsøg på at reformere den mudrede økonomi i toppen af den katolske kirke et skub i den rigtige retning efter anklager om korruption og dårlige ledelse. Det skriver Financial Times.  Vatikanstaten blev udelukket fra de finansielle markeder i 2013 som følge af manglende interne kontrolsystemer, et emne der kom i myndighedernes søgelys efter den finansielle krise. Siden da har Pave Frans og hans forgænger, Pave Benedikt d. 16., forsøgt at genetablere Vatikanets økonomiske troværdighed og har hyret eksterne kapaciteter i den forbindelse.  Vatikanets bank, kendt under navnet Institute for Religious Works, har tidligere brugt KPMG som revisor, mens McKinsey også har været hyret til at modernisere bankens kommunikationssystemer. PWC ventes dog at få et mere vidtgående mandat til at gennemgå Vatikanstatens finanser, blandt andet Vatikanets ejendomme, der tidligere har undgået finansielle reformer.   ",
        "metadata": {
            "source": "https://www.berlingske.dk/virksomheder/paven-har-fundet-sin-revisor",
            "image_url": "https://berlingske.bmcdn.dk/media/cache/resolve/image_x_large/image/20/201404/11608398-vatican-pope-audience.jpg",
            "publication_time": "Mandag d. 07. december 2015, kl. 08.13",
            "author": null,
            "related_links": [],
            "attachments": []
        }
    }
}