{
    "version": "1.0",
    "document": {
        "id": "https://www_berlingske_dk/metropol/svensk-gigant-indretter-talrige-mikroboliger-i-koebenhavn",
        "title": "Svensk gigant indretter talrige »mikroboliger« i København",
        "content": "I Københavns Sydhavn har byggeriet buldret afsted i årevis. Lejlighedsbyggerier i alle former og farver er tittet frem. Og et helt nyt kompleks med et særegent koncept har slået dørene op her i sommer. Boligkomplekset Mylo består af hele 333 »mikroboliger«, hvor det er ganske sparsomt med kvadratmeterne i hver lejlighed. Derfor er ejendommens administratorer SF Mangagement indgået et samarbejde med IKEA om at møblere 75 af lejlighederne i komplekset. Det fortæller Natascha Ernstpris, Communications Manager i SF Management, i en pressemeddelelse. »Mange af vores beboere har brug for at kunne flytte ind uden at skulle tænke på møbler og indretning, men blot komme med deres tøj og en tandbørste,« siger Natascha Ernstpris og fortsætter: »Derfor valgte vi at samarbejde med IKEA om at indrette lejlighederne, da det er et brand, som mange kender, og som ved rigtig meget om, hvordan man kan optimere pladsen og gøre små boliger mere funktionelle og moderne.« MyloFold sammenLæs mereFoto: PR-billede. Lejlighederne i Mylo er mellem 31-40 kvadratmeter, og derfor er det begrænset, hvilke møbler man kan indrette sig med. »Vi ved, at mange københavnere og tilflyttere til byen ofte har lidt færre kvadratmeter og derfor i højere grad efterspørger pladsoptimerende løsninger og multifunktionelle produkter,« siger Henriette Ekholm, Home Furnishing & Retail Design Manager hos IKEA Danmark, i pressemeddelelsen. Den svenske møbelgigant har indrettet dem med møbler som en seng, spisebord og stole fra mærket. MyloFold sammenLæs mereFoto: PR-billede. Udover lejligheder er der fællesarealer som køkkener, tagterrasse og studieområder i komplekset – samt erhvervsudlejning i stueetagen. »Vores grundtanke med Mylo er ikke bare at tilbyde lejeboliger, men moderne faciliteter, der løser beboernes behov og samtidig opfordrer til, at man kommer hinanden ved,« siger Natascha Ernstpris til medietBygTek, der dækker den danske byggebranche.",
        "metadata": {
            "source": "https://www.berlingske.dk/metropol/svensk-gigant-indretter-talrige-mikroboliger-i-koebenhavn",
            "image_url": "https://berlingske.bmcdn.dk/media/cache/resolve/image_x_large/image/182/1825475/24771276-visualisering-af-tagterassen-p-toppen-af-det-nye.jpg",
            "publication_time": "Tirsdag d. 13. august 2024, kl. 15.34",
            "author": "Marie Bebe",
            "related_links": [],
            "attachments": []
        }
    }
}