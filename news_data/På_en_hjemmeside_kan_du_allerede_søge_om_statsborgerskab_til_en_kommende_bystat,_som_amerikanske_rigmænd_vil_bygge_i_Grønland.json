{
    "version": "1.0",
    "document": {
        "id": "https://www_berlingske_dk/internationalt/paa-en-hjemmeside-kan-du-allerede-soege-om-statsborgerskab-til-en",
        "title": "På en hjemmeside kan du allerede søge om statsborgerskab til en kommende bystat, som amerikanske rigmænd vil bygge i Grønland",
        "content": "Godt et halvt år før Donald Trump Jr. landede sin navyblå Trump-jet på Nuuk Lufthavns nye landingsbane, stod en 28-årig amerikansk mand af sit eget privatfly i selvsamme lufthavn. Donald Trump Jr. forsikrede medierne om, at han blot var turist. Dryden Brown, derimod, den 28-årige såkaldtetechbroog tidligere professionelle surfer, havde andre planer, da han var på besøg. Han ser Grønland som den sidstefrontier, skriver han på sin X-profil. Og da han besøgte Grønland sidste sommer, havde han på forhånd sørget for aftaler med en række grønlandske politikere, der skulle lægge ører til hans store ambition og plan: Oprettelsen af en ny superliberal bystat i Grønland, der skal gå under navnet Praxis – den græske betegnelse for at føre teori ud i virkeligheden. En bystat, der skal fungere som en utopi for verdens rigeste. En by uden økonomiske eller politiske reguleringer, der vil bremse virksomheders innovation og udvikling. Som Dryden selv beskriver det, er Praxis en slags nyfortolkning af det romerske rige i den digitale tidsalder, hvoralter privatiseret.  Gothic futurismpic.twitter.com/wGApR3Lt56 En bystat – på længere sigt måske et land – der har påtaget sig opgaven at gendanne den traditionelle vestlige civilisation og forfølge den ultimative livsskæbne for mennesket: livet blandt stjernerne og en civilisation på Mars. Grønland skal ikke blot fungere som et frit værested for rige ejere af techselskaber og entreprenører, der ikke længere ønsker at betale topskat. Praxis skal også fungere som springbræt til menneskets næste store eventyr. Ideen er, at før vi kan begynde at kolonisere Mars, kan vi øve os på Grønland. Sådan beskrives ambitionen påPraxis' hjemmesideog af dets grundlægger, Dryden Brown. Men hvor Dryden Brown tidligere skrev og talte om et »hvis«, er ordlyden nu »nårvi får Grønland«. IfølgeDryden Brown og Praxis' officielle hjemmesidehar virksomheden allerede indsamlet 525 millioner dollar til oprettelsen af byen. Derudover har medlemmer af Praxis virksomheder mellem sig til en samlet værdi på 600 milliarder dollar. Og så er det den verdenskendte arkitekt Zaha Hadid, der har konceptualiseret byens design. Grønland, som Dryden Brownbeskriver det på sin X-profil, bør frigøre sit potentiale: Ikke kun sin strategiske placering i forhold til det sikkerhedspolitiske. Grønlands mineraler og naturlige ressourcer, der ligger under isen, venter i Dryden Browns øjne bare på at blive hevet op, så det kan bruges af amerikanske virksomheder. Ifølge Dryden Brown har han og Praxis allerede planer om, hvordan den nye bystat skal tilpasse sig Grønlands til tider voldsomme klima. Det vil han blandt andet gøre ved at reflektere mere direkte sollys mod det frosne terræn – hvordan end han vil gøre det.Fold sammenLæs mereFoto: Linda Kastrup. Dét vil han og hans onlinenetværk bestående af 86.600 praxianere hjælpe grønlænderne med. Hvem det netværk helt præcis består af, ved vi ikke. Hvad vi ved, er, at to tidligere premierministre angiveligt skulle være en del af netværket sammen med adskillige virksomhedsejere, der har postet investeringer i ideen om Praxis. IfølgeThe New York Timeshar Praxis modtaget finansiering og donationer fra en række kendte Silicon Valley-investorer. Fælles for investorerne er, at de enten arbejder for eller med Peter Thiel. Peter Thiel startede i sin tid PayPal med Elon Musk. De er siden gået hver sin vej, og Thiel ejer i dag blandt andet Palantir Technologies, som er en af verdens førende softwarevirksomheder.Fold sammenLæs mereFoto: Rebecca Blackwell/AP/Ritzau Scanpix. Manden, der har for vane at opkalde sine virksomheder efter objekter fra Ringenes Herre, og som i sin tid startede PayPal med selveste Elon Musk. IfølgeThe New York Timeshar Peter Thiel endnu ikke investeret i Praxis. Men folk fra Praxis har fortalt, at Dryden Brown forventer, at det vil ske. Det er ikke første gang, at ideen om en ny bystat eller nation luftes i Silicon Valleys techmiljø. MensElon Musk fortsat taler om den fremtidige kolonisering af Mars, hvor mennesket på ny kan skabe en civilisation, har Peter Thiel også tidligere luftet ideen sin egen version om at etablere en ny bystat. Det er netop også derfor, at Dryden Brown forventer, at Thiel en dag vil række ham en pose penge. Elon Musk har adskillige gange luftet ideen om en ny civilisation på Mars. Så sent som i 2024 udtalte han, at det meget vel kan være muligt at etablere den nye civilisation allerede om fire år.Fold sammenLæs mereFoto: Allison Robbert/Reuters/Ritzau Scanpix. Allerede i 2008 kastede Thiel500.000 dollar efter en undersøgelse, der skulle redegøre for muligheden for en flydende liberal koloni, en slags Atlantis i sci-fi-udgave. På samme vis skulle Dryden Browns oprindelige Praxis etableres et sted i Middelhavet. Men efter Donald Trumps første udmelding om at købe Grønland i 2019 stod det klart for Brown, at det selvfølgelig skulle være Grønland. Hvorvidt Dryden Brown bare har formået at sælge en useriøs idé til en flok mennesker med alt for mange penge, er svært at vurdere. Det har ikke været muligt at verificere, om de tal, Dryden Brown og Praxis kaster om sig, er sande. Hverken mængden af dollar eller antallet af medlemmer. Dryden Browns baggrund er det i det hele taget svært at sige meget om. Vi ved dog, at han er født i Santa Barbara, at han droppede ud af New York University, og at han blev fyret fra sit sidsterigtigearbejde. Ikke desto mindre har han formået at indsamle millioner til en idé og måske endda en plan. Han taler allerede om at opgradere basen ved Thule med avancerede radarer og missilsystemer, og han omtaler den kommende minedrift af kritiske mineraler i Grønland, der skal bruges til amerikansk produktion, som en selvfølge, der vil ske på sigt. Dryden Brown taler allerede om en opgradering af Thule-basen, når USA – og dermed også Brown – får fingrene i Grønland.Fold sammenLæs mereFoto: Thomas Lekfeldt. Hvis man vil, kan man da også allerede ansøge om statsborgerskab til bystaten på Praxis' hjemmeside. I første omgang bliver man budt velkommen som en »Praxisæ-nomade«. En person, der endnu ikke har et fast landområde. Man kan dog finde en form for samhørighed i Discord-gruppen, som man hurtigt modtager et link til. Dernæst har man gjort sig berettiget til at komme i betragtning til at få tildelt et reelt statsborgerskab, når Praxis en dag står på et fundament i Vestgrønland – som planen er lige nu. Berlingske har kontaktet Dryden Brown, der i første omgang takkede ja til et interview. Han har siden da ikke svaret på Berlingskes henvendelser.",
        "metadata": {
            "source": "https://www.berlingske.dk/internationalt/paa-en-hjemmeside-kan-du-allerede-soege-om-statsborgerskab-til-en",
            "image_url": "https://berlingske.bmcdn.dk/media/cache/resolve/image_x_large_vertical/image/187/1877893/24869262-en-28-rige-amerikaner-ved-navn-dryden-brown-har-s.jpg",
            "publication_time": "Lørdag d. 25. januar 2025, kl. 20.46",
            "author": "Ines Kajkus",
            "related_links": [],
            "attachments": []
        }
    }
}