{
    "version": "1.0",
    "document": {
        "id": "https://www_berlingske_dk/rejser/ufo-lukkede-lufthavn",
        "title": "UFO lukkede lufthavn",
        "content": "Et såkaldt uidentificeret flyvende objekt - en ufo - der beskrives som \"fladt og rørformet\" befandt sig i luften cirka tre kilometer fra lufthavnen ved Baotou i Indre Mongoliet, der er en del afKina. Det skriver avisen, The Daily Telegraph. Læs også:10 steder du ikke må se Det lykkedes ikke kontroltårnet at få kontakt med objektet, hvorefter der blev truffet beslutning om at lukke lufthavnen og omdirigere tre fly fra henholdsvisBeijingogShanghajtil nærliggende lufthavne, for at undgå kollision. Vidner beskriver, at de så et skinnende objekt i luften og mystificerede ledende medarbejdere i lufthavnen forklarede efterfølgende, at det flyvende objekt på et tidspunkt nærmede sig lufthavnen og begyndte at cirkle omkring den, før den pludselig forsvandt. Den 8. ufoEpisoden fandt sted i sidste måned, den 11. september, og lufthavnen var lukket i omkring en time. Episoden ved Baotou-lufthavnen er angiveligt den 8. ufo-observation iKinade seneste fire måneder, der betyder, at kinesiske lufthavne har måttet lukke i kortere eller længere tid. Lufthavnen ved Xiaoshan, i Zhejiang-provinsen, måtte bl.a. lukke nogle få dage i juli efter et \"mærkværdigt blinkende og lysende\" objekt blev observeret i nærheden og et andet objekt blev observeret først på sommeren overHong Kong.    ",
        "metadata": {
            "source": "https://www.berlingske.dk/rejser/ufo-lukkede-lufthavn",
            "image_url": "https://berlingske.bmcdn.dk/media/cache/resolve/image_x_large/image/38/381823/6870128-rejseliv-imported-photo.jpeg",
            "publication_time": "Onsdag d. 06. oktober 2010, kl. 11.54",
            "author": "Jan Hedegaard",
            "related_links": [],
            "attachments": []
        }
    }
}