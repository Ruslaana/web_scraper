{
    "version": "1.0",
    "document": {
        "id": "https://www_berlingske_dk/politik/lene-espersen-stoetter-uvaerdigt-lederskifte",
        "title": "Lene Espersen-støtter: Uværdigt lederskifte",
        "content": "Lene Espersens afgang som politisk leder for Det Konservative Folkeparti har været uværdigt for partiet ogLene Espersenselv, mener flere af Lene Espersens støtter i det konservative bagland, skriver Morgenavisen Jyllands-Posten. Flere af støtterne peger på, at det havde været mest værdigt for partiet at have ladet Espersen vise sit værd under en valgkamp og tage stilling til hendes fremtid på det ordinære konservative landsråd i efteråret. »Man skulle have ladet Lene fortsætte frem til valget og så taget stilling til resultatet bagefter,« siger Rikke-Kirstine Christiansen, der er formand for den konservative vælgerforening i Brønderslev, hvor Lene Espersen er folketingskandidat.Lene Espersen trak sig i sidste uge som politisk leder og overlod hvervet til Lars Barfoed. »Det var ikke kønt. Hun var ude at rejse og havde ikke mulighed for at drøfte det med folketingsgruppen. Jeg ved ikke, hvor meget der har været planlagt på forhånd, men forløbet, som udspillede sig i medierne, var ikke fair,« siger Rikke-Kristine Christiansen  til Jyllands-Posten. Selv om meningsmålingerne længe har været miserable for De Konservative, gik lederskiftet lynhurtigt, da flere konservative hovedbestyrelsesmedlemmer og baglandsfolk først begyndte at kræve Lene Espersens afgang. Udenrigsministeren var på rejse i Qatar, da den interne storm tog til, og valgte at trække sig kort efter sin hjemkomst. Og det var ikke en optimal proces, hvis man spørger De Konservatives gruppeformand i Hjørring Byråd, Jens Broen.",
        "metadata": {
            "source": "https://www.berlingske.dk/politik/lene-espersen-stoetter-uvaerdigt-lederskifte",
            "image_url": "https://berlingske.bmcdn.dk/media/cache/resolve/image_x_large/image/97/977634/3686501-til-bt-lene-espersen.jpg",
            "publication_time": "Tirsdag d. 18. januar 2011, kl. 06.02",
            "author": null,
            "related_links": [],
            "attachments": []
        }
    }
}