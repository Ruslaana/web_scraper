{
    "version": "1.0",
    "document": {
        "id": "https://www_berlingske_dk/europa/han-var-kongen-af-britisk-fjernsyn-nu-har-en-affaere-med-ung-kollega",
        "title": "Han var kongen af britisk fjernsyn. Nu har en affære med ung kollega ødelagt alt",
        "content": "Det er som en bilulykke, hvor man ikke kan kigge væk. Briternes tv-konge, Philip Schofield, kan se sit imperium brænde – og det brænder hurtigt. Han er smidt ud på røv og albuer fra diverse tv-programmer. Fyret af sin agent. Sagen er nået hele vejen til det britiske parlament. Alle har vendt den engang så funklende stjerne ryggen. Først var det hans professionelle og personlige forhold til hans medvært på ITVs »This Morning«, Holly Willoughby, der varved at rådne op for øjnene af seerne. Det hele kulminerede med, at Schofield blev fyret med øjeblikkelig virkning 20. maj. Dengang var den officielle begrundelse, at Schofields bror var blevet dømt for pædofili – Phillip Schofield var selv vidne i sagen og tog i den forbindelse orlov fra arbejdet. Flere syntes, at det lød som en hul dækhistorie – hvorfor fyrer man en mand med Schofields status på grund af brorens ugerninger?  \"Phillip Schofield described his brother's crimes as 'despicable'\"#phillipschofieldhttps://t.co/2h5DYBz9ZG Nu er det kommet frem, at opbruddet skyldtes den 61-årige Schofields eget forhold til en ung mandlig kollega, som han selv fik ansat som runner. Den unge mand var 15 år, da Schofield mødte ham. Phillip Schofield besøgte den teatergruppe, hvor han gik, for 12 år siden. I sidste uge bekræftede Schofield selv affærenover for mediet Daily Mail, efter at rygterne har svirret længe. Han sagde, at »løgnen er blevet for stor« for dem begge. »Det gik fra onlinespekulationer til mainstreamnyheder, og det måtte stoppe af hensyn til hans mentale helbred,« sagde Schofield med henvisning til den unge kollega. Over for Daily Mail udtalte Schofield, at han tidligere havde skjult sandheden om forholdet i et forsøg på at beskytte sin tidligere kollega. Den seneste uge har reaktionerne været vidtrækkende, mens hovedpersonen selv har holdt lav profil. Det forlyder, at han er flyttet ind hos sin mor i Cornwall. Stilheden varede, indtil han fredag udtalte sig til tv-stationen over dem alle: BBC. En tydelig påvirket Schofield fortæller, at hans »karriere er forbi«. Han virker udmattet, taler med en lav stemme og siger, at han er »virkelig ked af det«. Schofield siger, at hans to voksne døtre har hjulpet ham mod hans voldsomme selvmordstanker de seneste dage. »Hvis mine døtre ikke havde været der den seneste uge, ville jeg ikke være her.« Schofield bekræfter, at han først mødte den unge mand, da han endnu var en dreng. De to begyndte efterfølgende at skrive sammen på Twitter. Schofield fortæller, at drengen spurgte ham til råds om at arbejde i tv-branchen. Tv-værten karakteriserer deres kommunikation i starten som en »fuldstændig uskyldig ordveksling, om et job, om karriere«. »Hvad er der galt med det?« spørger han. »Hvad er der galt med at tale med nogen, uanset deres alder?« Schofield fik ansat den på det tidspunkt 19-årige mand som runner på »This Morning« i 2017. Efterfølgende fik han ham ansat på en række andre programmer. »Vi blev venner,« siger Schofield. »Du ved: hænger ud sammen, snakker med hinanden, den slags ting.« Storbritanniens ukronede konge og dronning har haft de ægte royale – kong Charles og dronning Camilla – i studiet.Fold sammenLæs mereFoto: Geoff Pugh/AFP/Ritzau Scanpix. Schofield siger, at deres forhold udviklede sig til det romantiske efter et par måneder – på det tidspunkt var hans kollega 20 år gammel, mens Schofield var godt oppe i 50erne. »I mit omklædningsrum skete der noget en dag,« siger han i det nye interview og kigger ud i luften i flere lange sekunder. Schofield forklarer, at der kun var fem eller seks seksuelle møder mellem dem over et par måneder. »Jeg forstår fuldt ud, at der er en stor aldersforskel, men det sker,« siger Schofield. Adspurgt, om han elskede sin tidligere kollega, siger Schofield: »Nej, vi var bare kærester«. Senere i interviewet modsiger han sig selv, da han fortæller, at de »ikke var kærester« og »ikke var i et forhold«. Den unge fyr havde en anden opfattelse. Schofield havde for vane at invitere ham med til offentlige events.Ved en prisuddeling forbløffederunneren sine ITV-kolleger ved, som én udtrykte det, at »erklære sin kærlighed til Phil i utvetydige vendinger«. På det tidspunkt var Phillip Schofield stadig gift med sin daværende hustru. Phillip Schofield med sin ekshustru, Stephanie Lowe. De to var gift i næsten 30 år.Fold sammenLæs mereFoto: Joel Ryan/AP/Ritzau Scanpix. Phillip Schofield udtaler til BBC, at en stor del af opmærksomheden ifølge ham skyldes, at der er tale om en relation mellem to mænd. »Jeg tror, at ​​der er en enorm mængde homofobi, fordi det tilfældigvis er to mænd. Hvis det var en mand og en kvinde, så ville det ikke være sådan en skandale,« siger Schofield. Med henvisning til sin tidligere kollega siger den 61-årige: »Han er en uskyldig part her. Jeg var ældre, jeg burde have vidst bedre. Der var samtykke, men det var min skyld.« Han er blevet anklaget for at have groomet den unge mand. Grooming er, når en krænker opbygger et forhold til en mindreårig, som så kan blive udnyttet, blandt andet seksuelt. I virkeligheden, fortæller Schofield, hænger det ikke sådan sammen. »Jeg forstår det, og det er meget reelt at spørge mig om«, siger Schofield. »Men sådan føltes det ikke dengang.« Schofield tvivler på, at han kan vende tilbage til en karriere på tv. »Jeg er nødt til at tale om fjernsyn i datid, hvilket knuser mit hjerte. Jeg har mistet alt,« siger han. Han ved ikke, hvad han skal stille op med sig selv nu. »Jeg ser intet andet end sorthed, tristhed, anger, fortrydelse og skyld. Jeg gjorde noget meget forkert, og så løj jeg konsekvent om det.« Philip Schofields karriere – hans succes – har ellersaltid været bygget på hans åbenhed og varme. Det står i stærk kontrast til de hemmeligheder og løgne, han var villig til at fortælle for at slippe af sted med sine handlinger. Da forholdet stod på, begyndte rygterne at svirre blandt de ansatte. Det fik senere ITV til at igangsætte en undersøgelse, hvor begge parter benægtede forholdet. »Rygterne starter, og så lyver man,« siger Schofield. ITV har skrevet i en erklæring, at en undersøgelse blev igangsat i 2020. »ITV talte med en række personer, der arbejdede på This Morning, og fandt ikke noget bevis på et forhold ud over rygter.« Men ikke alle køber ITVs historie. Den kendte tv-vært Dan Wootton siger, at han talte om forholdet over for ITVs pressechef Paul Moore, Carolyn McCalls højre hånd, da det stadig stod på. »Jeg var chefredaktør for The Sun på det tidspunkt og havde talt med otte kendte ITV-stjerner, som rejste bekymringer om Phillips »giftige« opførsel, specifikt det upassende forhold til en ansat,«skriver han i Daily Mail. Han sagde til Moore, at ITV som minimum har pligt til at undersøge de oplysninger, der blev fremlagt. »Men han gjorde det klart, at tv-stationen ikke havde planer om at gøre det,« skriver Wootton. Landets politikere tager ikke let på sagens håndtering. ITVs administrerende direktør, Carolyn McCall,er blevet indkaldtaf regeringens kultur-, medie- og sportsudvalget. Det kommer, efter at ITV annoncerede, at en ekstern undersøgelse af håndteringen er blevet igangsat. Efter at forholdet sluttede, blev runneren ansat på et andet program på samme station. Schofield fortæller, at runneren selv søgte det nye job. Ligeledes har flere kilder udtalt, at Schofield fik runneren til at underskrive en fortrolighedserklæring, så han ikke kunne udtale sig til medierne. Det benægter Schofield. På spørgsmålet om, hvordan hans tidligere kollega har det nu, siger Schofield: »Det, han ønsker, er, at mediedækningen forsvinder, han vil have et roligt liv.« Tv-værten siger, at han var »meget bekymret« for sin tidligere kollega, som han beskriver som »sårbar«. Berlingske har, ligesom en lang række medier, fravalgt at bringe den unge mands navn og billeder. Hvem vidste hvad? Og var de mere villige til at vende det blinde øje til, fordi Schofield var deres vej til stjernerne? Mens alle har vendt ryggen til Phillip Schofield, peger pilen nu på hans højtelskede medvært, Holly Willoughby. Parret har længe været kanalens gyldne kæledægger. I 14 år har de været et pragteksemplar på venskab. De holdt ferie sammen; han var den ældre mand, hun var i mange henseender hans lærling. Det fungerede. Nu er forholdet mellem »Phil og Holly«, som de er blevet døbt i folkemunde, tilsyneladende umuligt at reparere. I 14 år har Phillip Schofield og Holly Willoughby været kolleger og nære venner.Fold sammenLæs mereFoto: Ken McKay/ITV/Shutterstock. Flere spørger nu, om Holly Willoughby kendte til romancen. Men Phillip Schofield slår fast over for BCC, at hun ikke gjorde det. Da rygterne begyndte at sprede sig, spurgte hun selv Schofield, om de var sande, hvilket han benægtede. Det har hun bekræftet på Instagram. »Da historier om forholdet først dukkede op, spurgte jeg Phil direkte, om det var sandt. Jeg fik at vide, at det var det ikke. Det har været meget sårende nu at finde ud af, at det var løgn,« skrev hun i en historie, som nu er slettet. For nylig skrev Schofield til hende. »Du behøver ikke at svare, det kan du nok ikke, men jeg vil sige, at jeg er virkelig, virkelig ked af det,«lød det i beskeden. Holly Willoughby svarede aldrig. Lige nu er hun på ferie i Portugal, mens to andre værter er stedfortrædere i »This Morning«. Den ene, Allison Hammond,brød grædende sammeni fredagens udgave af programmet. »Interviewet var virkelig smertefuldt, fordi jeg selvfølgelig elskede Phillip Schofield, og det er mærkeligt, for jeg elsker stadig Phillip Schofield,« siger hun: »Men det, han har gjort, er forkert. Han har indrømmet det, han har sagt undskyld. Men som familie kæmper vi alle virkelig for at bearbejde det. Jeg vil ikke sige noget dårligt, fordi jeg er splittet.« Hun er ikke den eneste, der er tilbageholdende med at kritisere Schofield. Den britiske journalist Piers Morgan har skrevet på Twitter, at han sympatiserer med ham. Morgan skrev på Twitter: »Medmindre Phillip Schofields ekskæreste modsiger hans version af begivenhederne, så er det tid til at stoppe denne ubarmhjertige forfølgelse af en fyr, der har mistet alt og er på vej ud over kanten.« Den tidligere tv-vært fortsatte: »Han ser ikke ud til at have begået nogen forbrydelse, og han er ikke minister.«  Unless Phillip Schofield’s ex-lover contradicts his version of events to@TheSun& BBC, then it’s time to stop this relentless persecution of a guy who’s lost everything and looks right on the edge to me. He doesn’t seem to have committed any crime, and he’s not a Govt minister. Morgan har tidligere forsvaret Schofield. »Det ene øjeblik var Schofield den ubestridte konge af morgen-tv – det næste er han en detroniseret, skamfuld, udskældt, national skændsel og til grin på sociale medier,« harhan skrevet i The Sun. Morgan har selv været vært på ITVs andet morgenprogram, »Good Morning Britain«, men blev kylet ud, efter han kritiserede Meghan Markle. I en verden efter #metoo er folk mere opmærksomme på magtbalancer, eller mangel på samme, i forhold. Mange arbejdspladser har indført strenge regler for at forhindre folk i ledende roller i at udnytte deres position. Uanset om der var samtykke, eller om det var »uklogt, men ikke ulovligt« – som Schofield udtrykker det – handler det om magtbalancen. Som ITVs gulddreng var Schofield en af ​​de mest magtfulde spillere i branchen. Han følger i hælene på forhenværende funklende stjerner som Matt Lauer ogNick Cohen, der også er blevet fældet på #metoo-sager. Og hvor prominente mediepersonligheder før har kunnet skærme sig fra konsekvenserne, ser det anderledes ud nu. ITVs ledelse har måske, måske ikke haft skyklapper på, når det gælder deres darling. Men nu falder korthuset sammen. Det er et nyt område for arbejdsgivere at navigere i, og ITV vil uden tvivl ikke være den første eller sidste til at tage fejl, når de snubler ind i en gråzone, der knap eksisterede for et årti siden. Tv-stationerne må spørge sig selv, hvilket ansvar de har. For de magtfulde stjerner kan lektionen ikke være klarere: Hvis du ikke ønsker at blive opfattet som trist og snusket, så skal du holde dig fra unge kollegaer – særligt dem, du selv har ansat.",
        "metadata": {
            "source": "https://www.berlingske.dk/europa/han-var-kongen-af-britisk-fjernsyn-nu-har-en-affaere-med-ung-kollega",
            "image_url": null,
            "publication_time": "Fredag d. 02. juni 2023, kl. 21.35",
            "author": "Nina Schaumann",
            "related_links": [],
            "attachments": []
        }
    }
}