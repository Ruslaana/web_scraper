{
    "version": "1.0",
    "document": {
        "id": "https://www_berlingske_dk/virksomheder/to-nye-kaempefabrikker-til-elbilbatterier-goeres-klar-i-europa-med",
        "title": "To nye kæmpefabrikker til elbilbatterier gøres klar i Europa med milliardstøtte",
        "content": "Allerede om få år vil produktionen afbatterier til elbileri Europa blive betragteligt større end i dag. To store batteriproducenter har nemlig annonceret, at de vil bygge nye kæmpefabrikker til et samlet beløb på omkring ti milliarder euro (næsten 75 milliarder kroner), efter at EU har lempet reglerne for statsstøtte til grøn omstilling i forsøget på at vinde virksomhedernes gunst og få dem til at lægge pengene i Europa frem for i USA, som også har skruet heftigt op for store tilskud til erhvervslivet. Begge nye fabrikker skal være klar til produktion i 2026 og vil beskæftige tusinder af ansatte, skriver det britiske nyhedsbureau Reuters. Den svenske batteriproducent Northvolt har udvalgt byen Heide i Nordtyskland, stik vest for storbyen Kiel og i nærheden af havvindmølleparker, til sin fabrik. Den ventes at kunne få et statstilskud på mere end 600 millioner euro (4,5 milliarder kroner). Northvolt har ellers haft kig på at lægge fabrikken i USA, hvor støtteordningerne er markante for at trække virksomheder til. Ifølge det svenske dagblad Dagens Nyheter vil Northvolt investere omkring 26,5 milliarder (danske) kroner i den tyske fabrik, kaldet Northvolt Drei. Fabrikken skal producere batterier til omkring en million elbiler om året og have 3.000 ansatte. »Vi er taknemmelige for alle anstrengelser, som hidtil er gjort på forskellige niveauer. Med hjælp fra den tyske regerings opbakning har vi bestemt at tage næste skridt til udvidelsen i Heide,« siger Northvolts topchef, Peter Carlsson. Det tyske erhvervsministerium har netop givet grønt lys til milliardstøtten, ligesom Slesvig-Holsten selv bidrager til etableringen. ProLogium fra Taiwan meddelte også op til weekenden, at den nye elbilbatterifabrik kommer til at ligge i den franske by Dunkerque. Her er der både god støtte og konkurrenceduelige strømpriser med i pakken, og ProLogium ønsker samtidig at være på mere neutral grund som følge af striden mellem USA og Kina. Fabrikken i Frankrig bliver selskabets første uden for Asien, og den franske præsident, Emmanuel Macron, har selv været involveret i at få taiwanerne til landet i konkurrence med Tyskland og Holland. Batteriproduktionen er strømslugende, hvorfor det er vigtigt at sikre sig ordentlige forsyninger og gerne til gode priser. I Skellefteå i det nordlige Sverige har Northvolt allerede en kæmpe elbilbatterifabrik men udvider nu til Tyskland.Fold sammenLæs mereFoto: Northvolt/AFP/Ritzau Scanpix. Store europæiske bilproducenter som Volkswagen (VW) og BMW er i gang med at omstille sig til elbilproduktion, og de ønsker samtidig atgøre sig mindre afhængige af asiatiske lande, når det kommer til elbilbatterier. Volkswagen er selv i færd med at planlægge en batterifabrik i Europa, men har afventet, at EU afklarer mulighederne for statsstøtte, inden man træffer det endelige valg. Statsstøtte er normalt et fyord i EU, fordi det skævvrider konkurrencen på det åbne marked, men i forbindelse med Ruslands invasion af Ukraine er der i marts 2022 indført midlertidige krise- og omstillingsbestemmelser, der sikrer, at de enkelte lande gerne må give støtte til initiativer, der sikrer en hurtig grøn omstilling, hvorudledningen af CO2går i nul. Disse bestemmelser er i år blevet udvidet og mangler nu den endelige godkendelse fra EU-Kommissionen. Northvolt planlægger endnu en batterifabrik. Placeringen er ikke afgjort, men kan ifølge en talsmand ende med at blive i Nordamerika, altså enten USA eller Canada. Northvolt har i dag 4.500 ansatte ogproduktion i nordsvenske Skellefteåog i polske Gdansk samt et udviklingslaboratorium i Västerås, nordvest for Stockholm på den svenske østkyst. Den kinesiske batterigigant CATL er ved at udbygge sin fabrik i Erfart i Tyskland, mens tyske BASF er i færd med at bygge en fabrik, der skal levere batteriudstyr, i Schwarzheide i det østlige Tyskland. Endelig er byggeriet af amerikanske Microvasts fabrik i gang i Ludwigsfelde, syd for Berlin. Næsten hvert tredje solgte bil i Danmark er nu en elbil. Alene i april blev der solgt flere end 3.000 nye elbiler til danskerne.",
        "metadata": {
            "source": "https://www.berlingske.dk/virksomheder/to-nye-kaempefabrikker-til-elbilbatterier-goeres-klar-i-europa-med",
            "image_url": "https://berlingske.bmcdn.dk/media/cache/resolve/image_x_large/image/167/1676820/24429705-pix-habeck-carlsson.jpg",
            "publication_time": "Mandag d. 15. maj 2023, kl. 11.12",
            "author": "Thomas Breinstrup",
            "related_links": [],
            "attachments": []
        }
    }
}