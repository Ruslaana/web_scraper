{
    "version": "1.0",
    "document": {
        "id": "https://www_berlingske_dk/internationalt/polen-har-paa-forbloeffende-faa-aar-fordoblet-sin-haer-her-taler",
        "title": "Polen har på forbløffende få år fordoblet sin hær. Her taler ingen om krigsskat",
        "content": "Da Polen for få år siden lancerede sine militære ambitioner, var eksperterne hurtige til at skyde det ned som drømmerier. Nu står de faktisk med Europas største hær. »Det er jo ret imponerende, at man på ti år stort set har fordoblet det polske militærs størrelse, også mandskabsmæssigt. Det er ikke noget, man bare lige gør,« siger Claus Mathiesen, der er lektor i russisk ved Forsvarsakademiet og tidligere forsvarsattaché i Polen. I Danmark er man tre år efter Ruslands invasion af Ukraine endnu ikke for alvor kommet i gang med at ruste sig til den nye russiske trussel. Lige nu diskuterer vi, om pengene til oprustningenskal komme fra en særlig krigsskat, og om vi måske skulle anskaffe os noglehelikoptere, der faktisk kan flyve. »Herhjemme er vi i bedste fald på vej ind i fase et. Altså der, hvor man stadigvæk overvejer, hvad skal vi egentlig gøre,« siger Claus Mathiesen. Men i Polen er det faktisk lykkedes på ganske få år at fordoble antallet af soldater i hæren. Polen har nu den største hær i Europa medflere end 207.500 soldater– og den vokser stadig.  Samtidig har polakkerne iværksat en voldsom modernisering af det udstyr, de polske soldater skal kæmpe med. Selv USA kan ikke følge med, proportionalt set, når det gælder om at bruge penge på forsvaret. Sidste år brugte Polen 4,1 procent af BNP på forsvaret – mod USAs 3,38 procent – og i år vil polakkerne øge til 4,7 procent.  Halvdelen af pengene bliver i øjeblikket brugt på nyindkøb. I sommer indgik deden hidtil største kontrakt i Polens historiepå 96 Apache-kamphelikoptere, der vil blive leveret allerede i 2028-2032. Der er flere forklaringer på Polens hemmelighed, siger danske og polske eksperter til Berlingske. Men tempoet har også sine ulemper. Eksempelvis har de endnu ikke løst spørgsmålet om, hvordan de skal nå at uddanne Apache-piloter nok. Polske soldater deltager i en parade i Warszawa 15. august 2024 for at mindes sejren over Sovjetrusland i slaget om Warszawa i 1920.Fold sammenLæs mereFoto: Wojtek Radwanski/AFP/Ritzau Scanpix. Den største forskel på Danmark og Polen er selve den politiske villighed til at bruge penge på forsvaret, mener Claus Mathiesen. Polen er på mange områder et dybt splittet land. Men når det gælder opfattelsen af Rusland som en blivende trussel, er der nærmest national konsensus i befolkningen. Den stemning blev forstærket af Ruslands invasion af Ukraine. Og før det af Ruslands annektering af Krim-halvøen. Men følelsen går meget længere tilbage end det. Claus Mathiesen mærkede den selv, da han var forsvarsattaché på den danske ambassade i Warszawa fra 1999 til 2001. Mette Frederiksen i samtale med Polens premierminister, Donald Tusk, inden det uformelle EU-topmøde i mandag den 3. februar.Fold sammenLæs mereFoto: Olivier Hoslet/EPA/Ritzau Scanpix. For Vesten at se virkede truslen fra Rusland dengang langt væk. Og da Polen samtidig var økonomisk presset, var der nogle i NATO, der spurgte, om de stadig havde brug for et territorialforsvar. Eller om man skulle afskaffe det, ligesom man gjorde i Danmark og andre lande. »Når man nævnte det for de polske officerer og generaler, blev de bare lidt fjerne i blikket. Den situation var utænkelig for dem,« siger Claus Mathiesen. »I Polen sidder frygten for Rusland i marven.« Igennem hele 1800-tallet var Polen forsvundet fra landkortet, delt mellem stormagterne omkring dem. Og da de endelig fik Polen tilbage i 1918, gik der ikke mere end 21 år, før de blev overrendt igen af både Nazityskland og Sovjetunionen. Hvem femte polak mistede livet i Anden Verdenskrig. Dertil kommer alle dem, der sultede eller blev sendt i koncentrationslejre, minder Polen-ekspert Anna Werenberg om. Alle familier blev ramt uden undtagelse. »Der er ikke en eneste polak, som ikke kan mærke i maven, hvad krig er,« siger Anna Werenberg, der er forskningsmedarbejder ved koldkrigsmuseet Langelandsfortet. »80 år er ikke ret meget i den sammenhæng.« Målet for Polen er at ramme 300.000 soldater i 2035, hvoraf de 250.000 skal være professionelle og resten frivillige i et aktivt hjemmeværn. Flere eksperter har gennem årene peget på, at detvirker urealistisk ambitiøst, når man ser på størrelsen af de polske ungdomsårgange, og hvad de polske unge ellers har af jobmuligheder i en boomende økonomi. Men indtil videre er Polen faktisk foran sin egen målsætning. Det er lykkedes at øge rekrutteringen, men også at styrke fastholdelsen af de soldater, man allerede har, påpeger Marek Świerczyński, der er afdelingsleder for sikkerhedspolitik hos tænketanken Polityka Insight i Warszawa. »Der er stadig lang vej endnu, og jeg ved stadig ikke, om det vil lykkes. Men det ser meget lysere ud, end vi har troet førhen,« siger Marek Świerczyński. I Polen bliver de særlige militære linjer i gymnasiet mere og mere populære. De er en del af planen med at få flere polske unge til at vælge en karriere i uniform.Fold sammenLæs mereFoto: Niels Ahlmann Olesen. Det var i sin tid den nationalkonservative PiS-regering, der sparkede gang i den massive oprustning. Op til valget i efteråret 2023 blev de beskyldt for at drive politisk valgkamp på hæren i en grad, der fik flere topgeneraler til at sige op. Ofte har det virket vigtigere for indkøbet af militært isenkram, hvad der kunne leveres hurtigt og se godt ud på parader, end hvad hæren i praksis ville få brug for. For eksempel vil Polen i år modtage de første af 250 nye amerikanske Abrams-kampvogne. Men man har også bestilt K2-kampvogne i Sydkorea. Snart vil hæren råde over fem forskellige typer kampvogne, som vil udgøre et logistisk mareridt for enhver militær organisation. Men selvom regeringsmagten i 2023 skiftede til den liberale Donald Tusk og Borgerplatformen, er der ikke en eneste af beslutningerne på forsvarsområdet, der er blevet rullet tilbage, siger Marek Świerczyński. Dette meget høje niveau af militærudgifter er kommet for at blive i Polen, forudsiger han: »Det går kun én vej i øjeblikket. Og med i øjeblikket mener jeg det næste årti eller to eller tre.« En anden del af forklaringen på det hastige polske tempo er også, at Polen har omgået de almindelige procedurer for statslige indkøb. Der er ikke blevet lavet lange analyser af, hvad man har brug for, ligesom ordrerne heller ikke er blevet sendt i udbud. I stedet er mange af indkøbene foregået som såkaldte operationelle hastebehov, forklarer Marek Świerczyński: »Det fungerer grundlæggende på den måde, at de væbnede styrker fortæller forsvarsministeren, hvad de har brug for. Og så kommer det ikke an på prisen.« Men prisen for den polske oprustning har også været høj.  Poland's spending on armed forces modernisation (and infrastructure developments) increased more than 10-fold between 2013 and 2024 (planned) and over 5-fold between 2021 and 2024.https://t.co/7Z5hNJ4xDD Apache-helikopterne erkøbt med et milliardlån fra USA– det tredje af slagsen bare i 2024. Samtidig er det gået mindre godt med planen om at hente en god del af produktionen på de nye indkøb hjem til Polen, så man også kunne få styrket den polske militærindustri. Blandt andet ville Polen meget gerne have haft licens til at producere sine egne HIMARS-missiler til de raketkastersystemer, der er blevet så populære efter krigen i Ukraine. Men det er længe siden, man har hørt noget nyt fra den front. »Det siger noget om, hvordan det går,« konstaterer Marek Świerczyński og fortsætter: »Amerikanerne er ikke så vilde med at dele den slags teknologiske rettigheder.« 2025 ser ud til at blive det tredje år i træk med et polsk budgetunderskud på mere end fem procent. Det har fremkaldt kritik fra bådeEUs finansministreogOECD, der anbefaler Polen at skrue ned for de offentlige udgifter og op for skatterne. Men forslaget om en krigsskat er aldrig fanget an i Polen, og indtil videre er den voksende statsgæld heller ikke et emne. I stedet forsøger Polen nu at få resten af de europæiske NATO-lande med på vognen. Den polske forsvarsminister, Wladyslaw Kosiniak-Kamysz, har kaldt deten vigtig opvågning for Europa, at USAs nye præsident, Donald Trump, er begyndt at tale om fem procent af BNP som det nye mål for alle NATO-landes militærudgifter. »Det vil tage endnu et årti at nå dertil, men jeg synes ikke, man skal kritisere ham for at sætte et ambitiøst mål, for ellers vil der være nogle lande, der vil blive ved med at diskutere, om der virkelig er brug for at skrue op for udgifterne,« siger finansministeren til Financial Times. Polens forsvarsminister, Wladyslaw Kosiniak-Kamysz (tv.), står sammen med sin tyske kollega, Boris Pistorius (th.), foran et af de tyske Patriot-luftforsvarssystemer, der er udstationeret i Polen for at forsvare de vestlige våbenleverancer til Ukraine.Fold sammenLæs mereFoto: Patryk Ogorzalek/Reuters/Ritzau Scanpix. Den 1. januar overtog Polen det seks måneder lange EU-formandskab, og øverst på dagsordenen står netop sikkerhed. En af ambitionerne er at få Danmark og de øvrige EU-lande med på at afsætte 100 milliarder euro i det næste syvårige rammebudget for EU til forsvarsområdet. Til sammenligning foreslog Europa-Kommissionen sidste år at afsætte halvanden milliard euro til den europæiske militærindustri. Men det er alt for lidt, mener Polen. »Hvis vi havde råd til at gældsætte os for at genoprette økonomien efter covid-19-pandemien, må vi også kunne finde pengene til at beskytte os selv mod krig,« siger Wladyslaw Kosiniak-Kamysz til Financial Times. Samtidig bejler den polske udenrigsminister, Radoslaw Sikorski, åbent til Trump om, at Polen som den nye duks i klassen kunne blive en form for europæisk leder i NATO: »Vi sigter efter at føre Europa mod større modstandsdygtighedogtættere transatlantisk samarbejde,« skriver Sikorski i et indlæg i The New York Times. I Danmark har vi måske en tendens til stadig at betragte Polen som lidt af en opkomling og glemme, at de allerede er blevet en betydelig militær magtfaktor, siger Claus Mathiesen: »Det er givet en fejl. For der er ingen tvivl om, at de gerne vil spille en rolle og rent faktisk også byder ind med noget.« En amerikansk Apache-kamphelikopter fører an i en fælles militærøvelse i Polen. Snart vil Polen flyve næstflest Apache-kamphelikoptere i verden efter USA.Fold sammenLæs mereFoto: Wojtek Radwanski/AFP/Ritzau Scanpix. ",
        "metadata": {
            "source": "https://www.berlingske.dk/internationalt/polen-har-paa-forbloeffende-faa-aar-fordoblet-sin-haer-her-taler",
            "image_url": null,
            "publication_time": "Onsdag d. 12. februar 2025, kl. 11.40",
            "author": "Emil Rottbøll",
            "related_links": [],
            "attachments": []
        }
    }
}