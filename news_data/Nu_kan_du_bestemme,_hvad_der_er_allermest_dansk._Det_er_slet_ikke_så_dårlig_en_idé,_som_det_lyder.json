{
    "version": "1.0",
    "document": {
        "id": "https://www_berlingske_dk/kulturkommentar/nu-kan-du-bestemme-hvad-der-er-allermest-dansk-det-er-slet-ikke",
        "title": "Nu kan du bestemme, hvad der er allermest dansk. Det er slet ikke så dårlig en idé, som det lyder",
        "content": "Når franskmændene kan få anerkendelse for at have opfundet baguetten, kan vi danskere vel også få blåstemplet, at smørrebrød er kulturarv. Det synes kulturminister Jakob Engel-Schmidt (M) i hvert fald. På den baggrund har han taget imod 10.000 høringssvar fra danskerne, der alle er kommet med forslag til, hvad vi her i landet bør opfatte som særlig dansk og dermed også særlig umisteligt. Målet er at få flere danske indslag på UNESCOs liste over immateriel verdensarv – altså den slags kulturarv, der ikke står som en flot, strunk bygning som for eksempel Rundetårn, men bare findes. Vi kan i forvejen bryste os af en immateriel liste med grønlandsk trommedans og den nordiske klinkbådstradition. Med al respekt for inuitkultur og bådebyggere, er det ikke ligefrem noget, der ophidser den brede befolkning. Men nu foreligger så den liste, som et udvalg har udset sig, og som danskerne så kan vælge fra påfolkehøringen.dkfrem til 14. maj. En række langt mere folkeligt forankrede ideer, når det handler om det danskeste af det danske. Hvad skal vi dog vælge? Er det andelsbevægelsen? Er det H.C. Andersen og hans eventyr? Er det sankthans – den sommeraften, vi samles for at synge en sang og brænde hekse af? Er det hygge – begrebet, der har gjort os verdensberømte for noget med stearinlys og socialt samvær? I alt 20 forlag er med i det offentlige udbud af traditioner, færdigheder og sære skikke. Det er svært ikke at se den kulturministerielle øvelse som et led i bestræbelsen på en eller anden form for åndelig oprustning: national samling! Hvad er det egentlig, der binder os sammen her i kolonihaven – ja, ideen om de små haveparceller er også på listen. Selv øvelsen med at identificere lokalkoloritten er der med garanti nok nogen, der kan finde på at kaste vrag på. Nationalisme i traditionel forstand er ikke noget, vi er gode til her i landet. Vi kan bedre lide H.C. Andersens blide »I Danmark er jeg født« end den krigeriske »Kong Christian stod ved højen mast«, når det endelig skal være. Og hvordan overhovedet sætte danskheden på formel? Hvad så med dem, der ikke lige spiser røde pølser eller ser Bournonville i Det Kongelige Teater? Er de så ikke rigtige danskere? Er det her et forsøg på at tage patent på danskheden, der omfatter nogen, udgrænser andre, der så må stå og kigge ind på festen, hvor de vinker med dannebrogsflagene og mæsker sig i wienerbrød? Alle har ret til frisk luft, synes vi. Gerne i en kolonihave.Fold sammenLæs mereFoto: Søren Bidstrup. Faktisk kunne netop den manglende evne til at være stolt af noget som helst i det her land sagtens komme på verdensarvslisten. Sammen med hyggebrok og jantelov. Det er så dansk, så det næsten gør ondt, som Anne Linnet sang engang. Man kan også i stedet sænke paraderne en smule og se ideen som et forsøg på et oplæg til en diskussion. En sådan liste er ikke et udslag af forblændet nationalisme, men et glimrende udspil til en samtale – den diskussion, man netop gennem afstemning beder danskerne om at engagere sig i. Det er da både en både skæg og vigtig bestræbelse at forsøge at sætte gang i en debat om, hvad vi kan være fælles om i en tid, hvor vi ikke nødvendigvis altid går rundt og føler, at vi har så meget at være fælles om længere. Hvor vi sagtens kan gå hen og føle os pressede på vores identitet. FAKTAHer er de 20 forslagAndelsbevægelsenBournonville balletCykelkulturDannebrog og dets flagtraditionerEfterskolerFællessangForeningslivForsamlingshuskulturH.C. Andersens eventyrHåndboldHøjskolerHyggeKolonihaverPølsevogneRevyRøgerierSankthansSmørrebrødTillidssamfundetWienerbrødFOLD UD Andelsbevægelsen Bournonville ballet Cykelkultur Dannebrog og dets flagtraditioner Efterskoler Fællessang Foreningsliv Forsamlingshuskultur H.C. Andersens eventyr Håndbold Højskoler Hygge Kolonihaver Pølsevogne Revy Røgerier Sankthans Smørrebrød Tillidssamfundet Wienerbrød Man kan uden de store anstrengelser mene, at det ikke gør den store forskel, om noget står på en liste eller ej. Men om ikke andet er det en sund øvelse at diskutere, hvad der kan forene os i en tid, hvor vi kan se, at netop nogle af de ting, vi er allermest stolte af, ikke er en selvfølge. Her tænker jeg ikke så meget på den udrydningstruede pølsevogn eller den Bournonville, som Det Kongelige Teater aldrig helt ved, hvad de skal stille op med, som på tillidssamfundet, der også står på listen, og som jeg personlig ville give min stemme. Det tillidssamfund, båret af de værdier, der ikke bare er under beskydning udefra, men i princippet også er noget, vi skal hæge om på de indre linjer, fordi det er blevet lettere at se, hvad der skiller os, end hvad der kan samle. Vi skændes jo på tværs af landsdele, vi råber ad hinanden hen over politiske skel, vi sviner hinanden til fra den ene generation til den anden. Så er der serveret. Skal smørrebrødet på listen over umistelig kulturarv?Fold sammenLæs mereFoto: Søren Bidstrup. Ingen bør i øvrigt kunne blive fornærmede over de bløde indslag, der figurerer på listen, selvom man har svært ved at se, hvordan de allesammen skulle kunne klare sig gennem UNESCOS kritiske optagelseskriterier. Kører både hollændere og kinesere ikke næsten lige så meget på cykel, som vi gør? Spiller svenskerne egentlig ikke lige så meget revy, der er hentet hertil fra Frankrig – selvom de naturligvis ikke er så gode til det som vi? Når man ser på listen, er det faktisk svært at hidse sig op over noget som helst. Nogle vil måske nok sige: Er den finkulturel nok? I den forbindelse skal man huske på, at vi allerede har en kulturkanon – den, som daværende kulturminister Brian Mikkelsen fik gennemført i 2006, og som dækker 12 nedslag inden for de respektive områder arkitektur, billedkunst, design og kunsthåndværk, film, litteratur, musik, scenekunst samt børnekultur. »Vi vil fred her til lands«, synger vi, mens vi brænder onde kvinder af.Fold sammenLæs mereFoto: Martin Sylvest Andersen/Ritzau Scanpix. Når det så er sagt, så kan man godt undre sig over, at det udvalg, der har skullet vælge og vrage mellem de indkomne forslag er udvalgt, som det er. Den profileringsdygtige kulturminister har selv valgt at sidde for bordenden, men til at hjælpe sig har han haft den 90-årige kulturdiva Ghita Nørby og den talende gummistøvle Søren Ryge Petersen, der bliver 80 til sommer. Kunne man ikke – når nu vi på alle mulige andre måder forsøger at gøre de unge interesserede i vores fælles kultur – have taget en fra de yngre årgange med på råd? Ghita Nørby, 90, har været med til at vælge mellem de indkomne forslag. Kan vi ikke også sætte hende på listen?Fold sammenLæs mereFoto: Liselotte Sabroe/Ritzau Scanpix. Men altså: Lad os dog være en smule stolte af det lidt, det her lille land har at være stolt af. Lad os dog rykke en lillebitte smule sammen i haveforeningen. Om ikke andet, så for hyggens skyld. Om man så må sige. Herkan du stemme på de 20 forslag. Jakob Steen Olsen er Berlingskes kulturkommentator.",
        "metadata": {
            "source": "https://www.berlingske.dk/kulturkommentar/nu-kan-du-bestemme-hvad-der-er-allermest-dansk-det-er-slet-ikke",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911832/24932211-er-plsevognen-kulturarv-det-vil-mange-mene-her.jpg",
            "publication_time": "Mandag d. 14. april 2025, kl. 13.05",
            "author": "Jakob Steen Olsen",
            "related_links": [],
            "attachments": []
        }
    }
}