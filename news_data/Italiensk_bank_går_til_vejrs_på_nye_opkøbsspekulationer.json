{
    "version": "1.0",
    "document": {
        "id": "https://www_berlingske_dk/aktier/italiensk-bank-gaar-til-vejrs-paa-nye-opkoebsspekulationer",
        "title": "Italiensk bank går til vejrs på nye opkøbsspekulationer",
        "content": "Mandag stiger aktien med næsten 7 pct., efter at avisen La Repubblica kan fortælle, at Italiens premierminister Matteo Renzi skubber på for at få andre banker til overveje en overtagelse af landets tredjestørste bank. Det fremgår afBloomberg News.  Artiklen sendte fra morgenstunden aktien i vejret med op mod 13 pct., inden købsinteressen ebbede lidt ud. Ifølge avisen, der ikke nævner, hvor den har sine oplysninger fra, anses Intesa Sanpaolo og det statsejede Cassa Depositi e Prestiti for mulige købere sammen med en række italienske fonde.  Det er dog ikke mere end to måneder siden, at Intesa Sanpaolos topchef udtalte, at banken ikke er interesseret i at købe sin trængte kollega. Samtidig vurderer en bankanalytiker fra Mediobanca, at det kan blive udfordrende at finde en køber, så længe der hersker usikkerhed om omfanget bankens dårlige lån, skriver Bloomberg.",
        "metadata": {
            "source": "https://www.berlingske.dk/aktier/italiensk-bank-gaar-til-vejrs-paa-nye-opkoebsspekulationer",
            "image_url": "https://berlingske.bmcdn.dk/media/cache/resolve/image_x_large/image/18/180154/12646302-montepaschi-results.jpg",
            "publication_time": "Mandag d. 14. marts 2016, kl. 13.29",
            "author": null,
            "related_links": [],
            "attachments": []
        }
    }
}