{
    "version": "1.0",
    "document": {
        "id": "https://www_berlingske_dk/virksomheder/veloxis-faar-saerlig-status-til-laegemiddel-i-usa",
        "title": "Veloxis får særlig status til lægemiddel i USA",
        "content": "Statussen er givet til forebyggelse af organafstødning i patienter, der konverterer fra tacrolimus med umiddelbar frigivelse - et middel, der også markedsføres under navnet Prograf af medicinalselskabet Astellas Pharma. Orphan drug status giver en besparelse på gebyret på markedsføringsansøgningen samt visse skatteincitamenter i forhold til den kliniske udvikling.  Veloxis fik markedsføringstilladelse af FDA den 10. juli til de patienter, der ønsker at konvertere fra andre to-gange-dagligt tacrolimus­produkter til én-gang-dagligt Envarsus. Veloxis venter, at sende Envarsus på markedet i slutningen af 2015. Godkendelsen til nytransplanterede patienter kan først ske ved udløbet af eksklusivitetesperioden for en-gang-dagligt, Astagraf XL ligeledes fra Astellas Pharma. Det ventes at blive i juli 2016 eller, såfremt Astellas tildeles pædiatrisk eksklusitivitetsforlængelse, i januar 2017.  Der findes ifølge Veloxis cirka 180.000 amerikanere i konverteringspopulationen. Antallet af nytransplanterede patienter er på omkring 17.000 patienter årligt.",
        "metadata": {
            "source": "https://www.berlingske.dk/virksomheder/veloxis-faar-saerlig-status-til-laegemiddel-i-usa",
            "image_url": "https://berlingske.bmcdn.dk/media/cache/resolve/image_x_large/image/34/344800/10251758-italy-energy-agriculture-chemistry.jpg",
            "publication_time": "Mandag d. 17. august 2015, kl. 08.27",
            "author": null,
            "related_links": [],
            "attachments": []
        }
    }
}