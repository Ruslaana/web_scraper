{
    "version": "1.0",
    "document": {
        "id": "https://www_berlingske_dk/det-sunde-liv/har-du-samme-sygdom-som-cecilie-hother-saadan-lever-du-med-pcos",
        "title": "Har du samme sygdom som Cecilie Hother? Sådan lever du med PCOS",
        "content": "I mange år begyndte Cecilie Hother dagen med at barbere sig. Væk med dun og skæg. Alt dét, der ikke var kvindeligt. Nu fortæller hun om at leve med sygdommen PCOS. Et tabu hun først nu er klar til at gøre op med. Jeg fik mit skæg laserbehandlet,« siger Cecilie Hother og stopper op. »Det lyder jo frygteligt,« udbryder hun og siger ordet én gang til med tryk på. »Skæg...« Ordet er rammende, når man skal forklare tabuet omkring sygdommen PCOS, der bl.a. kan medføre, at kvinder får uønsket hårvækst i ansigtet – eller skægvækst – for nu at sige det ligeud. Knap 20 pct. af danske kvinder har PCOS. Det gør indtryk. »Det er rigtig, rigtig mange mennesker, der bærer på historier og ting, som de ikke vil sige, fordi der er så meget tabu i det.« Der gik mange år, før Cecilie Hother selv fortalte nogen om sin lidelse. Og det var kun de nærmeste, der blev indviet. »Om nogen ved jeg præcis, hvor grænseoverskridende det kan være. Jeg måtte joke med det for at få det sagt,« siger hun. LOG IND PÅ B PLUS og læs meget mere om sygdommen PCOS. Du kan læse om de symptomer sygdommen medfører og hvad du kan gøre ved dem, hvis du er en af de mange kvinder, der er ramt af PCOS ligesom Cecilie Hother. Det får du: Modtag det ugentlige nyhedsbrev fra B PLUS her. I mange år begyndte Cecilie Hother dagen med at barbere sig. Væk med dun og skæg. Alt dét, der ikke var kvindeligt. Nu fortæller hun om at leve med sygdommen PCOS. Et tabu hun først nu er klar til at gøre op med. Jeg fik mit skæg laserbehandlet,« siger Cecilie Hother og stopper op. »Det lyder jo frygteligt,« udbryder hun og siger ordet én gang til med tryk på. »Skæg...« Ordet er rammende, når man skal forklare tabuet omkring sygdommen PCOS, der bl.a. kan medføre, at kvinder får uønsket hårvækst i ansigtet – eller skægvækst – for nu at sige det ligeud. Knap 20 pct. af danske kvinder har PCOS. Det gør indtryk. »Det er rigtig, rigtig mange mennesker, der bærer på historier og ting, som de ikke vil sige, fordi der er så meget tabu i det.« Der gik mange år, før Cecilie Hother selv fortalte nogen om sin lidelse. Og det var kun de nærmeste, der blev indviet. »Om nogen ved jeg præcis, hvor grænseoverskridende det kan være. Jeg måtte joke med det for at få det sagt,« siger hun. FAKTACecilie Hother37 år.Fra Hjørring.Tv-vært på TV2 Fri. Tidligere vejrvært på DR og TV 2.Deltog i 2010 i ’Vild med Dans’, som hun vandt sammen med Mads Vad.Lancerede i oktober 2012 smykkeserien ’blaest’ (blæst).I februar åbnede hun sammen med en partner privatklinikken CeriX.Siden 2014 har Cecilie Hother dannet par med Thomas Gregers Honoré, som hun mødte under en tur med Team Rynkeby til Paris.FOLD UD Cecilie Hother vandt ’Vild med Dans’ i 2010. Her ses hun med sin partner Mads Vad og vindertrofæet efter finalen. Foto Marie HaldFold sammenLæs mere Cecilie Hother var midt i 20erne, da hun fik konstateret PCOS, som er den mest udbredte hormonelle forstyrrelse hos kvinder i den fødedygtige alder. Det er en tilstand, hvor et forhøjet niveau af mandligt kønshormon, er årsag til, at kvinden ikke har regelmæssige ægløsninger. Det viser sig f.eks. ved unormal hårvækst på krop og i ansigtet samt ved uren hud. For Cecilie Hother har livet med PCOS budt på udfordringer. Særligt med uønsket hårvækst, et af de symptomer, der kan ramme kvinder med tilstanden. Allerede som teenager viste de første mørke dun sig på overlæben, men først nu står den 37-årige tv-vært frem og fortæller om sit liv med diagnosen. Hun husker en episode, da hun var omkring 13-14 år gammel. En flok venner sad på en græsplæne, og sollyset faldt ’uheldigt’. Pludselig væltede en af drengene om i græsset af grin. »Du har jo skæg, Cecilie,« grinte han. Det gjorde det kun værre var, at udbruddet kom fra netop dén fyr, som hun var teenageforelsket i. »Hvis jeg kunne, havde jeg gravet mig ned. Jeg blev verdens mindste person indeni.« Men Cecilie Hother grinte med, og siden den dag har humoren altid været den bedste forsvarsmekanisme for hende. »Men det var første gang, jeg rigtig blev bevidst om det,« siger hun, der først flere år senere gik til lægen. »Jeg havde ikke menstruation i et år. I starten tænkte jeg ikke nærmere over det, men til sidst tænkte jeg, ’hov der er nok et eller andet galt’.« Det var der. I 2013 var Cecilie Hother med til at lancere TV2-Fri. Her er hun på TV2-Fri gården. Foto Nikolai LinaresFold sammenLæs mere »For mig var det både en velsignelse og en forbandelse,« beskriver hun sin reaktion på at få diagnosen PCOS. »Det var en velsignelse, fordi der var rigtig mange brikker, der faldt på plads.« Men det betød også, at hun måtte acceptere, at det kunne blive en udfordring at blive gravid. »I mit univers betyder dét at være kvinde, at man på et tidspunkt skal reproducere sig. Det ville jeg selvfølgelig også gerne, så det var et kæmpe knæk. Og jeg var ulykkelig,« siger hun. I hverdagen blev kampen mod ansigtsbehåringen et konstant projekt. »Det påvirkede mig ekstremt meget, jeg havde jo et job, hvor jeg havde lys og kamera i hovedet hele tiden,« siger tv-værten og den tidligere vinder af ’Vild med Dans’. »Jeg blev ekstra bevidst om det, og havde ikke nogen steder at skjule mig – det skulle bare være pænt.« I første omgang blev hun ’gode venner’ med sin pincet, hun prøvede forskellige blegemidler, men til sidst endte hun med skraberen. »Du kan sagtens bruge en skraber til at barbere dine ben eller barbere dig under armene, men som kvinde er det meget, meget grænseoverskridende at gøre det i ansigtet. Det er noget, der hører mænd til,« siger hun og sammenligner det med det mest pinlige, man har oplevet i sit liv. »Det dér øjeblik, vi alle sammen kan huske, som var så pinligt, at det nærmest isnede hele vejen ned gennem kroppen,« siger Cecilie Hother om følelsen af at stå foran spejlet med skraberen i hånden. Men ansigtsbarberingen blev en nødvendig og naturlig del af de daglige rutiner. »Jeg kunne godt glemme min tandbørste, men ikke min skraber,« siger hun. I 2008 begyndte Cecilie Hother som vejrvært på ’TV2 Vejret’ og ’Go’ Morgen Danmark’ på TV2. Efter fire år skiftede hun til DR i otte måneder, før hun vendte tilbage til TV 2. Foto Anders Debel HansenFold sammenLæs mere Efterhånden har hun været symptomfri i fem-seks år. Det skyldes primært en række laserbehandlinger, der har sat en stopper for skægvæksten – det symptom, Cecilie Hother var hårdest ramt af. Da BT møder hende har hun en fin bule på maven. Selvom det kan være svært for PCOS-ramte kvinder at blive gravid, venter hun barn med kæresten, Thomas Gregers Honoré, som hun har været sammen med siden 2014. »Jeg var indstillet på, at det kunne blive en længere proces, og at der skulle noget hjælp til, f.eks. hormonbehandling eller inseminering, men for mit vedkommende blev det ikke nødvendigt. Naturen klarede det.« Cecilie Hother er jublende lykkelig over udsigten til at blive mor. »Jeg er simpelthen så lykkelig og rigtig lettet, for jeg har hele tiden vidst, at det kunne gå hen og blive et problem. Så for mig er det et lille mirakel.« Nu vil hun, på skønhedsklinikken Cerix, som hun netop har åbnet sammen med veninden Rie Jensen, hjælpe andre kvinder med at knække tabuet omkring PCOS. »Det er ikke en sygdom, man dør af. Men den påvirker dit selvværd, din selvopfattelse og din kvindelighed,« siger Cecilie Hother. Derfor er tilstanden også svær at tale om for de kvinder, der er ramt. »Der er helt klart et tabu, som trænger til at blive italesat,« siger Cecilie Hother. Derfor deler hun nu sin historie. En historie, som hun i mange år har gjort alt for at skjule. Cecilie Hother med sin kæreste, Thomas Gregers Honoré, som hun nu venter barn med. Foto Nikolai LinaresFold sammenLæs mere FAKTADet er PCOSKvinder der lider af polycystisk ovariesyndrom (PCOS) får væskefyldte cyster i æggestokkene. Tilstanden ændrer på kønshormonerne, så kvinderne får uregelmæssige ægløsninger. Et forhøjet niveau af mandligt kønshormon viser sig f.eks. ved unormal hårvækst på krop og i ansigtet samt ved uren hud.Sådan stilles diagnosenEr to ud af tre symptomer opfyldt, har man PCOS.Der er langt mellem menstruationerne (Mere end 35 dage. Et uregelmæssigt interval. Eller ophør af menstruation.)Der er synlige tegn på for meget mandligt kønshormon (Påvises ved en blodprøve.)Mindst én æggestok har synlige cyster (Opdages ved en ultralydsundersøgelse.)Søg læge hvis du harUregelmæssig, sjælden eller udebleven menstruation.Øget krops- eller ansigts-behåring og/eller uren hud.Sukkertrang og ofte er sulten.Tendens til hedeture, humørsvingninger og træthed.Svært ved at blive gravidProblemer med overvægt, der sætter sig i æblefacon, eller er slank men har ovenstående symptomer.Kilde: Charlotte Floridon, speciallæge, PhD i gynækologi og obstetrik, Sundhed.dk, NKR – SundhedsstyrelsenFOLD UD Kvinder der lider af polycystisk ovariesyndrom (PCOS) får væskefyldte cyster i æggestokkene. Tilstanden ændrer på kønshormonerne, så kvinderne får uregelmæssige ægløsninger. Et forhøjet niveau af mandligt kønshormon viser sig f.eks. ved unormal hårvækst på krop og i ansigtet samt ved uren hud. Kilde: Charlotte Floridon, speciallæge, PhD i gynækologi og obstetrik, Sundhed.dk, NKR – Sundhedsstyrelsen  Stadig flere kvinder lider af hormonubalancen PCOS. Ifølge eksperter en ’seriøs sygdom’, der kan føre til både hjerte-karsygdomme, diabetes og depression. Uren hud og skægvækst. Uregelmæssige menstruationer og problemer med at blive gravid. Det er nogle af de symptomer, som kvinder, der lider af polycystisk ovariesyndrom, også kaldet PCOS, kæmper med. Sundhedsstyrelsen anslår, at ca. 17 pct. af alle danske kvinder har PCOS. For 10-15 år siden var tallet kun fem pct., så sygdommen er et stigende problem. Lidelsen, der er en delvis arvelig sygdom, kan bl.a. udløses af for høj vægt. »Vi bliver mere overvægtige, og når man er inaktiv og overvægtig, kommer det (PCOS, red.) til udtryk hos dem, der har en medfødt tendens,« siger Pernille Ravn, der er speciallæge i gynækologi og leder af PCOS-klinikken på Odense Universitetshospital. PCOS er den mest udbredte hormonelle forstyrrelse hos kvinder i den fødedygtige alder. Tilstanden kan have alvorlige konsekvenser. Bl.a. kan den føre til type 2-diabetes og hjerte-kar-sygdomme. Samtidig er der en stærk sammenhæng mellem PCOS og psykiske lidelser som angst og depression. »Der er fem til seks gange større sandsynlighed for, at kvinder med PCOS får angst og depression, men man ved ikke, hvad der er hønen og ægget,« siger Pernille Ravn. En del af forklaringen på det stigende problem skal findes i vores livsstil. »Man kan forestille sig, at problemet vokser i takt med, at vores BMI-tal generelt stiger,« siger Ulla Breth Knudsen, der er klinikleder og professor i gynækologi på Aarhus Universitetshospital. Hos kvinder med PCOS finder man en øget mængde insulin i blodet. Insulinen stimulerer en øget produktion af mandlige kønshormoner samtidig med, at det stof, der binder testosteronet, nedsættes. Det betyder, at en større mængde af de mandlige kønshormoner færdes frit i blodet. Det kan påvirke den normale modning af æg i æggestokkene. Derfor kan kvinder med PCOS have problemer med at blive gravide. 50-70 pct. af kvinder med PCOS har denne insulinresistens, som forværres ved højt BMI. »PCOS er afhængig af vægt. Når kvinderne tager på, udebliver menstruationen,« siger Ulla Breth Knudsen og fortæller, at et vægttab kan medvirke til at genvinde fertiliteten og blive gravid. »80 pct. begynder at få ægløsning, hvis de taber ti pct. af deres kropsvægt,« siger hun. Men det er ikke kun p.g.a. graviditetsønsker, man som PCOS ramt skal passe på vægten. På sigt – og ved højere BMI – kan tilstanden nemlig også føre til sukkersyge. Fordi fedtet hos PCOS-ramte sætter sig på maven i den såkaldte æblefacon. »Mavefedtet er det skadelige fedt, der øger risikoen for livsstilssygdomme som sukkersyge og hjerte-kar-sygdomme. Derfor skal PCOS ramte være påpasselig med vægten,« siger Pernille Ravn.  PCOS kan slå tilværelsen i stykker for de ramte kvinder. Men sådan behøver det ikke være. Med livsstilsændringer og behandling kan symptomerne markant forbedres. Det er muligt for kvinder med PCOS at holde symptomerne, som bl.a. skægvækst, akne, besvær med at blive gravid og livsstilssygdomme som type 2-diabetes og hjerte-kar-sygdomme, nede. Vejen går via sund kost og motion, medicinske behandlinger og kosmetiske indgreb som f.eks. laserbehandling til at fjerne uønsket hårvækst. »Det er en sygdom, der rammer mange. Man kan ikke helbrede den, men man kan behandle den. Noget af det bedste, man kan gøre, er livsstilsændringer,« siger Charlotte Floridon, der er speciallæge i gynækologi og obstetrik. Hun bakkes op af Pernille Ravn speciallæge i gynækologi og leder af PCOS-klinikken på Odense Universitetshospital. »Det handler om at få folk til at føre en ordentlig livsstil,« siger hun. Derfor er det vigtigt, at styrke kvaliteten af rådgivningen til de ramte kvinder. Charlotte Floridon, der er formand for de praktiserende speciallæger i gynækologi (DFKO) har netop været med til at lave en aftale med Danske Regioner, der skal forbedre arbejdet med kvinder med PCOS. Hvor ressourcerne tidligere primært var øremærket udredning og behandling, vil der nu blive sat øget fokus på rådgivning. »Det er rigtig godt for patienterne, for det er så svært, så svært at få dem til at ændre livsstil. De har brug for nogen, der motiverer og holder dem til ilden,« siger hun og fortsætter: »Som speciallæger oplever vi ofte, at patienterne ikke kan kapere og huske den mundtlige information, vi giver. Derfor arbejder vi på at lave en udvidet skriftlig information til kvinder med PCOS.« Symptomerne betyder, at det kan være svært for den enkelte PCOS-ramte kvinde at få gjort noget ved problemet. Det drejer sig især om symptomer som bumser og øget hårvækst, der ifølge Charlotte Floridon kan føre til lavt selvværd og give psykiske problemer. Det er et billede, som Pernille Ravn kan genkende. »Det er en stor mundfuld for mange,« siger hun og forklarer, at det går ud over selvopfattelsen. »Der er jo meget fokus på kvindelighed, så det er ufedt med behåring og hudsymptomer. Kvinderne føler sig ukvindelige.« Symptomerne har en tendens til at forværres, hvis nålen på vægten peger i retning af den høje ende. »Det kan det være en selvforstærkende faktor, hvis man føler sig så utiltalende, at det holder én fra at komme i fitnesscentret for at motionere, og vægten stiger som konsekvens,« forklarer Pernille Ravn. For mange kan det blive en ond cirkel. Men opfordringen er klar. »Tag kontrol og lad ikke PCOSen begrænse dig,« siger hun. Pernille Ravn håber, at den nye aftale, der træder i kraft til april og øger fokus på rådgivning kan være med til at bryde den onde cirkel til gavn for kvinder med PCOS.  FAKTAGuide: Sådan holder du dig symptomfriVægttab og motionDyrk regelmæssig motion og følg kostrådene om at spise grønt, fiberrigt og fedtfattigt. Det vil mindske symptomerne af PCOS fordi:Mængden af mandligt kønshormon nedsættes.Den øgede hårvækst bliver mindre.Ægløsningen bliver mere regelmæssig.Risikoen for sukkersyge og åreforkalkning nedsættes.Sandsynligheden for at blive gravid forbedres.Sådan behandles PCOS medicinsk:Spis P-piller. Indeholdert af kvindeligt hormon regulerer menstruationen og kan mindske problemer med hårvækst og akne.Få hormonspiral. Virker ikke på hårvækst og akne, men med stigende alder og overvægt kan løsningen være nødvendig, da den ikke har en øget risiko for blodpropper.Med Metformin et sukkersygepræparat, som nedsætter hårvækst og akne. Midlet bruges sjældent, en undtagelse er til PSOC ramte, der gerne vil være gravide.Sådan behandles PCOS kosmetisk:Uønsket hårvækst. Kan fjernes med pincet, voks, barbering, epilering eller laserbehandling. Nogle regioner giver tilskud til hårfjerning i ansigtet ved en hudlæge. Ellers kan håret fjernets på privatklinikker mod egenbetaling. Hårfjerning bør kombineres med androgenhæmmende behandling, f.eks. p-piller, da hårene ellers hurtigt vokser ud igen.Fedtdepoter. Behandles med frysning lokalt på de fedtdepoter, der ikke kan trænes væk (ca. en til fire behandlinger).Akne. Behandles med peeling og medicinske produkter, som hæmmer produktionen af talg.Ar (som følge af f.eks. akne). Behandles med laserbehandling. Kræver flere behandlinger, da der skal dannes ny hud nedefra, så man reducerer arvævet (ca. fire til seks behandlinger).Kilde: Charlotte Floridon, speciallæge, PhD i gynækologi og obstetrik - Skønhedsklinikken Cerix, der behandler PCOS symptomerFOLD UD Kilde: Charlotte Floridon, speciallæge, PhD i gynækologi og obstetrik - Skønhedsklinikken Cerix, der behandler PCOS symptomer",
        "metadata": {
            "source": "https://www.berlingske.dk/det-sunde-liv/har-du-samme-sygdom-som-cecilie-hother-saadan-lever-du-med-pcos",
            "image_url": "https://berlingske.bmcdn.dk/media/cache/resolve/image_x_large_vertical/image/9/93329/12420312-saxo-photo.jpeg",
            "publication_time": "Mandag d. 07. marts 2016, kl. 12.02",
            "author": "Andreas Erboe Vestergaard",
            "related_links": [],
            "attachments": []
        }
    }
}