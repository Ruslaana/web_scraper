{
    "version": "1.0",
    "document": {
        "id": "https://www_berlingske_dk/politik/mette-frederiksen-oenskede-rigtig-god-eid-men-nu-faar-statsministeren",
        "title": "Mette Frederiksen ønskede »rigtig god eid« – men nu får statsministeren travlt, mener Inger Støjberg",
        "content": "Der findes adskillige offentligt anerkendte trossamfund i Danmark. Så hvis man insisterer på at ønske glædelig eid til muslimer, bør man gøre det samme, når eksempelvis buddhister eller asatroende fejrer deres helligdage. Det siger den tidligere udlændinge- og integrationsminister for Venstre Inger Støjberg til Radio4. Udtalelsen kommer som reaktion på, at statsminister Mette Frederiksen (S) i et opslag på Instagram for nylig ønskede »rigtig god eid« til danske muslimer. Eid er den muslimske højtid, der markerer enden på fastemåneden ramadan.  Et opslag delt af Mette Frederiksen (@mette) »Asatroen har lige haft en stor helligdag. Det faldt godt nok sammen med 1. maj, så hun havde åbenbart andet at se til. Det varer ikke ret lang tid, inden buddhisterne har en stor helligdag, det er første fuldmåne i maj, medmindre det er skudår,« siger Inger Støjberg i Radio4s radioprogram Det Blå Hjørne. Derfor får statsministeren altså travlt, hvis hun skal til at ønske alle religiøse minoriteter tillykke med deres helligdage, mener Støjberg.  I et Facebook-opslag ønskede statsminister Mette frederiksen landets muslimer god Eid.Men det er unødig fremhævning af et enkelt trossamfund, mener Inger Støjberg.#dkpol#detblåhjørne#radio4dk@CasperDall@AlexVanopslaghpic.twitter.com/qiGCTHoSCz Tidligere statsminister Lars Løkke Rasmussen, der sad i spidsen for den regering, Inger Støjberg var minister i, har på Twitter ønsket »eid mubarak (glædelig eid,red.) til alle danske medborgere, der har holdt ramadan.«  Ønsker#EidMubaraktil alle danske medborgere, der har holdt Ramadan. Både under Mette Frederiksens opslag på Instagram og Lars Løkkes på Twitter er modtagelsen blandet. Mange siger tusind tak for lykønskningen, mens en del også anklager politikerne for stemmefiskeri og enkelte for knæfald for islam. Debatten om, hvor vidt politikere bør ønske glædelig eid er en nærmest årligt tilbagevendende begivenhed. Også i 2021 ønskede Mette Frederiksen glædelig eid –dengang dog på Facebook. Her dukkede mangeårigt folketingsmedlem for Dansk Folkeparti Peter Skaarup op i kommentarfeltet og kaldte statsministerens hilsen for »en omgang humanisme uden indhold«, hvorefter han såede tvivl om, hvor vidt Mette Frederiksen ville stå fast på den hårde udlændingepolitik.",
        "metadata": {
            "source": "https://www.berlingske.dk/politik/mette-frederiksen-oenskede-rigtig-god-eid-men-nu-faar-statsministeren",
            "image_url": "https://berlingske.bmcdn.dk/media/cache/resolve/image_x_large/image/154/1546421/24087114-folketinget-stemmer-om-hvorvidt-inger-stjberg-er-vrdig-til-at.jpg",
            "publication_time": "Fredag d. 06. maj 2022, kl. 16.02",
            "author": "Rasmus Bragh Schulz",
            "related_links": [],
            "attachments": []
        }
    }
}