{
    "version": "1.0",
    "document": {
        "id": "https://www_berlingske_dk/content/item/71123",
        "title": "Vestas henter kæmpe ordre i Australien",
        "content": "Det fremgår af en meddelelse mandag morgen. Kunden er SWF Nominees Pty, der er et partnerskab mellem CWP Renewables og Partners Group. Projektet hedder Sapphire Wind Farm og skal udgøres af 75 styk V126-3,45 MW-møller, der er optimeret til at yde hver 3,6 MW.  Ordren indeholder desuden en tiårig serviceaftale i klassen AOM 4000. Installationen og idriftsættelsen af vindmølleparken ventes at være gennemført i andet halvår 2018, oplyser Vestas. - Sapphire-projektet er et stort skridt fremad for vedvarende energi i Australien, og vi takker CWP Renewables og Partners Group for at vælge Vestas til dette skelsættende projekt, siger Gerard Carew, der er chef for Vestas' salg og forretningsudvikling i Asien/Stillehavsområdet, i meddelelsen. ",
        "metadata": {
            "source": "https://www.berlingske.dk/content/item/71123",
            "image_url": "https://berlingske.bmcdn.dk/media/cache/resolve/image_x_large/image/11/114979/15741324-billede.jpg",
            "publication_time": "Mandag d. 12. december 2016, kl. 07.29",
            "author": null,
            "related_links": [],
            "attachments": []
        }
    }
}