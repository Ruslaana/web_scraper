{
    "version": "1.0",
    "document": {
        "id": "https://www_berlingske_dk/virksomheder/dansk-mester-i-vaekst-gaar-efter-vm-guld",
        "title": "Dansk mester i vækst går efter VM-guld",
        "content": "En samling usædvanligt skarpe erhvervsfolk har i disse samlet sig på den dyrebare jord, der ligger klemt inde mellem kyststrækningens kantede klippeformationer og det azurblå Middelhav i fyrstedømmet Monaco. Her finder verdensfinalen i virksomhedskonkurrencen EY Entrepreneur of the Year sted, og lørdag vil det stå klart, hvilken virksomhed der vil blive kåret som vinder i en konkurrence, der også er blevet kaldt verdensmesterskabet for vækstvirksomheder. Blandt de 46 deltagervirksomheder, der alle stammer fra forskellige lande, finder vi også det danske håb. Det erChristiansfeld-virksomheden Aller Aqua A/S, som er en af verdens førende og mest innovative producenter af fiskefoder. Spørger man konkurrencens danske ansvarlige, EY-partner Søren Smedegaard Hvid, vurderer han, at den danske vinderchance ikke har været større i årevis. »Konkurrencens uafhængige jury har de seneste år haft fokus på bæredygtighed og socialt ansvar. Værdigrundlaget er blevet vigtigt, og det er ikke for at nedgøre tidligere års danske vindere, men her står Aller Aqua, der f.eks. arbejder aktivt med FNs verdensmål, meget stærkt. Det tror jeg, de kan vinde på,« siger han. Det er revisionshuset EY,der står bag Entrepreneur of the Year,der så dagens lys for første gang i 1986. Siden er konkurrencen vokset ud over hjemlandets grænser, og i år er det 20. gang, der bliver afholdt en verdensfinale. Finaleeventet begynder torsdag og kulminerer lørdag aften med kåringen af årets internationale vinder. Repræsentanten for de danske farver bliverAller Aquas direktør og medejer Hans Erik Bylling.Han tager det som et stort skulderklap, at hans familieejede virksomhed har kæmpet sig hele vejen til Middelhavet. »Jeg er selvfølgelig stolt, ligesom jeg var,da vi vandt i Sønderjylland– og Danmark i både »Entrepreneur of the Year«-kategorien såvel som »Globalization«-kategorien. Det er en stor anerkendelse at få, når det handler om at være entreprenør,« siger Hans Erik Bylling. Fejringen i fyrstedømmet er en temmelig glamourøs en af slagsen. Dagene op til finaleeventet indeholder forplejning fra nogle af fyrstedømmets fornemste og prispebrede etablissementer og er krydret medkeynotesfra feterede personligheder. I år drejer det sig bl.a. om Microsofts executive vice president Peggy Johnson og den tidligere supermodel Elle Macpherson, som har skabt sig en ny karriere som erhvervskvinde. FAKTAFAKTA: Aller AquaAller Aqua er Europas tredjestørste producent af fiskefoder og en af verdens mest innovative, når det kommer til at udvikle nye, forbedrede fodringsmetoder.Virksomheden blev oprindeligt etableret i 1912 og har siden været under Bylling-familiens ejerskab.Aller Aqua er i dag en virksomhed med en omsætning på næsten en milliard kroner. Den har i dag over 300 ansatte, produktion i seks lande og salg i over 60 lande.FOLD UD Aller Aqua er Europas tredjestørste producent af fiskefoder og en af verdens mest innovative, når det kommer til at udvikle nye, forbedrede fodringsmetoder. Virksomheden blev oprindeligt etableret i 1912 og har siden været under Bylling-familiens ejerskab. Aller Aqua er i dag en virksomhed med en omsætning på næsten en milliard kroner. Den har i dag over 300 ansatte, produktion i seks lande og salg i over 60 lande. For Aller Aquas Hans Erik Bylling går en del af tiden dog med at finpudse og øve den video-pitch, han skal levere til konkurrencens jury. Og så ser han frem til at netværke og suge til sig af viden. »Det bliver en stor oplevelse at møde de mange internationale entreprenører. Jeg glæder mig meget til at høre de spændende entreprenørhistorier, samt at lære af dem og samle inspiration. Det er altid lærerigt at høre om andre entreprenørers succeser og udfordringer,« siger han. »Jeg forventer også, at stemningen bliver fantastisk og håber på lidt solskin,« siger den danske vækstvinder – som også glæder sig til at dele oplevelsen med de to medejere i Aller Aqua. De to medejere, der er en del af Monaco-delegationen, er Henrik T. Halken og Carsten Jørgensen, og direktørens søn, Anders C. Bylling, samt deres respektive hustruer og kærester. De er repræsentanter for en jysk virksomhed, der har mere end 100 år på bagen. Aller Aqua, der er Europas tredjestørste producent af fiskefoder, er til stede i seks lande og sælger foder i mere end 60. Virksomheden har samlet over 300 ansatte og tæt på en en milliardomsætning. Den er kendetegnet ved at fokusere kraftigt på CSR, Corporate Social Responsebility. Det gælder hele vejen rundt. Både med hensyn til medarbejdere og nærmiljø – og med hensyn til produkter, der f.eks. kan minimere skadelige udledninger fra dambrug. Udover at fejre sig selv og den virksomhedssucces, som har gjort, at Aller Aqua-holdet lige nu kan nyde den sydeuropæiske sommer, håber Hans Erik Bylling, at det faktum, at en dansk, familieejet, relativt ukendt mellemstor virksomhed pludselig kan skabe opmærksom på den internationale scene, kan være med til at inspirere andre. »Som entreprenør går jeg meget op i at støtte nye startups og håber gennem vores vinderposition både at kunne få inspiration og inspirere andre der sidder med gode idéer. Det er spændende at følge unge mennesker der tror på deres produkt og lykkes ved hårdt arbejde og beslutsomhed,« siger han. FAKTAFakta: Entrepreneur of the YearVirksomhedsdysten Entrepreneur of the Year løb af stablen første gang i 1986 i USA. Lige siden er dysten vokset i omfang, og i dag deltager omkring 50 lande årligt i konkurrencen.Entrepreneur of the Year er også kendt som verdensmesterskabet for vækstvirksomheder eller erhvervslivets Oscar-uddeling. Sidste års vinder af vækstdysten var canadiske AGT Food and Ingredients.Berlingske er mediepartner på Entrepreneur of the Year og dækker både verdensfinalen i Monaco og den kommende nationale konkurrence, der bliver skudt i gang i efteråret 2018.FOLD UD Virksomhedsdysten Entrepreneur of the Year løb af stablen første gang i 1986 i USA. Lige siden er dysten vokset i omfang, og i dag deltager omkring 50 lande årligt i konkurrencen. Entrepreneur of the Year er også kendt som verdensmesterskabet for vækstvirksomheder eller erhvervslivets Oscar-uddeling. Sidste års vinder af vækstdysten var canadiske AGT Food and Ingredients. Berlingske er mediepartner på Entrepreneur of the Year og dækker både verdensfinalen i Monaco og den kommende nationale konkurrence, der bliver skudt i gang i efteråret 2018. Den holdning genkender EYs danske konkurrenceansvarlige, Søren Smedegaard Hvid. I hans optik er det værd at huske at hylde det erhvervsliv, der måske ikke er så kendt som de store stjernevirksomheder, men som udgør en vigtig del af samfundets fundament. »I Monaco fejrer vi de ekstremt dygtige vækstskabere. Vi fejrer de komplette virksomheder. Man står ikke i verdensfinalen uden at have gjort det exceptionelt godt. Den slags virksomheder er beundringsværdige. De fortjener at blive trukket ind i rampelyset,« siger Søren Smedegaard Hvid. »De får nemlig ikke altid den opmærksomhed, de fortjener. Man skal huske, at verden altså er andet end robotter og fintech. Vi har mange iværksættere i andre sektorer, og de gør det altså godt. Man skal huske at stoppe op og se, hvad de har skabt,« siger han.",
        "metadata": {
            "source": "https://www.berlingske.dk/virksomheder/dansk-mester-i-vaekst-gaar-efter-vm-guld",
            "image_url": "https://berlingske.bmcdn.dk/media/cache/resolve/image_x_large/image/13/134585/21213570-aller-aqua.jpg",
            "publication_time": "Torsdag d. 14. juni 2018, kl. 10.00",
            "author": "Nikolai Steensgaard",
            "related_links": [],
            "attachments": []
        }
    }
}