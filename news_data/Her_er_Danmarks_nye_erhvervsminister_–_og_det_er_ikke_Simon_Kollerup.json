{
    "version": "1.0",
    "document": {
        "id": "https://www_berlingske_dk/kommentar/her-er-danmarks-nye-erhvervsminister-og-det-er-ikke-simon-kollerup",
        "title": "Her er Danmarks nye erhvervsminister – og det er ikke Simon Kollerup",
        "content": "Simon Kollerup (S) skal finde sig noget andet at lave end at være erhvervsminister. Det kan umiddelbart lyde destruktivt at forsøge at fyre en minister. Der er faktisk markante stemmer i erhvervslivet, somhar pæne ting at sige om Simon Kollerup, herunder administrerende direktør i Novo Nordisk Lars Fruergaard Jørgensen, DIs administrerende direktør, Lars Sandahl Sørensen, og iværksætteren Jesper Buch. Kollerup fremhæver selv, at han som minister stod bag indførelsen af automatisk rapportering, som vil lette byrder for tre milliarder kroner i virksomhederne. Respekt for det. Simon Kollerup er blot i starten af sin politiske karriere. Han er et smukt eksempel på en lokalt forankret politiker i sin valgkreds i Thisted, hvor han fik8.723 personlige stemmer. Vi kommer til at høre mere til Kollerup i fremtiden, men derfor kunne man godt drømme om, at man finder ham en ministerpost, hvor han spiller en mindre destruktiv rolle  – hvad med som afløser for Astrid Krag (S) i Socialministeriet eller i stedet for Trine Bramsen (S) i Transportministeriet? Her er nogle af de sager, som udstiller Kollerups problem som erhvervsminister: Der er brug for en ny start. Her er seks bud på en ny erhvervsminister fra seks forskellige partier – og sågar også med et bud på alternative kandidater. Så er vi vist dækket ind: Erhvervs- og finansordfører, kandidat i udvikling og internationale forhold. SFs Lisbeth Bech-Nielsen har i årevis været en flittig erhvervsordfører med faglig indsigt. Her under åbningsdebatten i Folketinget i København, torsdag den 6. oktober 2022.Fold sammenLæs mereFoto: Mads Claus Rasmussen/Ritzau Scanpix. SF har tidligere haft en respekteret erhvervsminister. Det var Ole Sohn i SRSF-regeringen i 2011-2012, som blev efterfulgt af Anne Vilhelmsen i 2012-2013. Lisbeth Bech-Nielsen er en skarp kritiker af erhvervslivet, men der står også respekt om hendes faglighed, så skulle SF lande i en regering, ville hun formentlig være en minister, som erhvervslivet faktisk kan tale med. Alternativer:Partileder Pia Olsen Dyhr eller partiets finansordfører og lovende stjerne, Jacob Mark. Forsvarsminister og tidligere skatteminister, bachelor i samfundsfag. Fungerende forsvarsminister Morten Bødskov vil være et populært valg som erhvervsminister efter Simon Kollerup. Han har før været skatteminister, så han er blevet testet på et økonomisk ministerium. Her ses Morten Bødskov og Færøernes landsstyremand for udenrigsanliggender Jenis av Rana under et fælles doorstep i Tinganes i Tórshavn torsdag den 9. juni 2022.Fold sammenLæs mereFoto: Ida Marie Odgaard/Ritzau Scanpix. Der er ikke så mange, der ved det, men rundt omkring i dansk erhvervsliv bliver der talt pænt om Morten Bødskov. Måske det ikke er oplagt at flytte en forsvarsminister, som der står respekt om, og som – hvis han fortsætter – skal bygge Forsvaret op. Men mon ikke der bliver rift om den post, hvis vi får en bred regering, og så skal man vælge en tung post, hvor Bødskov kan gøre nytte. Alternativer: Med udlændings- og integrationsminister Kaare Dybvad Bek eller beskæftigelsesminister Peter Hummelgaard bliver det samme ballade som med Kollerup. Jeg bor jo på Langeland, så et frisk bud er Bjørn Brandenborg, formand for Skatteudvalget, med et flot valg her på hjemmebanen. Næstformand, retsordfører, cand.polit. De Radikales nye næstformand, Samira Nawa, skal testes på et økonomisk tungt ministerium. Her møder Samira Nawa pressen efter regeringsforhandlinger i Statsministeriet på Christiansborg, torsdag den 10. november 2022.Fold sammenLæs mereFoto: Emil Helms/Ritzau Scanpix. Samira Nawa er økonom, og hun er knivskarp. Hun kan stå foran en stor politisk karriere, så nu skal hun vise, at hun også mestrer den store økonomiske dagsorden og erhvervslivet. Man kunne tænke i et økonomi- og indenrigsministerium til Samira Nawa, men måske hun lige skal træne på et andet centralt ministerium. Én ting taler imod Nawa som erhvervsminister, nemlig at hun vil være et stærkt kort som minister i et værdiministerium som Justitsministeriet. Alternativer:Partiets tidligere næstformand, Andreas Steenberg, som mistede sit mandat ved valget 1. november. Formand for Novo Nordisk Fonden, forstkandidat. Lars Løkke Rasmussen er nødt til at finde sine ministre uden for sin folketingsgruppe. Lars Rebien Sørensen er bestyrelsesformand for Novo Nordisk Fonden. Arkivfoto: Søren BidstrupFold sammenLæs mere Øjnene blev spærret op, da den tidligere topdirektør for Novo Nordisk, Lars Rebien,hoppede ind i Lars Løkke Rasmussens politiske netværk, før Moderaterne blev oprettet som parti. Man kan tage et kig ned over alle de nye folketingsmedlemmer i Moderaterne og så kort konstatere, at der ikke er mange ministeremner imellem. Lars Løkke hentedeTommy Ahlers ind som uddannelses- og forskningsministeri 2018. Man kan da godt drømme om Rebien som erhvervsminister, ikke? Alternativer:Jakob Engel-Schmidt, som er tidligere direktør for Niels Brock og Dansk Iværksætter Forening, men han er også den eneste til at holde styr på den nye folketingsgruppe. Erhvervsordfører, cand.polit. Torsten Schack har i årevis været Venstres erhvervsordfører. Han har erfaringen og indsigten til jobbet.Fold sammenLæs mereFoto: Emil Helms/Ritzau Scanpix. Torsten Schack har endnu ikke fået chancen som minister, men har i mange år været en af partiets hårdtarbejdende parlamentarikere som erhvervsordfører. Han er økonom, og han kan stoffet. Nå ja, og så er han forresten ligesom Kollerup valgt i Thisted-kredsen. Alternativer:Finansordfører Troels Lund Poulsen eller partiets næstformand Sophie Løhde. Erhvervsordfører, HA og HD. Erhvervslivet ville juble, hvis den konservative Mona Juul blev erhvervsminister. Mona Juul og fungerende erhvervsminister Simon Kollerup (S) ved Folketingets åbning på Christiansborg Slot i København tirsdag den 4. oktober 2022.Fold sammenLæs mereFoto: Ida Marie Odgaard/Ritzau Scanpix. Mona Juul har vist sig som en markant og stærk konservativ erhvervsordfører i sidste valgperiode. Hun har været en gave til det danske folkestyre, fordi hun i en moden alder forvandler en årtier lang erhvervskarriere i reklamebranchen til en politisk karriere. I et helt umuligt valg for De Konservative blev Mona Juul genvalgt i Aarhus i konkurrence mod Marcus Knuth. Bliver hun erhvervsminister, går hun i fodsporene på to andre konservative kvinder, nemlig Anne Birgitte Lundholt 1989-1993 og Lene Espersen 2008-2010. Alternativer:Tidligere erhvervsminister Rasmus Jarlov.",
        "metadata": {
            "source": "https://www.berlingske.dk/kommentar/her-er-danmarks-nye-erhvervsminister-og-det-er-ikke-simon-kollerup",
            "image_url": "https://berlingske.bmcdn.dk/media/cache/resolve/image_x_large_vertical/image/161/1617865/24268681-thonmas-bernt.jpg",
            "publication_time": "Søndag d. 20. november 2022, kl. 12.28",
            "author": "Thomas Bernt Henriksen",
            "related_links": [],
            "attachments": []
        }
    }
}