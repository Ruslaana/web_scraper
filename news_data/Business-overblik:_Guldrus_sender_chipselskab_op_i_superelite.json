{
    "version": "1.0",
    "document": {
        "id": "https://www_berlingske_dk/business/business-overblik-guldrus-sender-chipselskab-op-i-superelite",
        "title": "Business-overblik: Guldrus sender chipselskab op i superelite",
        "content": "Godmorgen og velkommen til onsdagens hurtige Business-overblik. I dag runder vi blandt andet disse nyheder: Men vi begynder med dagens vigtigste nyhed om de ekstreme kursstigninger udløst af jagten på kunstig intelligens. Nvidia runder ekstrem markedsværdi Kunstig intelligens får guldet til at skinne i øjnene på investorer, der jagter muligheden for at få en bid af det, der tegner til at blive de kommende års helt store slagnumre. Det har nu sendt den i vide kredse ret så ukendte chipproducent Nvidiaop i samme superliga som de gamle techkongerApple, Microsoft, Amazon og Google-moderselskabet Alphabet. Meta, Facebook-ejeren, er faldet ud af det fine selskab efter en periode med kursfald. Nvidia rundede i går efter nye kursstigninger en markedsværdi på over 1.000 milliarder dollar som den første chipproducent, og det kroner en ufattelig udvikling for et selskab, der i årtier primært har produceret chip til computerspil. Nvidia har formået at overbevise investorerne om, atselskabets H100-chip er en nærmest uundværlig brik i udviklingen af kunstig intelligens, og parret med optimistiske udmeldinger fra Nvidia-topchefen, Jensen Huang, om potentialet for Nvidia har det udløst en guldfeber, der også skaber frygt for, at der er ved at blive bygget en ny it-boble op på børsen,skriver blandt andet Financial Times. 1. Seneste renteudsving kan stoppe boligkøberne Efter flere ugers usædvanlig rentero for de lange boliglån er der endnu en gang kommet dårligt nyt: 6-procent lånet med 30 års løbetid er åbnet igen. Foreløbigt er det kun hos Jyske Realkredit, men de seneste renteudsving kan gør det sværere at blive kreditgodkendt.Det skriver Finans. 2. Nordea gør klar til kamp om opsparing med nyt våben Med overtagelsen af en ny pensionsforretning har storbanken Nordea fundet den sidste brik i sit finansielle puslespil og er nu klar med endnu et greb i kampen om kundernes opsparing. Med den sidste brik rummer Nordea nu både bank, et realkreditselskab og en pensionsforretning,skriver Børsen. 3. USAs aftale om gældsloft går mod svær første afstemning Tirsdag har regelkomiteen i Repræsentanternes Hus behandlet aftalen om at suspendere gældsloftet. Nu skal den igennem begge Kongressens kamre. Dog har Republikanere et snævert flertal i Repræsentanternes Hus, og her har flere lovet at »gøre alt« for at hindre godkendelse af aftalen.Det skriver Financial Times. 1. Velfærden er ikke skæv i Danmark De økonomiske vismænd tager i en ny analyse livtag med forestillingen om, at velfærden er skævt fordelt geografisk. Det er ikke sandt, for velfærden er mindst lige så god i for eksempel Vestjylland som i København, når man inkluderer andet end kroner og ører, konkluderer vismændene.Læs artiklen her. 2. Tusinder af danskere kan slippe for skattegæld Folketingets partier er tæt på en aftale, der vil skære en luns af den enorme pukkel af skattegæld, der ikke kan inddrives. Bundgrænsen for eftergivelse af gæld skal tidobles fra 200 kroner til 2.000 kronerLæs artiklen her. Bomstærk økonomi løser ikke det allerstørste problem Dansk økonomi stortrives med tårnhøj beskæftigelse og en propfuld statskasse, men det forhindrer ikke, at vi står over for 17 svære år, hvor manglen på hænder vil lægge snærende bånd på udviklingen.Læs artiklen her. Aktier – indeks og udvikling i procent USA – lukkekurser tirsdag: Asien – indeks onsdag kl. 07.00: Tak, fordi du læste med!",
        "metadata": {
            "source": "https://www.berlingske.dk/business/business-overblik-guldrus-sender-chipselskab-op-i-superelite",
            "image_url": "https://berlingske.bmcdn.dk/media/cache/resolve/image_x_large/image/168/1681920/24443155-taiwan-computing.jpg",
            "publication_time": "Onsdag d. 31. maj 2023, kl. 07.07",
            "author": "Per Højager",
            "related_links": [],
            "attachments": []
        }
    }
}