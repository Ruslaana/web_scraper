{
    "version": "1.0",
    "document": {
        "id": "https://www_berlingske_dk/sport/breschel-blev-nummer-syv-i-paris-nice",
        "title": "Breschel blev nummer syv i Paris-Nice",
        "content": "Davide Cimolai (Lampre) vandt dagens etape af Paris-Nice, men set med danske øjne stikker det mest ud, at Matti Breschel fra Tinkoff-Saxo kom i mål på en syvendeplads. Desværre havde den hurtige dansker ikke helt kræfterne til at køre med om sejren på 5. etape, der bød på 192,5 kilometer fra Saint-Étienne til Rasteau. Et udbrud bestående af fem mand blev hentet på etapens sidste kilometer. Bryan Couqard (Europcar) lagde sig i front i spurten, men franskmanden blev til sidst slået af Davide Cimolai. Michal Kwiatkowski (Etixx-Quick Step) fører stadig løbet foran Richie Porte og Geraint Thomas. Jakob Fuglsang (Astana) er bedst placerede dansker på femtepladsen. Han er 32 sekunder efter Kwiatkowski. Løbets næstsidste etape på 184,5 kilometer køres lørdag. Søndag afslutter rytterne årets udgave af Paris-Nice med en enkeltstart på 9,5 kilometer. ",
        "metadata": {
            "source": "https://www.berlingske.dk/sport/breschel-blev-nummer-syv-i-paris-nice",
            "image_url": "https://berlingske.bmcdn.dk/media/cache/resolve/image_x_large/image/72/721041/8414585-cycling-fra-paris-nice.jpeg",
            "publication_time": "Fredag d. 13. marts 2015, kl. 17.22",
            "author": null,
            "related_links": [],
            "attachments": []
        }
    }
}