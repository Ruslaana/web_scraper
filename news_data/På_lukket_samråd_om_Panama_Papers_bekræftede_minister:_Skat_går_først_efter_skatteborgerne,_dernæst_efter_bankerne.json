{
    "version": "1.0",
    "document": {
        "id": "https://www_berlingske_dk/business/paa-lukket-samraad-om-panama-papers-bekraeftede-minister-skat-gaar-foerst",
        "title": "På lukket samråd om Panama Papers bekræftede minister: Skat går først efter skatteborgerne, dernæst efter bankerne",
        "content": "På syvende år ligger der et tågeslør over, hvilke konsekvenser det har haft for bankerne, at de ifølge en pressemeddelelse fra Skat i marts 2018 spillede en »aktiv rolle« i skattelysagerne fra Panama Papers. Onsdag blev der på et lukket samråd i Folketinget imidlertid kastet en smule lys ind i mørket. Det skete, da skatteminister Rasmus Stoklund (S) bekræftede, hvad Venstres skatteordfører, advokat gennem 43 år Preben Bang Henriksen, for nylig i Berlingske gav som forklaring pådet tågede efterspil for bankerne. Nemlig at bankerne kun skal til lommerne, hvis Skattestyrelsen ikke kan hente samtlige 430 millioner kroner for påstået skatteunddragelse hos skatteborgerne eller i Panama-selskaberne. Det oplyser Enhedslistens skatteordfører, Pelle Dragsted, til Berlingske efter det lukkede samråd, hvor der også blev givet oplysninger, som ikke er fortrolige, og som han derfor delte med Berlingske. »Skatteministeren bekræftede, at man går efter personerne først og dernæst bankerne i det erstatningsretlige spor,« siger Pelle Dragsted. De 430 millioner kroner er, hvad skatteregningerne efter Panama Papers løber op i. Berlingske afdækkede for nylig, hvordan Skattestyrelsen allerede fra 2019 begyndte at rejse erstatningssager mod de danske skatteydere, som styrelsen havde fisket ud af Panama Papers, hvorimod situationen var en helt anden for bankerne. I midten af 2021, altså to år efter, at styrelsen var begyndt at stævne skatteyderne, overvejede Skattestyrelsen stadig, om der »eventuelt« skulle rejses erstatningssager mod bankerne, som det fremgår af et notat til Folketinget. Skattestyrelsen har ikke sat navn på de banker, der spillede en aktiv rolle i Panama-sagerne, men DR og Politiken fortalte allerede i 2016, at kendte banker som Nordea, Danske Bank og Jyske Bank optrådte i papirerne. I oktober 2022 kunne Ekstra Bladet såafsløre, at Nordea var i Skattestyrelsens søgelys, og at styrelsen i november 2021 havde sendt Nordea et udkast til stævning med et erstatningskrav på 146 millioner kroner. Hvad der siden er sket i forhold til bankerne – herunder hvad det varslede erstatningskrav mod Nordea er endt med, og om der eventuelt er indgået forlig – vil Skattestyrelsen ikke svare på. Styrelsen henviser til sin tavshedspligt. Men onsdag løftede skatteministeren altså en flig af sløret i forhold til bankerne ved på samrådet at bekræfte, hvad Preben Bang Henriksen forklarede i Berlingske: »Bankerne bliver først ansvarlige, når skatteyderen og eventuelle ledelsesmedlemmer ikke betaler.« Det følger af de erstatningsretlige regler, forklarede Preben Bang Henriksen. Enhedslistens skatteordfører, Pelle Dragsted, fik ikke svar på centrale spørgsmål under dagens samråd om Panama Papers. Han bebuder derfor et nyt samråd. Næste gang med justitsminister Peter Hummelgaard (S).Fold sammenLæs mereFoto: Foto: Søren Bidstrup. Ifølge Pelle Dragsted oplyste ministeren under samrådet, at når eller hvis man indgår forlig i erstatningssager, er det almindeligt, at der i forligsaftalen bliver indskrevet en fortrolighedsklausul, som indebærer, at man ikke må oplyse, hvorvidt der er indgået en aftale, og hvad den indeholder. Pelle Dragsted fortæller, at han under samrådet også spurgte skatteministeren, om skatteyderne kan indgå forlig med skattemyndighederne. »Det havde ministeren og hans embedsmænd ikke set nogen eksempler på«, siger Pelle Dragsted. Skattestyrelsen har indtil videre anlagt erstatningssager mod ledelsesmedlemmer i 69 Panama-selskaber. Samrådet kastede derimod ikke så meget som en sprække af lys over, hvorforstraffesagerne i Panama-komplekset er faldet som fluer. Som Berlingske afslørede i januar er 48 sager ud 57 Panama-sager fra Skattestyrelsens straffesagsenhed blevet lagt ned af politiets specialenhed, NSK, med opbakning fra anklagemyndigheden. Pelle Dragsted havde ellers med samrådet håbet at få en forklaring på, hvorfor næsten alle straffesagerne er endt i en straffri zone, når skatteunddragelse normalt er strafbart og kan straffes med fængsel i op til otte år. Det fik han imidlertid ikke noget svar på under det lukkede samråd. »Skatteministeren oplyste blot, at Skattestyrelsen vurderede, at der kunne føres 57 straffesager, men at NSK havde en anden vurdering,« siger Pelle Dragsted. Han vil derfor nu indkalde justitsminister Peter Hummelgaard (S) i et nyt samråd for at få en forklaring på det mærkværdige paradoks. Pelle Dragsted fortæller, at han under samrådet også spurgte skatteministeren, om Skattestyrelsens skattetekniske tilgang til sagerne, der udløser tripelbeskatning af borgerne, kan have spændt ben for NSKs mulighed for at rejse tiltale. Det var det bud på en forklaring af, hvorfor straffesagerne var faldet, som skatteadvokat Jan Steen Hansen fra advokatfirmaet Gorrissen Federspiel fremsatte i Berlingske. Han mener kort sagt, at det er Skattestyrelsens egen skyld, at NSK formentlig er nået frem til, at det ikke er muligt at løfte bevisbyrden – hverken i forhold til, at skatteydernepersonligthar begået særlig grov skatteunddragelse, eller i forhold til, at der skulle være tale om en forsætlig handling. »Skat ligger, som de har redt,« sagde Jan Steen Hansen blandt andettil Berlingske. »Det svarede ministeren ikke på, men han gjorde det klart, at Skattestyrelsen alene skal tage skattemæssige hensyn, når de tilrettelægger skattesagerne,« siger Pelle Dragsted.  FAKTARetsopgøret efter Panama PapersRetsopgøret kører i to spor: Et strafferetligt spor, som politiet står for, og et civilretligt spor, som Skattestyrelsen og Kammeradvokaten står for.Det civilretlige spor:Her skal man sondre mellem det retlige efterspil for borgerne og for bankerne.Borgerne:Skattestyrelsen har efter købet af de lækkede Panama Papers sendt skatteregninger til 112 borgere og 90 Panama-selskaber. Samlet er der sendt 251 skatteregninger til disse skatteborgere og deres selskaber.Hvis ikke Panama-selskaberne har betalt, har Skattestyrelsen anlagt erstatningssag mod ledelsen af Panama-selskaberne, altså de danske skatteydere.Skattestyrelsen har anlagt erstatningssager mod ledelsesmedlemmer i 69 Panama-selskaber.32 af erstatningssagerne er afsluttet. Skattestyrelsen har fået medhold i alle sager. 37 erstatningssager verserer stadig.En skattesag nåede i 2024 til Højesteret. Skattestyrelsen fik medhold. Med dommen blåstemplede Højesteret styrelsens skattetekniske syn på sagen, som indebærer, at skatteyderne tripelbeskattes.Bankerne:Skat fortalte i 2018, at bankerne spillede en aktiv rolle i Panama-sagerne. I 2021 overvejede myndighederne stadig, om bankerne skulle stilles til regnskab. I 2025 vil Skattestyrelsen – med henvisning til sin tavshedspligt – ikke oplyse, om bankerne er stillet til regnskab.Nordea bekræftede i 2022, at Skattestyrelsen havde varslet et krav mod Nordea Luxembourg.Det strafferetlige spor:Ud af de 251 skattesager har Skattestyrelsen sendt 110 sager til strafvurdering i sin egen straffesagsenhed.Det har udløst bøder i seks af sagerne. Samlet er der udstedt bøder for 130.000 kroner.57 skattesager er sendt til politiets specialenhed, NSK, fordi der ifølge Skat kunne blive tale om fængselsstraffe for skatteunddragelse.Men som Berlingske har afsløret, er retsopgøret med skatteyderne smuldret. Politiet har lagt 48 af 57 straffesager ned. I de resterende ni sager overvejer NSK, om der skal rejses tiltale.Storbanken Nordea efterforskes af NSK for sin rolle i Panama-sagerne.FOLD UD Retsopgøret kører i to spor: Et strafferetligt spor, som politiet står for, og et civilretligt spor, som Skattestyrelsen og Kammeradvokaten står for. Det civilretlige spor: Her skal man sondre mellem det retlige efterspil for borgerne og for bankerne. Borgerne:Skattestyrelsen har efter købet af de lækkede Panama Papers sendt skatteregninger til 112 borgere og 90 Panama-selskaber. Samlet er der sendt 251 skatteregninger til disse skatteborgere og deres selskaber. Hvis ikke Panama-selskaberne har betalt, har Skattestyrelsen anlagt erstatningssag mod ledelsen af Panama-selskaberne, altså de danske skatteydere. Skattestyrelsen har anlagt erstatningssager mod ledelsesmedlemmer i 69 Panama-selskaber. 32 af erstatningssagerne er afsluttet. Skattestyrelsen har fået medhold i alle sager. 37 erstatningssager verserer stadig. En skattesag nåede i 2024 til Højesteret. Skattestyrelsen fik medhold. Med dommen blåstemplede Højesteret styrelsens skattetekniske syn på sagen, som indebærer, at skatteyderne tripelbeskattes. Bankerne:Skat fortalte i 2018, at bankerne spillede en aktiv rolle i Panama-sagerne. I 2021 overvejede myndighederne stadig, om bankerne skulle stilles til regnskab. I 2025 vil Skattestyrelsen – med henvisning til sin tavshedspligt – ikke oplyse, om bankerne er stillet til regnskab. Nordea bekræftede i 2022, at Skattestyrelsen havde varslet et krav mod Nordea Luxembourg. Det strafferetlige spor: Ud af de 251 skattesager har Skattestyrelsen sendt 110 sager til strafvurdering i sin egen straffesagsenhed. Det har udløst bøder i seks af sagerne. Samlet er der udstedt bøder for 130.000 kroner. 57 skattesager er sendt til politiets specialenhed, NSK, fordi der ifølge Skat kunne blive tale om fængselsstraffe for skatteunddragelse. Men som Berlingske har afsløret, er retsopgøret med skatteyderne smuldret. Politiet har lagt 48 af 57 straffesager ned. I de resterende ni sager overvejer NSK, om der skal rejses tiltale. Storbanken Nordea efterforskes af NSK for sin rolle i Panama-sagerne.",
        "metadata": {
            "source": "https://www.berlingske.dk/business/paa-lukket-samraad-om-panama-papers-bekraeftede-minister-skat-gaar-foerst",
            "image_url": "https://berlingske.bmcdn.dk/media/cache/resolve/image_x_large_vertical/image/190/1905036/24919921-en-stor-del-af-efterspillet-efter-panama-papers-er.jpg",
            "publication_time": "Torsdag d. 27. marts 2025, kl. 19.33",
            "author": "Vibe Hyltoft",
            "related_links": [],
            "attachments": []
        }
    }
}