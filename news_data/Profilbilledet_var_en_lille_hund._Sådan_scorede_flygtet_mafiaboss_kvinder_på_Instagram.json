{
    "version": "1.0",
    "document": {
        "id": "https://www_berlingske_dk/internationalt/profilbilledet-var-en-lille-hund-saadan-scorede-flygtet-mafiaboss",
        "title": "Profilbilledet var en lille hund. Sådan scorede flygtet mafiaboss kvinder på Instagram",
        "content": "Francesco Averna var angiveligt en pæn, midaldrende mand af det bedre borgerskab. Han var kirurg, uddannet fra det prestigefyldte Bocconi-universitet i Milano. Men det var den sidste oplysning i profilbeskrivelsen, som det hele i virkeligheden handlede om. Francesco Averna præsenterede sig som »single«. Og alt tyder på, at Matteo Messina Denaro benyttede den fiktive kirurg som sit alter ego på datingmarkedet. Han publicerede ingenting under profilbilledet af en lille hund med tørklæde om halsen, der prydede hans sider på både Instagram og Facebook. Til gengæld brugte den flygtede mafiaboss flittigt de tilknyttede beskedtjenester til at chatte kvindelige brugere op. Med held.  Donne, palestre e locali. Matteo Messina Denaro stava sui social con l’identità di un medico, e aveva tanti followerhttps://t.co/V3Oddabbpo(scopri la app)#RepSelezione I hvert fald lykkedes det Messina Denaro at arrangere stævnemøder med flere af sine digitale erobringer. En særlig efterforskningsenhed under carabinierikorpset er nu i gang med at finde ud af, om de vidste, at de datede en efterlyst forbryder og dækkede over ham. En på alle måder pinlig affære. Ikke blot for de involverede kvinder, men også den italienske stat, der i næsten 30 år forgæves ledte med lys og lygte efter mafiabossen. For som avisenLa Repubblica sarkastisk konstaterer: »Ja, såmænd, godfatheren, der blev set som selve symbolet på den usynlige mafia, var samtidig aktiv på de sociale medier.« Det lignede ellers en happy end, da den sygdomssvækkede boss i januar sidste år blev anholdt uden for en kræftklinik i Palermo. Messina Denaro var det sidste fremtrædende medlem afCosa Nostras mest brutale generation, der fortsat var i live og på fri fod. Han var med, da mafiaen i 1980erne og 1990erne førte krig mod staten og blandt andet myrdede dommerne Giovanni Falcone og Paolo Borsellino. Matteo Messina Denaro var en frygtet løjtnant for den legendariske leder af Corleone-klanen, Toto Riina.Fold sammenLæs mereFoto: Handout/AFP/Ritzau Scanpix. Derudover blev han som løjtnant for den legendariske leder af Corleone-klanen, Toto Riina, tilskrevet mindst 50 mord. Det var derfor en lettelse endelig at se den 61-årige boss bag lås og slå. Samtidig var der et ydmygt håb om, at han ville dele sin enorme viden om den sicilianske forbryderorganisation med myndighederne. Men Messina Denaro afslørede intet af betydning, inden han i september sidste år døde i fængslet af sin fremskredne kræftsygdom. Og det seneste års efterforskning har på ydmygende vis blotlagt, hvordan han – trods sin status sommost wanted– kunne leveet komfortabelt og stort set almindeligt liv. Mens en anden boss på flugt, Bernardo Provenzano, levede på en sten, opførte hans kollega fra Corleone-klanen sig – med en efterforskers ord – »ikke ligefrem som en munk«. Efter anholdelsen fandt politiet i hans skjulesteder kondomer og Viagra som vidnesbyrd om Messina Denaros usvækkede interesse for det modsatte køn. Et større antal sko og moderigtigt tøj var indkøbt i Palermos fineste butikker. Og mafiabossens mani med at gemme kvitteringer har ikke blot afsløret restaurantbesøg til 700 euro. Regningerne viser også, at han færdedes hjemmevant i den lille vestsicilianske by Campobello di Mazara, hvor han de seneste år har holdt til. Carabinieri-betjente ransager et af Messina Denaros skjulesteder i Campobello di Mazara, der ligger på Siciliens sydvestlige hjørne.Fold sammenLæs mereFoto: Miguel Medina/AFP/Ritzau Scanpix. Det foregik ganske vist under falskt navn. Det var som Andrea Bonafede, at mafiabossen købte en Alfa Romeo Giulietta og betalte den kontant. Samt modtog sine tre stik mod covid-19 på et lokalt vaccinationscenter. Men manden, der havde lånt ham sin identitet, boede også i byen. Og såvel den rigtige som den falske Andrea Bonafede var patienter hos samme praktiserende læge. At Messina Denaro desuden boltrede sig på de sociale medier under dæknavnet Francesco Averna, føjer således blot spot til skade. Hans ubekymrede liv under jorden gennem en halv menneskealder sår som minimum tvivl om myndighedernes evne – og vilje – til at finde ham. Og hvis de føler sig fristet til at lukke efterforskningen, nu hvor han er død og borte, ville der ikke være meget at sige til det. Da Matteo Messina Denaro 27. september sidste år blev begravet i hjembyen Castelvetrano, foregik det under massiv politiovervågning.Fold sammenLæs mereFoto: Stringer/Reuters/Ritzau Scanpix. Men det kan ikke hjælpe noget. Der er fortsat et regnskab at gøre op med de mange, der medvirkede til, at Messina Denaro kunne gå under radaren under den 30 år lange flugt. Foreløbig er 14 personer blevet fængslet i sagen – heriblandt søsteren, Rosalia, der var hans vigtigste medhjælper. Et større antal kvinder på det vestlige Sicilien ville lige nu givetvis ønske, at de aldrig havde svaret på henvendelserne fra en distingveret kirurg ved navn Francesco Averna. Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/profilbilledet-var-en-lille-hund-saadan-scorede-flygtet-mafiaboss",
            "image_url": "https://berlingske.bmcdn.dk/media/cache/resolve/image_x_large/image/178/1787482/24687148-epa10882008-a-handout-mugshot-made-available-by-it.jpg",
            "publication_time": "Mandag d. 22. april 2024, kl. 19.09",
            "author": "Martin Tønner",
            "related_links": [],
            "attachments": []
        }
    }
}