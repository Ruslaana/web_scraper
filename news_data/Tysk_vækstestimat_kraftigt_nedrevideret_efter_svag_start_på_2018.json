{
    "version": "1.0",
    "document": {
        "id": "https://www_berlingske_dk/business/tysk-vaekstestimat-kraftigt-nedrevideret-efter-svag-start-paa-2018",
        "title": "Tysk vækstestimat kraftigt nedrevideret efter svag start på 2018",
        "content": "I år venter IFO nu en vækst på kun 1,8 pct., mens det i foråret regnede med en vækst på 2,6 pct., og for 2019 er estimatet sænket til 1,8 pct. fra tidligere 2,1 pct. Det fremgår af en meddelelse fra IFO-instituttet tirsdag. »Økonomien har udviklet sig langt dårligere end ventet i de første måneder af 2018,« siger instituttets chefanalytiker Timo Wollmershäuser i meddelelsen. Ifølge instituttet er forretningsklimaet blevet forværret og risiciene i verdensøkonomien øget betydeligt, og ifølge chefanalytikeren samler »mørke stormskyer sig i øjeblikket over den tyske økonomi«. »Ikke desto mindre tror vi, at opsvinget i den tyske økonomi fortsætter, men ikke i samme takt som i 2017,« siger Timo Wollmershäuser. /ritzau/FINANS",
        "metadata": {
            "source": "https://www.berlingske.dk/business/tysk-vaekstestimat-kraftigt-nedrevideret-efter-svag-start-paa-2018",
            "image_url": "https://berlingske.bmcdn.dk/media/cache/resolve/image_x_large/image/51/519607/21267307-germany-poland-climate-environment.jpg",
            "publication_time": "Tirsdag d. 19. juni 2018, kl. 12.49",
            "author": null,
            "related_links": [],
            "attachments": []
        }
    }
}