{
    "version": "1.0",
    "document": {
        "id": "https://www_berlingske_dk/virksomheder/deutsche-bank-hjalp-storkunder-med-skatteunddragelse",
        "title": "Deutsche Bank hjalp storkunder med skatteunddragelse",
        "content": "Det skriverFinancial Times. Deutsche Bank har forsøgt at sælge skatteunddragelsesplaner til storkunder som AB Inbev, Archer Daniels Midland, Bunge og Cargill, der alle har kontorer i Brasilien.  Strategierne udmærker sig ved, at de ikke alene har omdirigeret penge for at undgå skattemyndighederne men i stedet har forsøgt at skabe et kommercielt incitament for kunderne. Banken har angiveligt forsøgt at sælge såkaldt profitdeltagelse til klienterne ved at lade dem investere i en ny enhed i Østrig sammen med Deutsche Banks afdeling i landet. Enheden ville så låne midlerne fra investeringen tilbage til klienten i et helt tredje land - med favorable skatteforhold - og på den måde ville både klienten og Deutsche Bank få gavn af det \"overskud\", som lånet ville skabe, og udbetale det som udbytte, der kunne fritages for skat.  Handlerne skulle drage fordel af skatteforhold i lande som Mexico eller Luxembourg, og der er ikke noget der tyder på, at planerne ville være ulovlige. Banken skriver i en meddelelse, at planerne, der blev udviklet så sent som i år, aldrig er blevet gennemført.",
        "metadata": {
            "source": "https://www.berlingske.dk/virksomheder/deutsche-bank-hjalp-storkunder-med-skatteunddragelse",
            "image_url": "https://berlingske.bmcdn.dk/media/cache/resolve/image_x_large/image/22/228208/11529073-swissbanks-penaltydeutsche-bank.jpg",
            "publication_time": "Mandag d. 30. november 2015, kl. 08.30",
            "author": null,
            "related_links": [],
            "attachments": []
        }
    }
}