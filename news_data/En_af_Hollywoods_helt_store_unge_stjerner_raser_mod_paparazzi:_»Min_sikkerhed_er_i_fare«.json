{
    "version": "1.0",
    "document": {
        "id": "https://www_berlingske_dk/kultur/en-af-hollywoods-helt-store-unge-stjerner-raser-mod-paparazzi-min-sikkerhed",
        "title": "En af Hollywoods helt store unge stjerner raser mod paparazzi: »Min sikkerhed er i fare«",
        "content": "Det er ikke uden konsekvenser at blive en af Hollywoods absolut største stjerner. Med opmærksomheden og berømmelsen følger nemlig en pris og en mørk bagside. Det beskriver den 27-årige skuespiller Sydney Sweeney i et stort interview med magasinetGlamour. »Min sikkerhed er i fare,« siger hun blandt andet. I interviewet fortæller hun, at paparazzi går langt i missionen om at få billeder af hende. Og måske for langt. Sydney Sweeney forklarer om en episode, hvor paparazzi dukkede op ved hendes hjem i Florida, mens hun var der med familiemedlemmer: »De sagde: ‘Hvis I fortæller hende, at hun bare skal komme herud i en bikini, så tager jeg billeder og lader jer være i fred,’« fortæller hun om hændelsen. På sociale medier har nogle spekuleret i, om hun selv havde inviteret paparazziene til at dukke op. Det afviser hun dog blankt. Hun har endda tidligere set paparazzi gemme sig i buske siddende i kajakker på havet. »De ankom kl. 8.00 og ville ikke gå før kl. 16.00, jeg skal kunne være i mit hjem og føle mig godt tilpas og tryg,« siger hun. Men problemet er ikke isoleret til paparazziene alene. Frygten ligger mere i, at det er nemt at finde hendes lokation, når billeder af hendes hjem offentliggøres, forklarer hun: »Alle ved, hvor jeg er.« Lige siden Sydney Sweeney blev berømt, har der været en konstant snak om hendes krop og udseende, beskriver skuespilleren.Fold sammenLæs mereFoto: Aude Guerrucci/Reuters/Ritzau Scanpix. Sydney Sweeney er en amerikansk skuespiller, der nok er bedst kendt for sine roller i »Euphoria« og »The White Lotus«. Hun har også medvirket i »The Handmaid’s Tale« og har for nylig været aktuel med filmen »Anyone But You«. TV 2beskriver, hvordan Sydney Sweeney langtfra er ene om at råbe op og sætte grænser for, hvad hun vil finde sig i, og hvad hun ikke vil finde sig i. Også sangeren Chapell Roan har flere gange langet ud efter sine fanspå det sociale medie TikTok, hvor hun har beskrevet episoder med »stalking« og »sindssyg opførsel«. Ifølge Mie Frejo Copsø, journalist og vært på podcasten »Celebkebab«, som handler om sladder og historier fra Hollywood, forstår den nye generation af popstjerner at sætte grænser. Hun siger også, at der er ved at ske et opgør og skifte sammenlignet med 90erne og 00ernes fankultur: »Dengang kunne vi ikke få nok, og der var en generel konsensus om, at de kendte selv havde bedt om det, så nu skulle de finde sig i det. Havde man valgt at blive popstjerne, så skulle man ikke have lov til at have nogen grænse, og det er der et opgør med nu,« forklarer hun tilTV 2.",
        "metadata": {
            "source": "https://www.berlingske.dk/kultur/en-af-hollywoods-helt-store-unge-stjerner-raser-mod-paparazzi-min-sikkerhed",
            "image_url": "https://berlingske.bmcdn.dk/media/cache/resolve/image_x_large_vertical/image/184/1844436/24808763-sydney-sweeney-arrives-at-the-vanity-fair-oscar-pa.jpg",
            "publication_time": "Tirsdag d. 08. oktober 2024, kl. 20.34",
            "author": "Trine Vester",
            "related_links": [],
            "attachments": []
        }
    }
}