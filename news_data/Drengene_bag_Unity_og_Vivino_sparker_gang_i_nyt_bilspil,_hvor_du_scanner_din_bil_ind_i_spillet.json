{
    "version": "1.0",
    "document": {
        "id": "https://www_berlingske_dk/virksomheder/drengene-bag-unity-og-vivino-sparker-gang-i-nyt-bilspil-hvor-du-scanner-din",
        "title": "Drengene bag Unity og Vivino sparker gang i nyt bilspil, hvor du scanner din bil ind i spillet",
        "content": "Kristoffer Nielsen luskede rundt på parkeringspladsen ved Herning Messecenter. I en let silende regn i udkanten af den jyske hedes hovedstad satte han med sine kolleger falske p-bøder under de stillestående vinduesviskere på bilerne.Imens løb landets største bilmesse af stablen inde i messecenteret. På parkeringspladsen spurgte flere til, hvad fanden de lavede.»Jeg har aldrig været så nervøs,« husker Kristoffer Nielsen.De falske parkeringsbøder var reklamer for den scannings-app,med hvilken man kunne scanne nummerplader. Senere udviklede den sig til spilletStreetCars.Når Kristoffer Nielsen luskede rundt på parkeringspladsen i Herning, var det, fordi han er medstifter og administrerende direktør i spilfirmaet Donkraft Digital, der står bag bilspillet. Når du har scannet en bil ind i spillet, kan du blandt andet optimere dens hastighed eller du kan skrotte den og tjene »spilpenge« på det.Fold sammenLæs mereFoto: Linda Kastrup. Spillet lancerede de for en måned siden, 7 juni, og den første uge var succesrig. At den kunne blive dette skyldes blandt andet, at prominente tech-herrer som David Helgason fra Unity og Theis Søndergaard fra Vivino har skudt kapital i spillet.Det fungerer ved, at brugeren med sin smartphone scanner en nummerplade, hvorefter bilen kommer ind i spillet, og man i næste ræs mod dine venner kan køre i den.Associationerne vil for mange svæve i retning af Pokémon Go, og begge spil bruger da også det, der hedder »augmented reality«. På dansk udvidet virkelighed, hvor den fysiske verden danser pardans med den virtuelle. Timerne brugt på det midtjyske messecenters parkeringsplads indbragte stor interesse for scannings-appen, som imponerede Kristoffer Nielsens mentor, Theis Søndergaard, som er medstifter af den kendte vin-app,Vivino, som du kan scanne og vurdere vin med.Han introducerede StreetCars-drengene forDavid Helgason, medstifter afUnity, den succesfulde software-platform, som spilingeniører bruger til at udvikle spil, og som også har leveret platformen bag Pokémon Go.David Helgason er medstifter af IT-virksomheden Unity, der laver software til spiludvikling. Han har investeret i StreetCars og tror på, de kan nå langt.Fold sammenLæs mereFoto: Anne Bæk.Han lagde 350.000 kroner i projektet efter at have scannet sin første bil.»Der var en klarhed i deres idé. Det var helt tydeligt, hvad de havde gang. Det krævede nærmest ingen forklaring. Man kunne se, at det kan virke,« siger David Helgason.»Jeg tror, det kan blive fantastisk stort,« siger han og nævner, at der findes ret mange mennesker med en smartphone og en interesse for biler. De mennesker vil Kristoffer Nielsen gerne have til at bruge spillet nu og give feedback, så teamet kan nå at lave justeringer, før det har brug for mere kapital inden udgangen af september.»Potentialet kan være uendeligt stort, hvis vi kan få folk til at scanne nummerplader. Eller også kan det være uendeligt lille,« siger han. Sådan ser StreetCar-spillet blandt ud. Kristoffer Nielsen fortæller, at de har forsøgt at ramme et mere lyst og blødt designunivers end det, man ser i mange bilspil.Fold sammenLæs mereFoto: PR.Selve scanningsmekanismen kan lade sig gøre, fordi StreetCars kan hente data fra motorregistret, når en spiller scanner en nummerplade. I den spæde start fandt Kristoffer Nielsen ud af, at dette også kan lade sig gøre i mange europæiske lande og i USA.»Da listen blev tilpas lang, tænkte jeg, at der var et rimelig godt afsæt for at lave StreetCars,« siger Kristoffer Nielsen.Og umiddelbart er det første danske afsæt vældig godt. Siden lanceringen i juni har der dagligt været 530 spillere i gennemsnit. Flere end 24.000 biler blev scannet i løbet af den første uge, og flere end 70.500 løb er kørt.Kristoffer Nielsen artikulerer med hænderne og læner sig hurtigt tilbage i sofaen, idet han nævner tallene:»Det er ret sindssygt!« Også Martin Pichlmair, der er leder af spiluddannelsen på Københavns IT-Universitet, er talbegejstret. »Wow! Det er ret godt gået,« siger han og forklarer, at 500 aktive spillere på samme tid er godt på et dansk marked, der ikke er større, end det nu er.Han roser, at spillet er tættere på folks hverdagsliv og mere tilgængeligt på smartphonen end traditionelle spil, der foregår foran en stationær skærm. Kristoffer Nielsen er medstifter og administrerende direktør af spilfirmaet Donkraft Digital, der står bag den nye spil-app StreetCars. Du scanner bilen på gaden med din smartphone, som derefter kommer ind i dit spil. Hvis du scanner en Tesla, kan du dermed køre en Tesla i det næste race mod dine venner.Fold sammenLæs mereFoto: Linda Kastrup.Noget af det, der forhåbentligt skal få brugere til at vedblive med at anvende StreetCars, er samarbejder med store firmaer. For eksempel drømmer de om at lave en StreetCars-bane i Tivoli, som brugerne kan indfri, når de er i Tivoli, fortæller Kristoffer Nielsen.De pusler også med tanken om »scannerstops,« hvor man kan scanne en specifik bil på bestemte steder.Endelig håber de, at de store bilbrands vil bruge StreetCars til at præsentere nye modeller. For nu må de nøjes med at vise egendesignede »kopi«-versioner på appen for ikke at komme i cambolage med bilproducenterne.»De store samarbejdspartnere er det største ben, vi har at stå på, men det er bare nemmere med 10 mio. brugere end med 0 brugere,« siger Kristoffer Nielsen, før vi smutter ud og scanner biler med fotografen.",
        "metadata": {
            "source": "https://www.berlingske.dk/virksomheder/drengene-bag-unity-og-vivino-sparker-gang-i-nyt-bilspil-hvor-du-scanner-din",
            "image_url": "https://berlingske.bmcdn.dk/media/cache/resolve/image_x_large_vertical/image/8/84552/21265905-.jpg",
            "publication_time": "Lørdag d. 07. juli 2018, kl. 11.00",
            "author": "Katrine Rosenbæk",
            "related_links": [],
            "attachments": []
        }
    }
}