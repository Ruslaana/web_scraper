{
    "version": "1.0",
    "document": {
        "id": "https://www_berlingske_dk/virksomheder/eu-top-godkender-vigtig-styrkelse-af-bankunionen",
        "title": "EU-top godkender vigtig styrkelse af bankunionen",
        "content": "En EU-bankpakke skal sikre, at skatteyderne ikke hænger på regningen, hvis en europæisk bank drejer nøglen om. En såkaldt bagstopper skal fungere som økonomisk sikkerhedsnet, hvis den fælles afviklingsfond løber tør for midler. Det vedtager EU's stats- og regeringschefer fredag på et udvidet eurotopmøde i Bruxelles om EU's bankunion. Storbritannien er i lyset af Brexit ikke med til denne del af topmødet. Risici i den finansielle sektor skal dermed reduceres, hvilket skal genskabe tilliden til den europæiske banksektor. Dermed er første brik i styrkelsen af bankunionen, som EU håber at nå til fuld enighed om i år, faldet på plads. ",
        "metadata": {
            "source": "https://www.berlingske.dk/virksomheder/eu-top-godkender-vigtig-styrkelse-af-bankunionen",
            "image_url": "https://berlingske.bmcdn.dk/media/cache/resolve/image_x_large/image/10/103300/21365078-germany-finance-ecb-banking-supervision.jpg",
            "publication_time": "Fredag d. 29. juni 2018, kl. 15.07",
            "author": "Sonny Wichmann",
            "related_links": [],
            "attachments": []
        }
    }
}