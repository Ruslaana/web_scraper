{
    "version": "1.0",
    "document": {
        "id": "https://www_berlingske_dk/internationalt/jacob-kaarsbo-derfor-kommer-der-formentlig-ikke-noget-modsvar-fra",
        "title": "Jacob Kaarsbo: Derfor kommer der formentlig ikke noget modsvar fra Iran",
        "content": "Iran kommer næppe til at skyde igen efterIsraels relativt storstilede angrebpå landet i nat. Det vurderer analytiker Jacob Kaarsbo, der er tidligere chefanalytiker i Forsvarets Efterretningstjeneste, og som indtil for et par uger siden var senioranalytiker i Tænketanken Europa. Israels hær har oplyst, at den blandt andet har ramt fabrikker, der producerer missiler, jord-til-jord-missilinstallationer samt andre militære installationer. 20 mål skal være blevet ramt. Iran harlørdag morgenværet ude at sige, at landets luftforsvar har nedskudt størstedelen af de israelske missiler, og på iransk tv bliver der vist billeder af livet i Teheran, der går videre. »Jeg er tilbøjelig til at tro, at der ikke kommer et umiddelbart modsvar fra Iran – netop fordi Iran siger, at luftforsvaret har haft succes. Det tyder på, at de ikke vil slå tilbage,« siger Jacob Kaarsbo. Dette billede af livet i Teheran lørdag morgen, altså efter Israels angreb, er blevet sendt ud af WANA, der er et iransk nyhedsbureau.Fold sammenLæs mereFoto: Majid Asgaripour/WANA/Reuters/Ritzau Scanpix. Jakob Kaarsbo er for tiden selvstændig analytiker. Han fortsætter med sit analysearbejde og arbejder på at stifte sig eget firma, der ifølge hans LinkedIn-opslag om jobskiftet »får et tungt efterretningsmæssigt tilsnit«. Jacob Kaarsbo er tidligere senioranalytiker i Tænketanken Europa og chefanalytiker i FE. I oktober 2024 sagde han op i tænketanken med henblik på at stifte eget firma med »tungt efterretningsmæssigt tilsnit«.Fold sammenLæs mereFoto: Søren Bidstrup. Og på baggrund af sin viden om Mellemøsten tror han ikke på, at det er sandt, hvad Iran siger. »Jeg tror, at angrebetharhaft en effekt. Men Israel signalerer også, at det var et angreb i mellemstørrelse. Det gør de for at sige, at de vil kunne ramme hårdere, hvis der kommer en grund til det,« siger Jacob Kaarsbo. Han mener derfor, at den israelske afskrækkelse vil holde. For Iran ved godt, at Israel har overhånden. Jacob Kaarsbo, mener du med det, at USAsudmeldingom, at den direkte konflikt mellem Iran og Israel bør være overstået med nattens angreb, holder stik? »Det er mit bedste bud på det foreliggende grundlag, ja.« Har angrebet rykket på den regionale magtbalance? »Iran ved godt, at på det konventionelle område har Israel nogle kapaciteter, som det ikke kan matche, og at Israel kan ramme dem rigtig hårdt. Men det her er det første store direkte angreb, der har været udført på Iran siden Iran-Irak-krigen i 1980erne, så det giver dem da noget at tænke over.« Samtidig siger Jacob Kaarsbo, at de billeder, vi har set fra angrebene, viser, at Irans luftforsvar ikke er fulgt med udviklingen, og det er derfor, at Israel kan ramme dem så hårdt. »Og det har Iran jo i dén grad fået syn for nu.« Kan netop den erkendelse ikke føre til, at Iran kan føle sig tvunget til at fremskynde sin atomproduktion? »Det vil logikken tilsige, jo. Men det er ikke uden problemer. For hvis Iran laverthe breakout(endeligt færdiggør en atombombe,red.), så er det virkelig blevet kommunikeret til dem, at bomberne vil falde massivt over landet.« Den israelske regering har udsendt en video, hvorfra dette billede kommer, af premierminister Benjamin Netanyahu, fra et kommandocenter i forsvarsministeriet i Tel Aviv. Videoen er ifølge Israel optaget under angrebet på Iran.Fold sammenLæs mereFoto: AFP/Ritzau Scanpix. Iran vil ellers relativt hurtigt kunne færdiggøre en sådan bombe. De har materialerne, der skal til, og de har den nødvendige viden. Men Jacob Kaarsbo siger, at Israels efterretningsarbejde i Iran er så effektivt, at Israel med det samme vil finde ud af det, hvis Iran endeligt går i gang med at lave sin atombombe. »Og det, vurderer jeg, vil være for stor en risiko at tage for Iran. At Iran har brug for atombomben til at afskrække Israel fra at invadere, er ren propaganda fra Irans side. Iran ved godt, at hvis det lader Israel være, så har Israel ingen offensive hensigter mod Iran.« Israel kan vel godt menes at have offensive hensigter i Irans interesseområde – altså i Gaza og på Vestbredden? »Absolut. Og der er en hel masse, der skal fikses der. Men alle de arabiske lande har tæt sikkerhedssamarbejde med Israel på nær Syrien, Irak og for tiden Libanon. Og det har de, fordi de godt ved, at Israel ikke truer dem.« På de lidt større linjer, så har der i den foregående uge været BRIKS-møde i Rusland. BRIKS var oprindeligt en samling af de fem store vækstøkonomier, der tæller Brasilien, Rusland, Indien, Kina og Sydafrika. I januar i år fik de selskab af Egypten, De Forenede Arabiske Emirater, Etiopien og Iran. En række andre lande var også mødt op, og mødet fik opsigtsvækkende besøg fra FNs generalsekretær, António Guterres. Vladimir Putin og António Guterres til BRICS-topmødet i Kasan i Rusland, 24. oktober. Ifølge The Guardian har det såkaldte BRICS+ et større samlet bruttonationalprodukt end både G7-landene (Frankrig, Tyskland, Italien, Japan, Storbritannien, USA og Canada) og EU.Fold sammenLæs mereFoto: Alexander Nemenov/EPA/Ritzau Scanpix. Spørgsmålet er, om mødet også er en demonstration af en verdensorden, der forskubbes? »Vi ved, at Rusland er dybt involveret i Mellemøsten og i konflikten på Irans og terrorbevægelsernes side,« siger Jacob Kaarsbo. Med terrorbevægelserne mener han Hamas, Hizbollah og Houthi-bevægelsen. Det har eksempelvisværet fremme, at Iran forsøgte at få Rusland til at levere avancerede sømålsmissiler til Houthi-bevægelsen. Hvis det lykkes, så ville houthierne med endnu mere avancerede våben kunne ramme den vestlige indsats for at sikre besejlingen af Det Røde Hav. Det er dog ifølge Kaarsbo ikke sket endnu. Til gengæld tyder det på, at Rusland har leveret efterretninger til Houthi-bevægelsen, som hjalp bevægelsen med at udvælge mål for deres angreb. »Jeg vil ikke afvise, at Rusland kommer til at levere de missiler, for de leverer så meget andet – også mere og mere avanceret teknologi til iranerne til gengæld for Irans støtte til Ruslands krig i Ukraine,« siger Jacob Kaarsbo og fortsætter: »Og de kæmper jo samme kamp mod verdens demokratier og en verdensorden, hvor demokratierne gør deres. Og så langt er nogle af BRIKS-landene enige.« Men der er dog også BRIKS-lande, som er uenige i den linje – eksempelvis Brasilien, Sydafrika og ikke mindst Indien. »De er fundamentalt uenige, og det er derfor helt forkert at kalde BRIKS for en alliance. Det er det ikke. Også selvom Iran, Kina og Rusland bruger BRIKS til at komme med vidtløftige påstande om en ny verdensorden,« siger Jacob Kaarsbo. António Guterres' besøg ved mødet, og hans møde med Putin og kram med Belarus' præsident, Lukasjenko, er dog alligevel en torn i øjet på Vesten, anerkender senioranalytikeren. Men en ny verdensorden er der ikke tale om. Endnu.",
        "metadata": {
            "source": "https://www.berlingske.dk/internationalt/jacob-kaarsbo-derfor-kommer-der-formentlig-ikke-noget-modsvar-fra",
            "image_url": null,
            "publication_time": "Lørdag d. 26. oktober 2024, kl. 10.51",
            "author": "Joachim Talbro Paulsen",
            "related_links": [],
            "attachments": []
        }
    }
}