{
    "version": "1.0",
    "document": {
        "id": "https://www_berlingske_dk/virksomheder/jernhammeren-er-tilbage-svinger-ind-hos-sin-gamle-aerkerival",
        "title": "»Jernhammeren« er tilbage: Svinger ind hos sin gamle ærkerival",
        "content": "»Jernhammeren« er på vej tilbage i televerdenen. Og det bliver med jernhandsken på. Nordens største teleselskab Telia indstiller en sværvægter i svensk erhvervsliv, den 59-årige Lars-Johan Jarnheimer, til at overtage posten som bestyrelsesformand. Det sker, efter at Telias største aktionær, den svenske stat, som et lyn fra en klar himmel i søndags besluttede at indkalde til en ekstraordinær generalforsamling og fyre Marie Ehrling – selv tidligere topchef i Telia og også tidligere SAS-topchef. Hun har haft seks hårde år, hvor hun har skullet rydde op internt efter en grim bestikkelsessag i Centralasien, og stod først til at skulle stoppe til april 2020. Telia havde betalt penge gennem et skuffeselskab i Gibraltar med tætte forbindelser til den usbekiske diktators datter for at sikre sig vigtige mobiltilladelser i landet.Oprydningen kostede store dele af Telias direktion og bestyrelse deres poster, og Telia solgte siden alle sine datterselskaber i området for at koncentrere sig om Norden og de baltiske lande. Lars-Johan Jarnheimer fik sit tilnavn for gennem ti år at lede Telias værste konkurrent, det svenske teleselskab Tele2, med fast hånd og en vis fandenivoldskhed. Det var hos Tele2, atdanske TDC sidste år hentede sin nye topchef, skotten Allison Kirkby, som i tre år havde været koncernchef for selskabet. »Jernhammeren« fik sat Tele2 markant på det mentale landkort i Norden med sit tempo og sin forandringsvillighed og deltog bl.a. i en meget offensiv budkrig mod TDC i 2004 om at få fingrene i det nordiske fibernetselskab Song Networks – en krig, som TDC vandt. Han forlod Tele2 efter et tab på næsten en kvart million kroner i sit seneste chefår. FAKTABlå bog: Bert Lars-Johan JarnheimerLars-Johan Jarnheimer blev født 27. februar 1960 i Kalmar. Han har en økonomieksamen fra Högskolan i Växsjö (i dag Växsjö Universitet) og er bachelor of science i forretningsadministration fra Lunds Universitet.Lars-Johan Jarnheimer begyndte som lærling i IKEA. Siden blev han ansat i seks år hos H&M, hvor han opbyggede lavprisvarehuskæden Gale Gunnar.I april 1992 blev han administrerende direktør for TV-musikkanalen ZTV, ejet af Kinnevik-koncernen. Året efter blev han viceadministrerende direktør i Kinneviks mobilselskab Comviq.Efter en afstikker til Saab som marketingchef for Skandinavien, Baltikum og Rusland vendte Lars-Johan Jarnheimer i 1998 tilbage til Kinnevik som kundeansvarlig og blev koncernchef for Tele2 1999-2008.Han har siden januar 2015 været bestyrelsesformand i IKEAs ejerselskab, Ingka Holding. Samme post har han i Egmont International Holding og for Egmont-Fonden samt i kaffeproducenten Arvid Nordqvist HAB. Lars-Johan Jarnheimer er bestyrelsesmedlem i Point Properties og Elite Hotels samt i SAS siden 2013. Lars-Johan Jarnheimer har tidligere været bestyrelsesformand for Qliro Group, børneretsorganisationen BRIS og Eniro samt tidligere bestyrelsesmedlem i TV-leverandøren MTG (Modern Times Group) under Kinnevik og i teleselskabet Millicom International Cellular.Lars-Johan Jarnheimer er gift med Anna. Parret har tre sønner.FOLD UD I 2013 var hans navn i spil som ny topchef for netop Telia oven på bestikkelsessagen. I stedet blev det Johan Dennelind, som overtog rret som Telias koncernchef og skaffede rene linjer. SammeDennelind har netop sagt op for at blive teletopchef i Dubai, så den nye bestyrelsesformand – med altovervejende sandsynlighed Jarnheimer – skal nu både finde hans afløser og enny adm. direktør for Telia i Danmark, hvor erhvervsdirektør Thomas Kjærsgaard lige nu er fungerende topchef. Svenske erhvervskommentatorer nævner TDCs topchef, Allison Kirkby, som storfavorit som ny koncernchef i Telia.  Og så skal Jarnheimer løse striden med sin storaktionær, altså staten, om købet til 6,6 mia. danske kroner af Bonnier Broadcasting, der bl.a. ejer TV-kanalen TV4 og streamingtjenesten CMore –et opkøb, som staten har kritiseret, fordi Sveriges Radio og Sveriges TV i forvejen er statsejede. Nu er hele Telias ledelse, som stod bag opkøbet, skiftet ud. Lars-Johan Jarnheimer blev i 2003 udnævnt til Årets leder i Sverige Han er den udadvendte type og ikke bleg for at tage udfordringer op, uanset om der skal knuses problemer eller er brug for et ansigt udadtil. Som topchef i den svenske mediekoncern Kinneviks mobilselskab Comviq spillede han selv hovedrollen i reklamefilmene midt i 1990erne. Dererdog grænser for hans formåen, indrømmede han selv,da han i marts 2016 efter fire år nedlagde sit hverv som bestyrelsesformand for den trængte søge- og kortkoncern Eniro, som han havde forsøgt at rette op. Jarnheimer er nemlig sideløbende bestyrelsesformand for IKEA-koncernen, hvor han i januar 2015 afløste selveste IKEA-stifteren, Ingvar Kamprad. »To sådanne kæmpeopgaver, som kræver så meget tid – det klarer jeg ikke,« meldte han blankt ud til Svenska Dagbladet. I dag sidder Lars-Johan Jarnheimer desuden med i SAS' bestyrelse, hvor tidligere TDC-topchef Carsten Dilling er formand.",
        "metadata": {
            "source": "https://www.berlingske.dk/virksomheder/jernhammeren-er-tilbage-svinger-ind-hos-sin-gamle-aerkerival",
            "image_url": "https://berlingske.bmcdn.dk/media/cache/resolve/image_x_large/image/121/1214441/23226139-pix-lars-johan-jarnheimer.jpg",
            "publication_time": "Torsdag d. 24. oktober 2019, kl. 10.48",
            "author": "Thomas Breinstrup",
            "related_links": [],
            "attachments": []
        }
    }
}