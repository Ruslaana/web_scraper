{
    "version": "1.0",
    "document": {
        "id": "https://www_berlingske_dk/business/business-overblik-bankers-rentesmaek-koster-danskerne-137-milliarder",
        "title": "Business-overblik: Bankers rentesmæk koster danskerne 13,7 milliarder kroner",
        "content": "Godmorgen og velkommen til torsdag morgens hurtige Business-overblik. I dag runder vi blandt andet: Men vi begynder i bankverdenen. God læselyst, og følg med dagen igennem påBerlingske Business! Minister kritiserer banksmæk på 13,7 milliarder kroner til danskerne Det har kostet danske familier 13,7 milliarder kroner, at bankerne hæver renten langt mere på udlån end på indlån. Det viser beregninger fra Forbrugerrådet Tænk ud fra tal fra Nationalbanken. Bankrenterne på udlån ligger 1,2 procentpoint højere end på indlån sammenlignet med situationen fra 2020 til 2022,skriver Finans. »Forbrugerne mærker nærmest kun ulemperne med højere renter på udlån, men ikke på opsparingen. Det er skævt, for det, som skulle give flere penge til forbrugerne, bliver dermed lavet om til mere overskud til bankerne,« siger Morten Bruun Pedersen, cheføkonom i Forbrugerrådet Tænk. Han kritiserer mangelen på konkurrence og på gennemsigtighed. Erhvervsminister Morten Bødskov (S) kritiserer bankerne. »Jeg har længe opfordret bankerne til at hæve indlånsrenterne, fordi de har store, historiske overskud. Bankerne kan også sætte deres gebyrer ned nu, hvor de tjener flere penge på renterne for at imødekomme kunderne,« siger han til Finans. Bankernes interesseorganisation, Finans Danmark, afviser kritikken og mener, at beregningerne er skæve, fordi renterne i 2020-2022 var ekstraordinært lave og negative, hvilket pressede bankernes indtjening. 1. Priserne presses på nye elbiler En priskrig på elbiler er i gang. Efter Teslas tidligere prisnedslag og kinesiske bilmærkers indtog sænker tyske Volkswagen (VW) nu sine priser for at lokke flere købere til på et stadig mere presset marked,skriver Svenska Dagbladet. Bilanalytiker Hampus Engellau fra Handelsbanken tror på flere prisfald senere i år på det europæiske marked. 2. Jakob Ellemann stifter eget firma Den tidligere Venstre-formand Jakob Ellemann-Jensen har stiftet sit eget firma, enkeltmandsvirksomheden Fiddlestix, som ifølge CVR-registeret beskæftiger sig med »virksomhedsrådgivning og anden rådgivning om driftsledelse«. Detskriver Finans. På Instagram forklarer han, at han nu skal være podcastvært på »Podimo Bogklub«. 3. Massiv statsstøtte lokker direktør til at bygge milliardfabrik i udlandet Virksomheden Topsil i Frederikssund, der fremstiller ultrarent silicium til avancerede elektroniske komponenter i vindmøller og solceller, overvejer at bygge en ny fabrik til en milliard kroner. Muligheden for massiv statsstøtte lokker topchef Hans Peder Mikkelsen til at lægge den i udlandet i stedet for at udvide lokalt,skriver Børsen. »Med de vilkår, man har i USA eller Italien f.eks., kunne vi lige så godt etablere vores næste fabrik dér,« siger direktøren.   1. Danske forbrugere slipper for nyt prischok efter faldende inflation Den danske inflation har taget det største dyk fra 2022 til 2023 siden 1975 og hører nu til blandt de laveste i den vestlige verden. Dermed er der udsigt til, at indkøbskurven ikke bliver så meget dyrere som forventet. Især konkurrencen blandt supermarkederne har spillet en afgørende rolle.Læs historien her. Læs også:Vi er »sluppet relativt nemt« gennem lidt af et skrækscenario 2. SAS udnyttede øget rejselyst til flere fyldte fly i 2023 SAS oplevede pæn passagerfremgang og løfter samtidig sløret for de mest populære ruter i 2023. Det sker efter et af de mest begivenhedsrige år for det skandinaviske luftfartsselskab.Læs historien her. Tag med til Las Vegas og se de vilde opfindelser Vrimlen af nye elektronikprodukter fortsætter i Las Vegas, hvor flere end 130.000 deltagere lige nu opsnuser alt det nye.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.20: Tak, fordi du læste med! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-bankers-rentesmaek-koster-danskerne-137-milliarder",
            "image_url": "https://berlingske.bmcdn.dk/media/cache/resolve/image_x_large/image/175/1752892/24611643-erhvervsminister-morten-bdskov-s-er-utilfreds-m.jpg",
            "publication_time": "Torsdag d. 11. januar 2024, kl. 07.23",
            "author": "Thomas Breinstrup",
            "related_links": [],
            "attachments": []
        }
    }
}