{
    "version": "1.0",
    "document": {
        "id": "https://www_berlingske_dk/virksomheder/de-foerste-danskere-har-koebt-verdens-foerste-foldbare-pc",
        "title": "De første danskere har købt verdens første foldbare pc",
        "content": "Verdens første foldbare pc er allerede i hænderne på de første danskere trods startprisen på 22.000 kroner, og selv om Lenovos danske direktør kalder den et nicheprodukt, vil den være med til at fastholde Lenovo som danskernes foretrukne pc-mærke. ThinkPad X1 Fold har 13,3 tommer stor, glasklar OLED-skærm i 3:2-format, menden kan som noget helt særligt foldes sammen i sit læderetui, når man går med den, eller man kan bukke den som en almindelig pc og klikke det magnetiske tastatur ovenpå for at arbejde. Da tilpasser skærmen sig selv, så den underste del, som tastaturet dækker, er slået fra, og alt samles på den øverste, synlige del. Bagpå har ThinkPad X1 Fold en flap, som kan slåes ud, så skærmen kan stå op, og man kan så anvende det trådløse tastatur og den digitale pen. Flappen har – modsat Microsoft Surface, som også har en flap – kun én position. For at beskytte skærmen er den pakket godt ind, når omslaget klappes sammen, og skærmen faktisk folder.Fold sammenLæs mereFoto: Thomas Breinstrup/Berlingske. »Jeg ved godt, at det er et nicheprodukt, men det er en ny formfaktor og viser ingeniørkunst i ThinkPad-kvalitet. Vi vil gerne vise, at vi er fremme i sandalerne med innovation. Og, ja, den er dyr, men nogen af dem, der går efter det nyeste nye synes, at det er sjovt for teknikkens skyld. Andre har købt den, fordi de gerne må rejse og har budgettet til det. På sigt håber vi, at den er med til at udvide salget herhjemme,« siger Peter Juul Jørgensen, der er Lenovos danske landechef. Lenovo erdanskernes foretrukne pc-mærke og har været det i årevis. Ifølge analysehuset IDC, der følger teknologimarkederne tæt, var 41 procent af samtlige solgte bærbare pcer i Danmark og 41 procent af samtlige solgte stationære pcer i oktober-december 2020 fra Lenovo. Målt alene på salget til erhvervslivet er Lenovos markedsandel på 50,6 procent – og 80 procent af alt Lenovos salg i Danmark er til erhvervsmarkedet. Det magnetiske tastatur lægges oven på underste del af skærmen, når den er foldet i samme position som en almindelig bærbar pc. Det smutter selv på plads. Skærmen kan også bruges til f.eks. at vise to forskellige ting, da computeren anvender den almindelige Windows som styresystem.Fold sammenLæs mereFoto: Thomas Breinstrup/Berlingske. Danmark er »Lenovoland« nummer 1 i verden, takket være sine ThinkPad-, IdeaPad- og Yoga-PCer. Lenovo har desuden købt den amerikanske mobilproducent Motorola af Google. »Danmark har slået Kina,«konstaterede Lenovos topchef, Yang Yuanqing, tilfreds over for Berlingskei efteråret 2017, hvor den danske markedsandel lå på 42 procent. Lenovos kinesiske ophav har ikke været påvirket af balladen om den kinesiske mobilgigant Huawei, som USA har indført sanktioner mod for at spærre for, at Huawei bliver leverandør af de nye 5G-mobilnet og dermed får en central position i mange landes infrastruktur. »Nej, det har ikke haft indflydelse på vores salg, og det er ikke noget, som jeg oplever meget i min dagligdag. Vi svarer på alt, hvad vi bliver spurgt om,« siger Peter Juul Jørgensen og fremhæver, at Lenovo landede som nummer to i Computerworlds årlige imageundersøgelse i 2020 efter at have været nummer fire i 2019. Det trådløse tastatur og den digitale pen følger med i den høje pris. Men tastaturet vil lynhurtigt få dumpekarakter hos de fleste danskere. Der er simpelt hen en tast mindre i bredden, hvilket betyder, at man skal bruge diverse genvejstaster for at skrive korrekt.Fold sammenLæs mereFoto: Thomas Breinstrup/Berlingske. ThinkPad X1 Fold, som er en Windows-pc, kommer i to udgaver, den ene med plads til et 5G-SIM-kort til mobilnettet og en lidt større harddisk end søsteren. Lenovo har i Danmark valgt at lade tastatur og digital pen være en del af prisen, hvor de andre steder sælges i løs vægt. Tastaturet vil næppe mange dog synes om. For ikke at gøre det bredere end skærmen, når den er bukket, mangler der en tast i bredden. Skriver man blindskrift, vil man konstant ramme forkert. »De, der køber, vil nok vælge at bruge et lidt større tastatur. Jeg tror også, at der kommer en større udgave, som dog stadig vil være lille, når den er foldet sammen. Vi har prøvet det før, da vi kom med Yoga-pc'en (som kunne foldes rundt og stå op,red.). I dag har alle pc-producenter en Yoga-lignende bærbar. Vi skal dog nok en eller to pc-generationer frem, før vi ser andre tage X1 Fold-konceptet op,« mener Peter Juul Jørgensen. Han betragter selv den foldbare ThinkPad som praktisk til f.eks. rejsebrug, fordi man kan tage den under armen som en bog eller putte den i selv en mindre taske. Med en særlig vælgefunktion i bunden af skærmen bestemmer man, hvordan skærmen skal deles, når den bliver foldet. Så kan man som her for eksempel læse e-bøger.Fold sammenLæs mereFoto: Thomas Breinstrup/Berlingske. Flere andre virksomheder arbejder også med foldbare skærme. Taiwanske Wistron har tidligere fremvist sin Foldbook, en bærbar pc, hvor tastaturet som på Lenovos X1 Fold kan lægges oven på skærmen men dog kun dækker en del af underskærmen, så der stadig er en bid skærm til rådighed. Foldbook er endnu ikke sat i produktion men har, foldet ud, en skærm på 17 tommer og, med tastatur på, på 10 tommer. Også mobilproducenterne arbejder med foldbare skærme.Samsungog Huawei er blandt de store, som allerede har lanceret deres bud, mens LG Electronics' teknologidirektør Il-Pyung Park i januar annoncerede, at hanforventer at være klar med den første smartphone, hvis skærm kan rulles udog dermed blive lige så stor som en tablet. LG sælger allerede et fladskærms-tv, hvis glasklare OLED-skærm kan rulles opog sammen igen. Man skal dog lægge 553.000 kroner for at blive den glade ejer af det.",
        "metadata": {
            "source": "https://www.berlingske.dk/virksomheder/de-foerste-danskere-har-koebt-verdens-foerste-foldbare-pc",
            "image_url": "https://berlingske.bmcdn.dk/media/cache/resolve/image_x_large/image/139/1397912/23686294-pix-x1-1.jpg",
            "publication_time": "Onsdag d. 10. marts 2021, kl. 10.45",
            "author": "Thomas Breinstrup",
            "related_links": [],
            "attachments": []
        }
    }
}