{
    "version": "1.0",
    "document": {
        "id": "https://www_berlingske_dk/virksomheder/microsoft-fyrer-direktoer",
        "title": "Microsoft fyrer direktør",
        "content": "Bob Muglia, som har tjent Microsoft i 23 år, forlader som den seneste topchef i en længere række selskabet til sommer efter en snak med topchef Steve Ballmer om den fremtidige strategi. Der er ikke udpeget en afløser for Microsofts tredjestørste afdeling, som omsætter for 15 milliarder dollars (85,6 mia. kr.) om året gennem salg af servere og databasesoftware. De seneste 15 måneder har Microsoft mistet softwarechefarkitekt Ray Ozzie, direktøren for Office-enheden Stephen Elop, direktøren for underholdnings- og spilenheder Robbie Bach og koncernfinansdirektør Chris Liddell. Kun onlinedirektør Qi Lu er stadig efter to år blandt lederne af de fem afdelinger i Microsoft.Th.",
        "metadata": {
            "source": "https://www.berlingske.dk/virksomheder/microsoft-fyrer-direktoer",
            "image_url": "https://berlingske.bmcdn.dk/media/cache/resolve/image_x_large/image/28/283054/3651046-pix-bobmuglia-biz.jpg",
            "publication_time": "Søndag d. 16. januar 2011, kl. 09.00",
            "author": null,
            "related_links": [],
            "attachments": []
        }
    }
}