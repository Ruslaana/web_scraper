{
    "version": "1.0",
    "document": {
        "id": "https://www_berlingske_dk/internationalt/88-aarig-naziofficer-idoemt-livstid-drab",
        "title": "88-årig naziofficer idømt livstid for drab",
        "content": "Landsretten i den tyske by Aachen har tirsdag idømt den 88-årige SS-snigskytte Heinrich Boere til fængsel på livstid for drabet på tre civile i det tyskbesatte Holland i 1944. Boere blev dømt for som medlem af dræberkommandoen \"Feldmeijer\" at have skudt og dræbt de tre civile mænd med koldt blod. Dommen var i overensstemmelse med anklageskriftet. Forsvareren havde i sin procedure fremhævet, at sagen tilhørte fortiden. De hollandske myndigheder har ved flere lejligheder forgæves forsøgt at få Boere udleveret, efter at han i 1949 var blevet dømt in absentia i Holland. /ritzau/dpa",
        "metadata": {
            "source": "https://www.berlingske.dk/internationalt/88-aarig-naziofficer-idoemt-livstid-drab",
            "image_url": "https://berlingske.bmcdn.dk/media/cache/resolve/image_x_large/image/88/881946/2369513-henrich-boere.jpg",
            "publication_time": "Tirsdag d. 23. marts 2010, kl. 10.37",
            "author": null,
            "related_links": [],
            "attachments": []
        }
    }
}