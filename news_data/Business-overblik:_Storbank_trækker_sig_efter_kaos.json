{
    "version": "1.0",
    "document": {
        "id": "https://www_berlingske_dk/business/business-overblik-storbank-traekker-sig-efter-kaos",
        "title": "Business-overblik: Storbank trækker sig efter kaos",
        "content": "God morgen og velkommen til mandagens og dermed ugens første Business-overblik, hvorsøndagens valg i Tyskland vil være i fokus, og hvorendnu en overenskomst er landet. Dagen er nu blevet tre timer og 20 minutter længere. I dag runder vi blandt andet: Men vi begynder med nyt om den ombruste biogasvirksomhed Biocirc. God læselyst, og følg med dagen igennem påBerlingske Business! Storbank trækker sig efter kaos Jyske Bank har trukket sig fra forhandlinger om at finansiere en solcellepark for Biocirc efter det kaos, som siden nytår har plaget biogasvirksomheden. Den manglende bankfinansiering på et trecifret millionbeløb er en del af forklaringen på, at Biocirc har brug for nye kapitalindskud på op til 300 millioner kroner fra sine ejere,skriver Finans. Jyske Bank vil ikke kommentere sagen, hvorimod Biocircs administrerende direktør, Bertel Maigaard, bestrider oplysningerne. Inden nytår var der ifølge kilder enighed med Jyske Bank om solcelleparken på 56 hektar ved biogasanlægget i Vinkel ved Skive, men siden har banken trukket sig. 1.Danskerne taber store beløb på at lade professionelle investere deres penge: Ekspert mener, at »det er rystende« Det er i langt de fleste tilfælde både dyrere og dårligere at lade professionelle investere ens penge aktivt, men danskerne gør det alligevel i stor stil. Professor har »svært ved at se de gode argumenter for det.«Læs historien her. 2.Ulrik Bie: Ruslands krigsøkonomi vakler. Nu kommer redningen fra Trump På treårsdagen for Ruslands ulovlige invasion af Ukraine viser Ruslands egen økonomi voksende svaghedstegn. Der pumpes så mange rubler ud i samfundet, at der er en alvorlig overophedning. Samtidig forbruges materiel og fodfolk med en enorm hast på slagmarken. Kun Donald Trump kan nu redde Vladimir Putin.Læs historien her. I flere år har smerterne gjort, at hun har måttet »takke nej« og aflyse møder. Kvindesygdom har tvunget hende til at sænke ambitionerne for karrieren Ikke mange kender sygdommen, men hver tiende kvinde rammes af diagnosen. Selv har 33-årige Johanne Stenstrup oplevet, hvordan arbejdslivet er blevet påvirket – og hvordan hun selv har måttet indfinde sig med, at karrieren må vige for sygdommen.Læs historien her.  1.Vraget B&O-forhandler går sammen med konkurrent Den tidligere, californiske B&O-forhandler David Junk har genåbnet fire af fem butikker, som blev lukket, da Bang & Olufsen opsagde samarbejdet, efter at være gået sammen med den danske højttalerproducent Canvas. David Junk, der har sagsøgt B&O for ulovlig opsigelse, ser »en stor mulighed« for de danske mærker på det amerikanske marked,skriver Børsen. Laust Nielsen, der ejer 75 procent af Canvas og er administrerende direktør, siger, at »vi [vil] langsomt sætte os på markedet«. 2. Tysk topøkonom: Enorme problemer og manglende politisk mod Tyskland har brug for banebrydende reformer for at komme ud af den dybe krise men mangler politisk mod til at tale om økonomiske reformer, siger en af landets førende økonomer, Nicola Fuchs-Schündeln fra Goethe Universitetet i Frankfurt,til Børsen. »Økonomi burde være det vigtigste tema under valgkampen. For vi står i en helt ekstraordinær situation,« siger hun og efterlyser, at man mere end blot taler om en aldrende befolknng, færre i den arbejdsdygtige alder, lav produktivitet, digital tilbageståen, for lidt grøn energi og et tung bureaukrati. 3. Markant forskel på Danmarks to største udlånere Danske Bank øgede sidste år sine renteindtægter med 4,9 procent til 36,7 milliarder kroner, selv om Nationalbanken sænkede renten fire gange, og de fleste danske banker fulgte med. Omvendt faldt Nykredits renteindtægter fra 12,3 til 12 milliarder kroner i samme periode. De to banker opkræver renter på forskellig vis. Nykredit har kun én rentesats, så en sænkning berører samtlige kunder, hvrimod Danske Bank og de fleste andre banker arbejder med et rentespænd, så ikke alle kunder automatisk får gavn af en rentesænkning,skriver Finans. Aktier – indeks og udvikling i procent USA – lukkekurser fredag: Asien – indeks mandag kl. 7.00: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-storbank-traekker-sig-efter-kaos",
            "image_url": "https://berlingske.bmcdn.dk/media/cache/resolve/image_x_large/image/189/1892960/24897030-et-trecifret-millionbelb-mangler-lige-nu-finansie.jpg",
            "publication_time": "Mandag d. 24. februar 2025, kl. 07.11",
            "author": "Thomas Breinstrup",
            "related_links": [],
            "attachments": []
        }
    }
}