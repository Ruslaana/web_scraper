{
    "version": "1.0",
    "document": {
        "id": "https://www_berlingske_dk/internationalt/foran-en-bygning-i-flammer-maatte-californiens-guvernoer-pludselig",
        "title": "Foran en bygning i flammer måtte Californiens guvernør pludselig forholde sig til en vild anklage fra Donald Trump: »Man kan ikke engang svare på det«",
        "content": "CNNs kendte vært og journalist Anderson Cooper lød næsten undskyldende, da han stillede spørgsmålet. På fortovet foran ham stod Californiens guvernør, Gavin Newsom, og bag den demokratiske politiker var store flammer ved at æde sig gennem de sidste rester af en snart nedbrændt bygning i Los Angeles. »Jeg hader at skulle stille dette spørgsmål,« sagde Anderson Cooper og fortsatte. »Men den kommende præsident valgte at angribe dig ved at give dig skylden for det her.« Gavin Newsom trak næsten opgivende på skuldrene. I minutterne forinden havde han fortalt CNN-værten om de dødsfald og massive ødelæggelser, som devoldsomme brande i millionbyenallerede på det tidspunkt havde forårsaget. Nu skulle han forholde sig til, at Donald Trump har peget på ham som den ansvarlige. »Man kan ikke engang svare på det,«sagde Newsom. Han fortsatte alligevel, og han lod ingen tvivl tilbage om, hvad han mente om den kommende præsidents kritik. »Folk flygter bogstaveligt talt. Folk har mistet deres liv. Børn har mistet deres skoler. Familier er fuldstændig revet fra hinanden. Kirker er brændt ned. Manden vil politisere det.« »Jeg har mange tanker, og jeg ved, hvad jeg har lyst til at sige. Men jeg vil ikke gøre det.« Der er mindst fem aktive brande i Los Angeles. Her står en borger foran sit nedbrændte hjem i Altadena-området.Fold sammenLæs mereFoto: Josh Edelson/AFP/Ritzau Scanpix. Hvis der er to personer i amerikansk toppolitik, som ikke kan udstå hinanden, er detnetop Donald Trump og Gavin Newsom. Og alt imens flammerne fra enorme brande breder sig i Los Angeles, og tusindvis af beboere flygter fra millionbyen, har USAs kommende præsidentgenoptaget en årelang stridmed Californiens demokratiske guvernør. Trump vil ikke alene have Newsom til at trække sig. Han beskylder direkte guvernøren –som flere gange er blevet nævnt som mulig demokratisk præsidentkandidat– for at være skyld i katastrofen. Natten til torsdag dansk tid delte Donald Trumpflere opslag på sit sociale medie, Truth Social, hvor han i meget direkte vendinger langede ud efter Newsom – ellerNewscum, som Trump hånligt kaldte ham. Scumkan oversættes til afskum eller en afskyelig person. »En af de bedste og smukkeste dele af USA brænder ned til grunden. Det er aske, og Gavin Newscum burde træde tilbage. Det hele er hans skyld!!!«. Resterne af et hjem i Pacific Palisades. Palisades-branden var den første brand, der brød ud tirsdag, og den er den største. Den har brændt en stor del af området ned og dækker mere end 70 kvadratkilometer.Fold sammenLæs mereFoto: Agustin Paullier/AFP/Ritzau Scanpix. Iet andet opslagpåpegede Trump, hvorfor den demokratiske guvernør i hans optik er skyld i flammernes hærgen. Ifølge Trump skal Newsom tidligere have afvist at underskrive en erklæring om vandrestaurering (water restoration declaration,red.). En underskrift – bedyrede Trump – »ville have tilladt millioner af liter vand fra overskydende regn og snesmeltning fra nord at strømme dagligt til mange dele af Californien, inklusive de områder, der i øjeblikket brænder på en nærmest apokalyptisk måde.« Ifølge Trump skal guvernørens afvisning have bundet i beskyttelse af naturen og en særlig fiskeart, nemlig smelten: »Han ønskede at beskytte en stort set værdiløs fisk kaldet en smelt ved at give den mindre vand (det virkede ikke!), men han bekymrede sig ikke om Californiens befolkning. Nu betales den ultimative pris.« Beboere på motorcykel kører forbi en spiritusbutik opslugt af flammerne i Altadena-området.Fold sammenLæs mereFoto: Josh Edelson/AFP/Ritzau Scanpix. Den kommende præsidents beskyldninger har vakt undren flere steder. AvisenThe New York Timesskriver godt nok, hvordan Trump i sin første præsidentperiode pressede på for ændringer, der ville have omdirigeret mere vand til landmændene i den centrale del af Californien. Den plan blev dog mødt med bekymring af miljøforkæmpere, der påpegede, hvordan det netop kunne ramme fisk som laks og smelt, og i sidste ende valgte Biden-administrationen en anden plan med tiltag for at beskytte fiskene. Men som avisen skriver: »Det er dog ikke klart, om den omdirigering af vandet, som Trump foreslog, ville have haft betydning for udbredelsen af brande i Los Angeles-området i denne uge eller for brandmændenes evne til at bekæmpe dem.« Smeltede havemøbler nær resterne af et ødelagt hus.Fold sammenLæs mereFoto: Agustin Paullier/AFP/Ritzau Scanpix. Det lokalenonprofit-medie CalMattersgår også i rette med Trumps påstande. Mediet har blandt andet talt med Mark Gold, der er direktør for vandknaphed vedNatural Resources Defense Council, og han erklærer, at Trumps anklage er fremsat uden forståelse for Californiens komplekse vandforsyningssystemer »Det (anklagen,red.) kommer på et tidspunkt, hvor Metropolitan Water District (den største leverandør af vand i USA,red.) har den største mængde vand opbevaret i systemets historie,« siger han. Gavin Newsoms kommunikationsdirektør, Izzy Gardon, har også blandet sig i debatten, og han erklærer, at der slet ikke eksisterer en erklæring om vandrestaurering. »Det er ren fiktion,« siger han og uddyber: »Guvernøren fokuserer på at beskytte mennesker – ikke på at lege politik – og på at sikre, at brandfolk har alle de ressourcer, de har brug for.«",
        "metadata": {
            "source": "https://www.berlingske.dk/internationalt/foran-en-bygning-i-flammer-maatte-californiens-guvernoer-pludselig",
            "image_url": null,
            "publication_time": "Torsdag d. 09. januar 2025, kl. 14.31",
            "author": "Thomas Søgaard Rohde",
            "related_links": [],
            "attachments": []
        }
    }
}