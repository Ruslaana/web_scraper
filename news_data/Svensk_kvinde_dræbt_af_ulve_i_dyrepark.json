{
    "version": "1.0",
    "document": {
        "id": "https://www_berlingske_dk/internationalt/svensk-kvinde-draebt-af-ulve-i-dyrepark",
        "title": "Svensk kvinde dræbt af ulve i dyrepark",
        "content": "En svensk kvinde blev her til formiddag angrebet og slået ihjel af en flok ulve. Hun befandt inden for indhegningen ved ulvene i dyreparken Kolmården, da ulvene pludselig omringede hende og begyndte at gå til angreb. Det skriver flere svenske medier, blandt andreAftonbladet. Redningstjenesten fik alarmopkaldet kl. 11.11 og var på plads med fem ambulancer. Man forsøgte samtidig at bedøve de ulve, der var i nærheden. - Man kunne først ikke komme hen til den dræbte person. Det går ikke bare at gå ind midt i en flok ulve, siger Jan Tengeborg, leder i redningstjenesten Norrköping til det svenske nyhedsbureau TT. Jan Tengeborg siger videre: - Vi mødtes af chokerede mennesker. Vi kom aldrig ind bag ulvenes indhegning. Ulvene ville ikke have, man skulle komme ind. Der er sat et kriseteam ind i dyreparken, blandt andet bestående af psykologer.",
        "metadata": {
            "source": "https://www.berlingske.dk/internationalt/svensk-kvinde-draebt-af-ulve-i-dyrepark",
            "image_url": "https://berlingske.bmcdn.dk/media/cache/resolve/image_x_large/image/65/659209/5269726-ulv.jpg",
            "publication_time": "Søndag d. 17. juni 2012, kl. 16.05",
            "author": "Esben Schouboe",
            "related_links": [],
            "attachments": []
        }
    }
}