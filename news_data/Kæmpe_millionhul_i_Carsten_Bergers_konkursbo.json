{
    "version": "1.0",
    "document": {
        "id": "https://www_berlingske_dk/aktier/kaempe-millionhul-i-carsten-bergers-konkursbo",
        "title": "Kæmpe millionhul i Carsten Bergers konkursbo",
        "content": "I en cirkulæreskrivelse til kreditorerne oplyser kuratorerne, at der er aktiver i boet for knap 2,5 mio. kr., mens der er passiver for 710 mio. kr. Der mangler altså over 700 mio. kr. til kreditorerne, og det lægger pres på Nykredit, der har overtaget den tidligere Forstædernes Bank, hvor Carsten Berger var storkunde. Det skriver dagbladet Børsen. Siden overtagelsen i 2008 har Nykredit kæmpet med store nedskrivninger i udlånet fra Forstædernes Bank. I alt har banken nedskrevet for i alt 6,9 mia. kr. i 2008 og 2009 ud af et udlån på 25 mia. kr. i den tidligere Forstædernes Bank. Nykredit ønsker ikke at kommentere på, om de allerede har nedskrevet på Carsten Bergers engagementer. Efter en lang periode som insolvent gik Carsten Berger i foråret konkurs med sit investeringsselskab Rudersdal. Finansmanden har tidligere erkendt, at konkursen skyldes ejendomsspekulation og fejlslagne aktieinvesteringer.Det skriver dagbladet Børsen. Han er kendt som superinvestor i det kriseramte rederi Mols-Linien, hvor hans 17-procents aktiepost nu skal forvaltes af konkursboet.",
        "metadata": {
            "source": "https://www.berlingske.dk/aktier/kaempe-millionhul-i-carsten-bergers-konkursbo",
            "image_url": "https://berlingske.bmcdn.dk/media/cache/resolve/image_x_large/image/81/818235/2882264-pix-carsten-berger-biz.jpg",
            "publication_time": "Fredag d. 30. juli 2010, kl. 08.46",
            "author": null,
            "related_links": [],
            "attachments": []
        }
    }
}