{
    "version": "1.0",
    "document": {
        "id": "https://www_berlingske_dk/musikanmeldelser/mantua-er-en-uforpligtende-musikalsk-leg",
        "title": "Mantua er en uforpligtende musikalsk leg",
        "content": "I Shakespeares »Romeo & Julie« er Mantua byen hvortil Romeo må drage i eksil efter han har dræbt Tybalt og som straf bortvises fra Verona. Her venter han forpint på lysere tider. De kommer som bekendt ikke og det ender med en tragedie. Trioen Mantua er også en slags eksil.  Et eksil fra medlemmernes vante konstellationer, da den består af Silas Bjerregaard (Turboweekend), Jens Skov Thomsen (Veto) og Malte Aarup-Sørensen (ex-Dúné). Et frirum. Og de seks numre på den selvbetitlede EP lyder da også mere af uforpligtende leg, end den fungerer som en samlet enhed. Udtrykket stritter i for mange retninger, og som appetizer er EP’en af samme grund som en blandet musikalsk oplevelse, uden at det dog ender helt tragisk.  Hvem:Mantua Hvad:»Mantua«, No3  ",
        "metadata": {
            "source": "https://www.berlingske.dk/musikanmeldelser/mantua-er-en-uforpligtende-musikalsk-leg",
            "image_url": "https://berlingske.bmcdn.dk/media/cache/resolve/image_x_large/image/11/117190/15489443-bmr.jpg",
            "publication_time": "Fredag d. 18. november 2016, kl. 22.30",
            "author": "Mads Hendrich",
            "related_links": [],
            "attachments": []
        }
    }
}