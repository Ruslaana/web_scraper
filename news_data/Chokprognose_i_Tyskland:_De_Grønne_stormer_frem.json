{
    "version": "1.0",
    "document": {
        "id": "https://www_berlingske_dk/internationalt/chokprognose-i-tyskland-de-groenne-stormer-frem",
        "title": "Chokprognose i Tyskland: De Grønne stormer frem",
        "content": "Kansler Angela Merkels parti, CDU, og dets søsterparti, CSU, står tilsammen til at få 28 procent af stemmerne ved EU-valget i Tyskland søndag. Det viser en valgstedsmåling ifølge Reuters. Til gengæld tyder meget på en stærk grøn bølge i Tyskland. Det næststørste parti bliver ifølge valgstedsmålingen partiet De Grønne, der ifølge målingen får opbakning fra 22 procent af de tyske vælgere.  Tysk EP-valg: Det er det dårligste resultat nogensinde for CDU og for SPD - det bedste for De Grønne.https://t.co/LJeR94uu0E Det er en fordobling af resultatet for fem år siden. Det socialdemokratiske SPD får ifølge målingen 15,5 procent, mens det EU- og indvandringskritiske Alternative für Deutschland (AfD) står til 10,5 procent. Dermed er AfD gået frem i forhold til det seneste valg til EU-Parlamentet for fem år siden, men har ikke samme opbakning som ved det seneste valg til den tyske forbundsdag i 2017.  Uhyre 1. prognose i Tyskland. Dårligste resultat nogensinde for SPD og bedste for de Grønne. Stemmeprocent 59 pct. Stolen vakler under SPD-formand Andrea Nahles. Allt andet end prangende for CDUs. AKKs første valg.https://t.co/r0o3NZiXHR Det liberale FDP og venstrefløjspartiet Linke får hver 5,5 procent, viser valgstedsmålingen. /ritzau/",
        "metadata": {
            "source": "https://www.berlingske.dk/internationalt/chokprognose-i-tyskland-de-groenne-stormer-frem",
            "image_url": "https://berlingske.bmcdn.dk/media/cache/resolve/image_x_large_vertical/image/115/1157390/22885683-germany-protest-agriculture.jpg",
            "publication_time": "Søndag d. 26. maj 2019, kl. 18.20",
            "author": null,
            "related_links": [],
            "attachments": []
        }
    }
}