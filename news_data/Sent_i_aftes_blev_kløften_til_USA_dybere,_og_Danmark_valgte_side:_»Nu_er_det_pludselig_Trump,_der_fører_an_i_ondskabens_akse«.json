{
    "version": "1.0",
    "document": {
        "id": "https://www_berlingske_dk/internationalt/sent-i-aftes-blev-kloeften-til-usa-dybere-og-danmark-valgte-side-nu",
        "title": "Sent i aftes blev kløften til USA dybere, og Danmark valgte side: »Nu er det pludselig Trump, der fører an i ondskabens akse«",
        "content": "Man kan selv se ordlyden og lede efter ordet iteksten, somUN Newshar lagt ud på FN-hjemmesiden. Fire gange er »Rusland« nævnt over de tre siders resolutionstekst, hvor Danmark sammen med Ukraine og en række andre lande står som afsendere. Det var for meget for Donald Trump. På treåret for den russiske totalinvasion af Ukraine afviste USAs nye FN-repræsentanter under ledelse af den midlertidige chargéd’affaires, Dorothy Camille Shea, en ukrainsk formuleret FN-resolution. I FNs generalforsamling stemte USA imod den fremlagteresolutionsammen med blandt andet Ungarn, Israel, Sudan, Belarus, Nordkorea og Syrien. 93 lande, heriblandt Danmark, resten af Norden og Ukraine, stemte for. 65 lande undlod at stemme. 18 lande stemte imod, heriblandt USA og Rusland. I resolutionsteksten står blandt andet nævnt et »krav om en øjeblikkelig indstilling af fjendtlighederne fra den russiske føderation mod Ukraine, i særdeleshed af alle angreb mod civile og civile genstande«. Men USAs præsident ville ikke tillade en amerikansk accept af at beskrive Rusland som den angribende part i krigen. USAs repræsentant i Sikkerhedsrådet erklærede, at Donald Trumps omstridte resolutionstekst baner en mulig vej til fred.Fold sammenLæs mereFoto: Michael M. Santiago/AFP/Ritzau Scanpix. Så der står Vesten nu i den eskalerende splittelse mellem USA og europæiske allierede.  The UN General Assembly met today to engage in critical discussions regarding the ongoing conflict in#Ukraine.The GA adopted two resolutions, one drafted by Ukraine and another drafted by the US with three amendments.https://t.co/jWfrkWlrDdpic.twitter.com/KvpB5lcUyu  Det sker efter talen ved sikkerhedskonferencen i München. Efter Trumps udfald mod Europa og telefonsamtale med Ruslands Vladimir Putin. Nu er det også, når hele verden er samlet i FN, at det er en helt »omvendt verden«, som Peter Viggo Jakobsen, lektor ved Forsvarsakademiet, udtrykker det: »Som nogle også siger: Nu er det pludselig Trump, der fører an i ondskabens akse, og det er jo en lille smule anderledes, end det plejer at være.« Ud over den ukrainske resolutionstekst blev der også stemt om to andre resolutioner i FN-bygningen i New York. USAs regering endte i FN-samlingen med ikke at stemme for Trump-regeringens egen tekst, efter at USAs europæiske allierede havde fået gennemført tilføjelser til teksten. Teksten fra Trumps regering blev herefter fremlagt i sin oprindelige form i Sikkerhedsrådet. Herundlod Danmarksom nuværende midlertidigt medlem at stemme sammen med Slovenien, Grækenland og de faste medlemmer Storbritannien og Frankrig. De ti øvrige medlemmer inklusive USA, Rusland og Kina stemte for. Det var en korttekst, der blev vedtaget i Sikkerhedsrådet, som blandt andet beklagede »det tragiske tab af liv« og opfordrede til at få sat en stopper for konflikten til fordel for en »vedvarende fred«. FN-afstemningerne er blevet beskrevet som endnu et alvorligt øjeblik for den vestlige alliance. Den største splittelse »siden Irak-krigen« bare værre, som sikkerhedseksperten Richard Gowanudtrykker detpå X. Deteralvorligt, det vi såudspillesig i FN-hovedkvarteret, siger Peter Viggo Jakobsen. Måske kan USAs præsident virkelig finde på at »forråde Ukraine« og lave et helt skift i forhold til krigen, »hvad man jo ikke havde forestillet sig«. Men alt er ikke tabt endnu, hverken for USAs europæiske allierede eller Ukraine. Og det ændrer opsigtsvækkende afstemninger i FN ikke på, siger den danske sikkerhedsekspert. Den franske præsident, Emmanuel Macron, har været på besøg hos Donald Trump i Det Hvide Hus, mens uenigheder om Ruslands ansvar for krigen i Ukraine blev udstillet i FN.Fold sammenLæs mereFoto: Jim Watson/AFP/Ritzau Scanpix. Man kan tro på et rationale i handlingerne fra Trump-regeringen. »Hvis man kigger på amerikanernes tilgang, hvor de gerne vil haveen aftale. Så er det jo også fornuftigt, at man er neutral,« siger Peter Viggo Jakobsen. Håbet er skrøbeligt, medgiver han. Det er langtfra sikkert, at der kommer noget ud af fredsforhandlingerne, som både »Ukraine og Rusland kan se sig selv i«. Men hvis Donald Trump ikke får en fredsløsning, som han ønsker sig, mener den danske sikkerhedsekspert, at det er helt uvist, om Putin vil få skylden, og om USAs tidligere holdning til krigen under Joe Biden vinder frem igen. »Så kan jeg sagtens forestille mig, at Trump vil hoppe tilbage på Bidens linje. Og derfor synes jeg, at det er for tidligt at sige, hvad den videre konsekvens bliver.« Lige nu arbejder Trump-regeringen på et mæglingsforsøg, som den »videre amerikanske politik kommer til at afhænge af«, mener Peter Viggo Jakobsen. Det er den usikkerhed, som også konfrontationerne med resolutionerne i FN skal ses i sammenhæng med. Fra europæisk side kan man følge med i, at »Trump siger en masse ting«, men at USA »jo ikke rigtigt har gjort noget«, som Peter Viggo Jakobsen betegner det. Med andre ord: USA under Donald Trump afviser at støtte en ukrainsk resolution med en formulering om »bekymring« over, at »den russiske føderations invasion af Ukraine« har ødelæggende og langtidsvarende konsekvenser for Ukraine og for den globale stabilitet. Det er en tekst, som Danmark bakker fuldt og helhjertet op om. Men der er tale om en ikkebindende FN-resolution. Europæerne har en stor interesse i at holde alliancen med USA, mens alternativet i øjeblikket er svært at få øje på. Europæiske FN-ambassadører udstillede den dybe splittelse i forhold til USAs nuværende regering i holdningen til krigen i Ukraine.Fold sammenLæs mereFoto: Charly Triballeau/AFP/Ritzau Scanpix. I et skriftligt svar fra det danske udenrigsministerium til Berlingskes spørgsmål om FN-afstemningerneholder man sig til brede formuleringer. »Danmark ønsker en varig og retfærdig afslutning på krigen i Ukraine. Derfor er det positivt, at FNs generalforsamling vedtog to resolutioner med stærke referencer til Ukraines territoriale integritet, fred med henvisning til FN-pagten og en tydelig skelnen mellem aggressor og offer. Freden skal ske på de rette betingelser,« lyder det. Berlingske har spurgt, om den danske regering kan forestille sig en situation, hvor man stemmer imod en resolution fra USA iSikkerhedsrådet. Fra Udenrigsministeriet lyder det: »Danmark kommer til at bruge sin stemme i Rådet – også i forhold til Ukraine. Vi vil støtte alle forslag, der kan bidrage til en retfærdig og varig fred. Det har været vores position hidtil, og den vil også gælde fremover.« Dertil er beskeden fra Udenrigsministeriet om Ukraine-resolutionerne, at »Danmark blandt andet står fast på, at Rusland og Ukraine ikke kan sidestilles, eftersom Ukraine helt entydigt er offer for Ruslands illegitime og uprovokerede aggression«. Det er ikke en formulering, som Trump-regeringen ville acceptere. Og europæerne ville ikke stå bag USAs formulering. Kløften blev dybere.",
        "metadata": {
            "source": "https://www.berlingske.dk/internationalt/sent-i-aftes-blev-kloeften-til-usa-dybere-og-danmark-valgte-side-nu",
            "image_url": "https://berlingske.bmcdn.dk/media/cache/resolve/image_x_large_vertical/image/189/1893637/24898368-mens-verdens-fn-reprsentanter-diskuterede-krigen.jpg",
            "publication_time": "Tirsdag d. 25. februar 2025, kl. 17.14",
            "author": "Uffe Taudal",
            "related_links": [],
            "attachments": []
        }
    }
}