{
    "version": "1.0",
    "document": {
        "id": "https://www_berlingske_dk/metropol/milliardaer-vil-jaevne-den-100-aar-gamle-ejendom-i-rungsted-med-jorden-og",
        "title": "Milliardær vil jævne den 100 år gamle ejendom i Rungsted med jorden og bygge nyt – nu afviser Slots- og Kulturstyrelsen fredning",
        "content": "Villaen i Rungsted er 107 år gammel. Og selvom flere borgere har ønsket og opfordret til, at den gamle bindingsværksejendom Smidstrupøre skal fredes, bliver dette ønske ikke opfyldt. Smidstrupøre er ikke berettiget til fredning, fastslår Slots- og Kulturstyrelsen.Det skriver Sjællandske Nyheder. »Smidstrupøre har efter styrelsens vurdering ikke tilstrækkelige kulturhistoriske eller arkitektoniske værdier til at berettige en fredning,« skriver Johan Daniel Westh Hage, der er specialkonsulent i Center for Kulturarv, Fredede Bygninger under Slots- og Kulturstyrelsen, til Sjællandske Nyheder. Dermed kan ejeren af villaen baron og milliardær Johan Wedell-Wedellsborg med stor sandsynlighed gennemføre sin plan om at opføre 1.320 kvadratmeter nybyggeri i første parket til Øresund til sig selv og sin familie samt et 144 kvadratmeter stort gæstehus og en 144 kvadratmeter stor garage. Bevaringsværdige Smidstrupøre.Fold sammenLæs mereFoto: Niels Ahlmann Olesen. For nylig stemte 15 ud af 16 medlemmer i kommunalbestyrelsen i Hørsholm for, at ejendommen stik imod kommunens egen bevarende lokalplan kan jævnes med jorden. Nu fastslår Slots- og Kulturstyrelsen tilmed, at bygningen ikke er berettiget til fredning. Det er, på trods af at mange aktører har talt for, at bygningen netop burde fredes. Museum Nordsjælland har kaldt ejendommen »uhyre bevaringsværdig«. Rådmand og folketingsmedlem Nikolaj Bøgh (K)har i en kommentar i Berlingskekaldt bygningen »bevaringsværdig« og skrevet, at »vi åndeligt set bliver lidt fattigere«, hvis den rives ned. Berlingskes Kunst- og Arkitekturanmelder, Holger Dahl, har også kaldt den politiske beslutning»en arrogant, højadelig fuckfinger«til os alle. Villaen har stået tom siden 1987 og var stærkt misligholdt af sin tidligere ejer Stig Husted-Andersen. Berlingske har tidligere oprullet hele forløbet frem til, at bygningen fik et politisk ja til nedrivning. En aktindsigt i sagens dokumenter, som Berlingske har fået, viser, at Hørsholm Kommunes konservative borgmester, Morten Slotved, sidste år besøgte Smidstrupørevej i Rungsted, hvor kommunens tekniske direktør, Marie Guldborg, og milliardær Johan Wedell-Wedellsborg, ejendommens nye ejer, også var til stede. Du kanlæse om hele forløbet i artiklen her.",
        "metadata": {
            "source": "https://www.berlingske.dk/metropol/milliardaer-vil-jaevne-den-100-aar-gamle-ejendom-i-rungsted-med-jorden-og",
            "image_url": "https://berlingske.bmcdn.dk/media/cache/resolve/image_x_large_vertical/image/185/1857284/24831660-smidstrupre-forfalder---nu-kan-ejendommen-helt-bl.jpg",
            "publication_time": "Tirsdag d. 12. november 2024, kl. 15.46",
            "author": "Malthe Håkonssen",
            "related_links": [],
            "attachments": []
        }
    }
}