{
    "version": "1.0",
    "document": {
        "id": "https://www_berlingske_dk/boganmeldelser/vis-det-vis-det-vis-det",
        "title": "Vis det, vis det, vis det",
        "content": "Og den situation benytter debutant Lasse Ernst så til at fortælle historien om henholdsvis barnet og det unge menneske, som mister den samme forælder på to vidt forskellige måder. Et aldeles glimrende udgangspunkt for en roman, der bare ikke behandles efter fortjeneste. For nok har 27-årige Ernst styr på de to overordnede spor, men han begår alt for mange fadæser undervejs, og værst er alle bruddene på den fundamentale show it don't tell it-regel. Som når hovedpersonen siger noget og »smiler skælmsk og ikke uden en bitter ironi«. Det er bare ikke godt nok, ligesom den flittige brug af ord som »egal« og »desuagtet« stikker i øjnene i en moderne roman. Måske har Ernst haft en plan med alle disse strittende ord, men den virker i så fald ikke, og det, der åbnede så løfterigt, ender i en blanding af forundring og frustration. Ærgerligt nok.",
        "metadata": {
            "source": "https://www.berlingske.dk/boganmeldelser/vis-det-vis-det-vis-det",
            "image_url": "https://berlingske.bmcdn.dk/media/cache/resolve/image_x_large/image/87/871951/2516266-dead.jpg",
            "publication_time": "Torsdag d. 29. april 2010, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}