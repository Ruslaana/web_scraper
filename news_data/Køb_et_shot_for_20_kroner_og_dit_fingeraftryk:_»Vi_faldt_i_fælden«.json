{
    "version": "1.0",
    "document": {
        "id": "https://www_berlingske_dk/kultur/koeb-et-shot-for-20-kroner-og-dit-fingeraftryk-vi-faldt-i-faelden",
        "title": "Køb et shot for 20 kroner og dit fingeraftryk: »Vi faldt i fælden«",
        "content": "Betal 20 kroner, giv dit fingeraftryk, og forær al din persondata væk. Det tilbud takkede en del festivalgæster »ja, tak« til i en lille bar på Roskilde Festival i år. Årsag? De kunne få et shot alkohol særligt tilpasset deres personlighedstype. Bartenderne i baren er iført hvide dragter, og deres ansigter er skjult bag en netmaske. De nægter at tale til kunderne, som skal afgive et fingeraftryk på en lille skærm og acceptere »Terms and Conditions« – handelsbetingelserne for at få fingre i den lille plastickop med alkohol. En ung franskmand dukker op i baren og giver gladeligt sit fingeraftryk og accepterer, men læser ikke de teksttunge handelsbetingelser, der blandt andet inkluderer, at han giver al sin persondata, inklusive fingeraftryk, væk til firmaet bag baren. Han er langtfra den eneste. Hele aftenen gør folk det samme. Kunstneren Oskar Kolianders vejrhaner, der viser, hvilken retning Roskilde Festivals gæster bevæger sig i. Vejrhanerne får oplysningerne fra GPSen i telefonerne hos de festivalgæster, der har downloadet Roskilde Festivals app.Fold sammenLæs mereFoto: Sofie Mathiassen. Flere kunstprojekter på dette års Roskilde Festival forholder sig til digitaliseringen i samfundet. En kunstner har designet møbler til festivalgængerne, så de kan sidde godt med deres smartphones. En anden kunstner bruger data fra alle de festivalgængere – og det er mange – der har downloadet Roskilde Festivals app. Han bruger festivalgængernes GPS-oplysninger til gennem vejrhaner placeret på tre meter høje pæle at vise, hvilken retning festivalgæsterne bevæger sig i. Da langt de fleste festivalgængere onsdag valfartede til Orange Scene for at høreden amerikanske rapper Eminem, pegede alle vejrhaner i den retning. »Kunst kommenterer på verdenssituationer og menneskets vilkår i verden, og lige nu sker der noget helt særligt med teknologien. Vi er afhængige af teknologi – lige fra pacemakere til at smartphones er blevet en forlængelse af vores kroppe,« siger Mette Woller, chefkurator på Roskilde Festival. Festivalen havde også besøg af den amerikanske whisteblower og tidligere efterretningsanalytiker Chelsea Manning, der i 2013 blev idømt 35 års fængsel for at videregive fortrolige oplysninger fra det amerikanske militær. Oplysninger, der blandt andet viste, at amerikanske tropper dræbte ubevæbnede, civile irakere. Hun blev benådet af Barack Obama og har siden været aktivist.Hendes budskab på Roskilde Festivalvar, at softwareudviklere bør have et etisk ansvar på samme måde som læger. »De sociale medier gør, at grænsen mellem det offentlige og det private er blevet sløret. Hele vores kunstprogram har en overordnet ramme, der hedder frygten for det ukendte. Både i forhold til hvordan frygt skaber lukkede fællesskaber, men også i forhold til at vi står over for en udvikling, hvor vi ikke kender til konsekvenserne af at stole på maskiner,« siger Mette Woller, der har været chefkurator på Roskilde Festival de seneste to år. Hun fortæller, at kunsten på Roskilde og dens kommentarer til digitaliseringen i samfundet fylder endnu mere i år, end det gjorde sidste år. »Vi er i en udvikling i nu, hvor vi ikke ved, hvilke konsekvenser teknologien får. Kunsten kan og tør komme med et bud på, hvordan fremtiden måske bliver. Kunsten viser utopier, alternativer og udfordrer tænkemåder.« Nærlæser man Lysbids lange handelsbetingelser, kan man til allersidst læse, at de intet gemmer. Men bortset fra det er betingelserne magen til den standard, mange firmaer bruger. Nogle folk har takket nej til at accepetere dem for at få et shot. De er de rigtige vindere i projektet, siger Maria Cramer-Møller.Fold sammenLæs mereFoto: Sofie Mathiassen. Baren, hvor man kan give sit fingeraftryk og købe farverige shots, er også et kunstprojekt. Bag kunstinstallationenstår Lysbid, som består af de to kunstnere, Anna Østergaard Laursen og Maria Cramer-Møller. De indsamler ikke folks fingeraftryk og data, men vil vise, hvor villige vi er til at skrive under på handelsbetingelser uden at læse, hvad vi siger ja til. Og det er meget let. De har solgt 455 shots på halvanden dag. Blandt andet til franskmanden, der drikker sit turkise shot og ser lettere chokeret ud, da Berlingskes udsendte fortæller ham, hvad han har gjort for at få det. »Vi faldt i fælden,« siger 19-årige Marceau Touzet, der griner lidt nervøst til sin ven og forklarer til Berlingske, at han var lidt for fuld til at læse, hvilke betingelser han accepterede. »Det er meget smart lavet. Det får os til at reagere og tænke over, hvad vi accepterer. Vi vil være lidt mere opmærksomme fremover.« FacebooksCambridge Analytica-skandale eksploderedei år, da det viste sig, at tusindvis af brugere havde taget en personlighedstest på Facebook, der gav både deres egne data væk og dataen på alle deres Facebook-venner. Cambridge Analytica havde indsamlet data på op til 87 millioner mennesker. Lysbid lokker også med en personlighedstest, for når man har afleveret sit fingeraftryk og betalt, kommer en lille tekst på skærmen frem, der beskriver ens personlighedstype, og shotet har en særlig farve tilpasset ens personlighed.  »Mange tænker, at de ikke bliver ramt negativt af dataindsamling. De er jo ikke forbrydere. Men det er ikke nødvendigvis det, det handler om. Det handler om marketing, og at firmaer bruger dataen på de mest udspekulerede måder. De fleste mennesker giver op og siger, at de har tillid til samfundet og regner med, at der er okay,« siger Maria Cramer-Møller, der er lysdesigner og udgør den ene halvdel af Lysbid. »Som privatperson er det svært at forholde sig til, hvad Facebook og Google gør, for teknologivirksomhederne er stormagter. Vi kan ikke ændre på, at de sidder på magten, men vi kan øge bevidstheden om, hvad de gør. Vi bør sætte krav til dem, men det er svært, når det er så uigennemskueligt,« siger Maria Cramer-Møller. Nærlæser man Lysbids lange handelsbetingelser, kan man til allersidst læse, at de intet gemmer. Men bortset fra det er betingelserne magen til den standard, mange firmaer bruger. Nogle folk har takket nej til at accepetere dem for at få et shot. De er de rigtige vindere i projektet, mener Maria Cramer-Møller. Flere festivalgængere, især de, der allerede har drukket lidt alkohol, bliver frustrerede over, at bartenderne ikke svarer på spørgsmål, men blot peger på deres mund og ryster på hovedet. »Det handler om, at vi har fjernet os fra den personlige kontakt, når vi køber ting, fordi vi har så meget teknologi,« siger Anna Østergaard Laursen, der er kokkeuddannet og den anden person bag Lysbid. Et eksempel er de selvbetjente kasseapparater hos en supermarkedskæde som Føtex. »Det bliver nemmere og hurtigere, men du mister smilet og den menneskelige interaktion. Når den røde lamper blinker, og man skal have fat i en medarbejder, fordi noget ikke fungerer, bliver man lige pludselig irriteret over at skulle have fat i et andet menneske. Vi bliver fremmedgjorte og hurtigt helt hjælpeløse, når teknologien ikke fungerer. Det bliver mere kompliceret end nemt. Man skal også huske, at for en stor del af befolkningen bliver det sværere uden den menneskelige kontakt. Udviklingen er gået så hurtigt, at en stor del af befolkningen ikke føler sig tilpas i det,« siger Anna Østergaard Laursen. Tilbage ved shotsbaren har en ung kvinde netop taget et shot mod at aflevere sit fingeraftryk og acceptere handelsbetingelserne. »Jeg scrollede bare hurtigt igennem betingelserne, som man hele tiden gør,« siger Dalia Kababo.  »Kunstprojektet viser meget eksplicit, hvad man gør hele tiden. Man ved, at der er dumt, men tænker også, at der nok ikke sker noget. Og man ender med det, man gerne vil have – et flot shot. Bartenderne underbygger meget godt pointen om, at man ikke ved, hvem der er på den anden side,« siger hun. Hun har både lyst til at sige ja og nej, når hun bliver spurgt, om databeskyttelse er en tabt kamp. »Der er så mange penge i det, og folk har for travlt til at gøre noget. Jeg tror heller ikke, der er så meget, vi kan gøre, og lige nu går det kun i en retning. Men man kan se, at der kommer større opmærksomhed på det i takt med, at det bliver mere omfattende. Folk er blevet mere bevidste om, hvad de gør med deres data.« FAKTAFAKTA: Overskuddet fra Roskilde Festival gives vækGennem årene har organisationen bag Roskilde Festival doneret knap 350 millioner kroner til velgørenhed.Samtlige 100.000 billetter til årets Roskilde Festival, der nummer 48. i rækken, er solgt, og det giver penge i arrangørens kasse.Det gør dog ikke organisationen bag festivalen rig - den har nemlig et almennyttigt formål, og overskuddet fra festivalen doneres til velgørenhed.Gennem årene er der samlet tjent og doneret 348,7 millioner kroner til almennyttige formål.Her kan du læse om organisationen bag festivalen:* Den første Roskilde Festival gik under navnet Sound Festival og blev arrangeret af unge gymnasieelever og en promotor i 1971.* Året efter overtog Foreningen Roskildefonden arbejdet. Den står stadig bag festivalen. I 2005 skiftede den navn til Foreningen Roskilde Festival.* Foreningen er en del af Roskilde Festival-gruppen, der er en almennyttig virksomhed, hvis overskud går til velgørende formål.* For at adskille festivalens administration og økonomi er Roskilde Festival-gruppens aktiviteter organiseret i en fond og en forening.* Foreningen Roskilde Festival arrangerer selve festivalen og skal generere midler til gruppens velgørende formål.* Den er fritaget fra at betale moms, og overskuddet må således ikke bruges på kommende festivaler. Det hele går derfor til velgørende formål.* Festivalen gav i 2017 et overskud på 16,6 millioner kroner, som blev brugt på 148 forskellige projekter og initiativer. Danmarks Indsamlingen blev blandt andre støttet med én million kroner.* Fonden Roskilde Festival sætter kompetencer, der er erhvervet i forbindelse med udvikling og afholdelse af festivalen, blandt andet rådgivning og projektledelse, i spil året rundt - og ikke kun på festivalen. Det sker under navnet RF Experience.* Fonden er ikke momsfritaget, og dens aktiviteter er derfor økonomisk adskilt fra foreningens.* Den står for det momspligtige salg af drikkevarer, cigaretter og togbilletter på festivalen og har derudover til formål at hjælp Foreningen Roskilde Festival, hvis den skulle komme i økonomiske problemer.* Fonden har ligeledes et datterselskab - administrationsselskabet Roskilde Kulturservice A/S. Den primære opgave er her at formidle personale til Roskilde Festival-gruppens projekter.Kilder: Roskilde Festivals årsskrift./ritzau/FOLD UD Gennem årene har organisationen bag Roskilde Festival doneret knap 350 millioner kroner til velgørenhed. Samtlige 100.000 billetter til årets Roskilde Festival, der nummer 48. i rækken, er solgt, og det giver penge i arrangørens kasse. Det gør dog ikke organisationen bag festivalen rig - den har nemlig et almennyttigt formål, og overskuddet fra festivalen doneres til velgørenhed. Gennem årene er der samlet tjent og doneret 348,7 millioner kroner til almennyttige formål. Her kan du læse om organisationen bag festivalen: * Den første Roskilde Festival gik under navnet Sound Festival og blev arrangeret af unge gymnasieelever og en promotor i 1971. * Året efter overtog Foreningen Roskildefonden arbejdet. Den står stadig bag festivalen. I 2005 skiftede den navn til Foreningen Roskilde Festival. * Foreningen er en del af Roskilde Festival-gruppen, der er en almennyttig virksomhed, hvis overskud går til velgørende formål. * For at adskille festivalens administration og økonomi er Roskilde Festival-gruppens aktiviteter organiseret i en fond og en forening. * Foreningen Roskilde Festival arrangerer selve festivalen og skal generere midler til gruppens velgørende formål. * Den er fritaget fra at betale moms, og overskuddet må således ikke bruges på kommende festivaler. Det hele går derfor til velgørende formål. * Festivalen gav i 2017 et overskud på 16,6 millioner kroner, som blev brugt på 148 forskellige projekter og initiativer. Danmarks Indsamlingen blev blandt andre støttet med én million kroner. * Fonden Roskilde Festival sætter kompetencer, der er erhvervet i forbindelse med udvikling og afholdelse af festivalen, blandt andet rådgivning og projektledelse, i spil året rundt - og ikke kun på festivalen. Det sker under navnet RF Experience. * Fonden er ikke momsfritaget, og dens aktiviteter er derfor økonomisk adskilt fra foreningens. * Den står for det momspligtige salg af drikkevarer, cigaretter og togbilletter på festivalen og har derudover til formål at hjælp Foreningen Roskilde Festival, hvis den skulle komme i økonomiske problemer. * Fonden har ligeledes et datterselskab - administrationsselskabet Roskilde Kulturservice A/S. Den primære opgave er her at formidle personale til Roskilde Festival-gruppens projekter. Kilder: Roskilde Festivals årsskrift. /ritzau/",
        "metadata": {
            "source": "https://www.berlingske.dk/kultur/koeb-et-shot-for-20-kroner-og-dit-fingeraftryk-vi-faldt-i-faelden",
            "image_url": "https://berlingske.bmcdn.dk/media/cache/resolve/image_x_large/image/9/93624/21425922-.jpg",
            "publication_time": "Lørdag d. 07. juli 2018, kl. 11.51",
            "author": "Kristine Nødgaard-Nielsen",
            "related_links": [],
            "attachments": []
        }
    }
}