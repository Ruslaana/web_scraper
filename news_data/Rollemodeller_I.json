{
    "version": "1.0",
    "document": {
        "id": "https://www_berlingske_dk/groft-sagt/rollemodeller-i",
        "title": "Rollemodeller I",
        "content": "Deres Groft sagt har svært ved helt at forstå denne tankegang. Det vrimler jo med mandlige rollemodeller. Tag blot afdøde skibsreder Mærsk, der viser, hvad en mand med penge og hjerte på rette sted kan gøre for sit fædreland, eller i den anden ende succeshistorien Villy Søvndal, der viser, hvordan man uden penge, men med hjerte kan blive udenrigsminister, selv om man ikke kan tale engelsk eller ved noget om udenrigspolitik. Rollemodeller er ikke noget, man bare har, man skal selv finde dem, og de skal passe til en. Så Groft sagts råd til drengene vil være: Kig jer omkring og se på danske ledere og politikere. Kan I noget, så kig på Mærsk – men pas på, det er ikke sådan, man bliver populær – og ellers prøv at vælge den som model, som heller ikke kan det, som I ikke lige kan. Så skal det nok gå alt sammen.",
        "metadata": {
            "source": "https://www.berlingske.dk/groft-sagt/rollemodeller-i",
            "image_url": "https://berlingske.bmcdn.dk/media/cache/resolve/image_x_large/image/66/664937/3873617-ditlev-tamm.jpg",
            "publication_time": "Mandag d. 23. april 2012, kl. 22.30",
            "author": null,
            "related_links": [],
            "attachments": []
        }
    }
}