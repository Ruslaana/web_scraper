{
    "version": "1.0",
    "document": {
        "id": "https://www_berlingske_dk/oekonomi/jagten-paa-udenlandsk-arbejdskraft-fortsaetter",
        "title": "Jagten på udenlandsk  arbejdskraft fortsætter",
        "content": "Ingen vil have natarbejdeI undersøgelsen fra HTS-A kan man se, at 27 procent af virksomhederne inden for de sidste to år har hentet nyt personale uden for landets grænser. I to tredjedele af tilfældene er der tale om ufaglært arbejdskraft. Godt 20 procent er faglærte, mens de sidste er ledere og højt uddannede specialister.Nordisk Dæk Import a/s, som ligger i Børup mellem Kolding og Esbjerg samt Hvide Sande Fiskeauktion a/s er to af de virksomheder, der har været nødt til at hente ufaglærte polakker til landet.- Vi har fået syv polske medarbejdere til sortering og pakning af fisk. Det er sket efter, at vi adskillige gange har forsøgt at få folk via arbejdsformidlingen. Men vi har meget manuelt arbejde og meget natarbejde, og til den slags stillinger har vi ikke kunnet få dansk arbejdskraft, siger direktør hos Hvide Sande Fiskeauktion a/s, Søren Vejrup.Nordisk Dæk Import har i øjeblikket fem polakkere ansat i et sæsonarbejde, der varer frem til januar.- Vi vil helst have danske arbejdskraft, men det er ikke muligt til projektarbejde. Hvis vi skal have danskere til den slags arbejde, så kræver de en så høj løn, at det vil være billigere at få en underleverandør til at udføre opgaven, siger Jerry Fogh.",
        "metadata": {
            "source": "https://www.berlingske.dk/oekonomi/jagten-paa-udenlandsk-arbejdskraft-fortsaetter",
            "image_url": "https://berlingske.bmcdn.dk/media/cache/resolve/image_x_large_vertical/image/49/492523/11547-jagten-p-udenlandsk-arbejdskraft-fortstter--.jpg",
            "publication_time": "Tirsdag d. 07. november 2006, kl. 18.06",
            "author": null,
            "related_links": [],
            "attachments": []
        }
    }
}