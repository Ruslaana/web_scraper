{
    "version": "1.0",
    "document": {
        "id": "https://www_berlingske_dk/virksomheder/verdens-rigeste-blev-markant-rigere-i-2024-musk-er-klar-topscorer",
        "title": "Verdens rigeste blev markant rigere i 2024 – Musk er klar topscorer",
        "content": "Verdens 500 rigeste er gået sejrrigt ud af 2024 og har – for de flestes vedkommende – kunnet fejre årsskiftet med masser af bobler i glassene. Tilsammen er deres personlige formuer nemlig vokset til 71,4 billioner kroner – altså 71.400.000.000.000 kroner. De 500 rigestes samlede formue svarer dermed til det samlede bruttonationalprodukt for Tyskland, Australien og Japan, viser nyhedsbureauet Bloombergs milliardærindeks. Det er den enorme stigning i aktiekurserne for amerikanske teknologiselskaber, som er nøglen til, at førerfeltet medTeslas Elon Musk, Facebooks Mark Zuckerberg og chipgiganten Nvidias Jensen Huang nu er rigere end nogensinde før. Teknologibørsen Nasdaq steg næsten 29 procent i 2024. Men også Oracle-stifter Larry Ellison, Amazon-stifter Jeff Bezos, pc-giganten Dells stifter Michael Dell og de to Google-stiftere Larry Page og Sergej Brin kan smile hele vejen til banken. De otte teknologigiganter har alene øget deres formuer med mere end 600 milliarder dollar (4,29 billioner kroner) i 2024. Det svarer til 43 procent af de 1,5 billioner dollar (10,7 billioner kroner), som alle 500 rigeste tilsammen kan mønstre i formuestigning i det nu forgangne år. Elon Musk er verdens ubestridt rigestemed en personlig formue på 432 milliarder dollar – 203 milliarder dollar mere end for et år siden. Musk er topchef i elbilgiganten Tesla, som han ejer lige over 20 procent af aktierne i, og som siden valget i november 2024 af Donald Trump som USAs kommende præsident er skudt i vejret i værdi. Elon Musk har nemlig kørt tæt parløb med Trump i den sidste del af valgkampen og har fået til opgave at stå med i spidsen for en kommende oprydning i det amerikanske bureaukrati for at få slanket statsadministrationen. Elon Musk ejer også rumselskabet SpaceX, hvis værdi ligeledes er vokset efter valget af Trump. Her er det udsigten til, at SpaceX står til at blive en nøglespiller, når satsningen på rummet øges. Endelig ejer Elon Musk det sociale medie X (tidligere Twitter) og selskabet xAI, der forsker i kunstig intelligens. Amazon-stifter og -bestyrelsesformand Jeff Bezoshar styrket sin position som verdens næstrigeste, selv om han med en formue på 239 milliarder dollar ligger meget langt efter Elon Musk. Bezos vinder på, at Amazon-aktien er steget med mere end 44 procent i 2024. Verdens nummer tre erFacebook-stifter og -topchef Mark Zuckerberg, hvis formue nu er på 207 milliarder dollar efter en stigning på 79,2 milliarder dollar løftet af Meta-koncernens aktiekurs, der i 2024 steg med 65 procent. Taiwanskfødte Jensen Huang, som stiftede og står i spidsen for chipgiganten Nvidia, er efter Musk og Zuckerberg den, der har oplevet den største stigning i det forgangne år. Hans formue er nu på 114 milliarder dollar efter en stigning på 70,3 milliarder dollar. Det gør ham til verdens 12.-rigeste. Nvidia leverer de superchip, som anvendes til kunstig intelligens, og som også blev sat i den danske supercomputerGefion, som Jensen Huang indviede sammen med kong Frederik23. oktober. Den eneste blandt de 15 rigeste,som har tabt penge i 2024, er også den eneste ikkeamerikaner, nemlig franskmanden Bernard Arnault. Han står i spidsen for luksusimperiet LVMH, der ejer kendte mærker som Louis Vuitton, Moët Hennessey og Sephora. Han har mistet 31,2 milliarder dollar, men kan fortsat mønstre 176 milliarder dollar, hvilket gør ham til verdens femterigeste. Fem af de seks danskere på rigmandslisten kan også notere sig plusser i formuen i 2024. Tilsammen er de blevet 5,58 milliarder dollar (39,9 milliarder kroner) rigere. Bestseller-ejer Anders Holch Povlsens familievirksomhed topper blandt danskerne som nummer 361 på rigmandslisten med en formue på 7,88 milliarder dollar (+1,0 milliard i 2024). Legos Kjeld Kirk Kristiansen er nummer 401 med en formue på 7,22 milliarder dollar (+1,15 milliarder) med Agnete Kirk Thinggaard og Thomas Kirk Kristiansen som nummer 421 og 422 med hver 7,04 milliarder dollar (+1,15 milliarder), mens Sofie Kirk Kristiansen er nummer 440 med en formue på 6,85 milliarder dollar (+1,13 milliarder). Kun Niels Louis-Hansens formue er blevet mindre. Han, der står bag medicinalkoncernen Coloplast, er nummer 443 i verden med en formue på 6,82 milliarder dollar efter et tab på 215 millioner dollar i 2024, viser Bloombergs milliardærindeks. FAKTAVerdens 15 rigesteHer er verdens 15 rigeste ved indgangen til 2025, og hvor meget deres formuer er steget eller faldet med på et år.1. Elon Musk (USA): 432 mia. dollar (+203 mia. dollar)2. Jeff Bezos (USA): 239 mia. dollar (+61,8 mia. dollar)3. Mark Zuckerberg (USA): 207 mia. dollar (+79,2 mia. dollar)4. Larry Ellison (USA): 192 mia. dollar (+ 69,2 mia. dollar)5. Bernard Arnault (Frankrig): 176 mia. dollar (-31,2 mia. dollar)6. Larry Page (USA): 168 mia. dollar (+41,8 mia. dollar)7. Bill Gates (USA): 159 mia. dollar (+18,0 mia. dollar)8. Sergej Brin (USA): 158 mia. dollar (+38,3 mia. dollar)9. Steve Ballmer (USA): 147 mia. dollar (+15,7 mia. dollar)10. Warren Buffett (USA): 142 mia. dollar (+22,2 mia. dollar)11. Michael Dell (USA): 124 mia. dollar (+45,2 mia. dollar)12. Jensen Huang (USA): 114 mia. dollar (+70,3 mia. dollar)13. Jim Walton (USA): 112 mia. dollar (+39,5 mia. dollar)14. Rob Walton (USA): 110 mia. dollar (+38,5 mia. dollar)15. Alice Walton (USA): 109 mia. dollar (+39,0 mia. dollar)Kilde: Bloomberg Billionaires IndexFOLD UD Her er verdens 15 rigeste ved indgangen til 2025, og hvor meget deres formuer er steget eller faldet med på et år. 1. Elon Musk (USA): 432 mia. dollar (+203 mia. dollar) 2. Jeff Bezos (USA): 239 mia. dollar (+61,8 mia. dollar) 3. Mark Zuckerberg (USA): 207 mia. dollar (+79,2 mia. dollar) 4. Larry Ellison (USA): 192 mia. dollar (+ 69,2 mia. dollar) 5. Bernard Arnault (Frankrig): 176 mia. dollar (-31,2 mia. dollar) 6. Larry Page (USA): 168 mia. dollar (+41,8 mia. dollar) 7. Bill Gates (USA): 159 mia. dollar (+18,0 mia. dollar) 8. Sergej Brin (USA): 158 mia. dollar (+38,3 mia. dollar) 9. Steve Ballmer (USA): 147 mia. dollar (+15,7 mia. dollar) 10. Warren Buffett (USA): 142 mia. dollar (+22,2 mia. dollar) 11. Michael Dell (USA): 124 mia. dollar (+45,2 mia. dollar) 12. Jensen Huang (USA): 114 mia. dollar (+70,3 mia. dollar) 13. Jim Walton (USA): 112 mia. dollar (+39,5 mia. dollar) 14. Rob Walton (USA): 110 mia. dollar (+38,5 mia. dollar) 15. Alice Walton (USA): 109 mia. dollar (+39,0 mia. dollar) Kilde: Bloomberg Billionaires Index  ",
        "metadata": {
            "source": "https://www.berlingske.dk/virksomheder/verdens-rigeste-blev-markant-rigere-i-2024-musk-er-klar-topscorer",
            "image_url": "https://berlingske.bmcdn.dk/media/cache/resolve/image_x_large_vertical/image/187/1874290/24862436-p-et-r-er-elon-musks-formue-vokset-med-145-bill.jpg",
            "publication_time": "Torsdag d. 02. januar 2025, kl. 14.58",
            "author": "Thomas Breinstrup",
            "related_links": [],
            "attachments": []
        }
    }
}