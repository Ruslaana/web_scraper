{
    "version": "1.0",
    "document": {
        "id": "https://www_berlingske_dk/boganmeldelser/fra-dreng-til-mand",
        "title": "Fra dreng til mand",
        "content": "Titelnovellen løfter sig med sin stemning af savn og momentan kontakt og kontrasterne mellem dramatik og ro, højt over de øvrige historier i novellesamlingen. Simon Glinvad, der tidligere har skrevet to romaner, fanger i titelnovellen en fin, næsten ordløs stemning af gensidig forståelse mellem far og søn, omgivet af naturen. Drenges modning til mænd er gennemgående tema i den stilfærdige novellesamling. Man savner undervejs en mere udfoldet beskrivelse af kvindeskikkelserne. Det bliver ved ansatser og punktnedslag i novellen «Stille liv«, som giver et kig ind til en ung, omsorgsfuld kvinde med et indre, kimende biologisk ur og hendes posttraumatisk desperate bror, hjemvendt fra Irak. Simon Glinvad evner bestemt at indkredse stemninger, men flere af novellerne kommer ikke rigtig op at flyve.",
        "metadata": {
            "source": "https://www.berlingske.dk/boganmeldelser/fra-dreng-til-mand",
            "image_url": "https://berlingske.bmcdn.dk/media/cache/resolve/image_x_large/image/78/782426/3800970-krager.jpg",
            "publication_time": "Fredag d. 11. februar 2011, kl. 09.01",
            "author": null,
            "related_links": [],
            "attachments": []
        }
    }
}