{
    "version": "1.0",
    "document": {
        "id": "https://www_berlingske_dk/internationalt/skuespilleren-kelly-preston-er-doed-af-brystkraeft",
        "title": "Skuespilleren Kelly Preston er død af brystkræft",
        "content": "Skuespilleren Kelly Preston er død af brystkræft. Hun blev 57 år. Det bekræfter hendes mand, skuespilleren John Travolta, i et opslag på det sociale medie Instagram.  It is with a very heavy heart that I inform you that my beautiful wife Kelly has lost her two-year battle with breast cancer. She fought a courageous fight with the love and support of so many.  My family and I will forever be grateful to her doctors and nurses at MD Anderson Cancer Center, all the medical centers that have helped, as well as her many friends and loved ones who have been by her side. Kelly’s love and life will always be remembered. I will be taking some time to be there for my children who have lost their mother, so forgive me in advance if you don’t hear from us for a while.  But please know that I will feel your outpouring of love in the weeks and months ahead as we heal. All my love, JT A post shared byJohn Travolta(@johntravolta) onJul 12, 2020 at 10:20pm PDT »Det er med tungt hjerte, at jeg må fortælle jer, at min smukke kone, Kelly, har tabt kampen mod brystkræft,« skriver John Travolta. »Hun har kæmpet en brav kamp med støtte og kærlighed fra så mange mennesker.« Kelly Preston døde søndag morgen efter et sygdomsforløb på to år, skriver det amerikanske ugeblad People. Hun efterlader sig sin mand og deres fælles børn - en datter på 20 år og en søn på ni år. Derudover havde de to en søn, der døde som 16-årig i 2009. John Travolta skriver i sit opslag på Instagram, at han og familien vil trække sig tilbage den kommende tid for at sørge. »Jeg vil sætte noget tid af til at være der for mine børn, som har mistet deres mor. Så tilgiv mig på forhånd, hvis ikke I hører fra os for en tid,« skriver han. Kelly Preston er kendt for sine roller i film som »SpaceCamp« fra 1986, »Jerry Maguire« fra 1996 og »For Love of the Game« fra 1999. John Travolta og Kelly Preston blev gift i september 1991, da hun var gravid i anden måned. Kelly Preston blev født i Honolulu i Hawaii. Hun blev uddannet skuespiller i Californien og fik sin første filmrolle i 1985 efter flere mindre roller på tv. /ritzau/",
        "metadata": {
            "source": "https://www.berlingske.dk/internationalt/skuespilleren-kelly-preston-er-doed-af-brystkraeft",
            "image_url": "https://berlingske.bmcdn.dk/media/cache/resolve/image_x_large/image/131/1313524/23470248-spl5176654_011.jpg",
            "publication_time": "Mandag d. 13. juli 2020, kl. 08.15",
            "author": null,
            "related_links": [],
            "attachments": []
        }
    }
}