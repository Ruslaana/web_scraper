{
    "version": "1.0",
    "document": {
        "id": "https://www_berlingske_dk/virksomheder/forening-til-apoteker-farlige-cremer-skal-vaek-fra-hylder",
        "title": "Forening til apoteker: Farlige cremer skal væk fra hylder",
        "content": "København: Apotekerforeningen opfordrer landets apoteker til øjeblikkeligt at fjerne en række plejeprodukter fra hylderne, som indeholder et ulovligt konserveringsmiddel, der mistænkes for at kunne fremkalde kræft. - Vi forventer naturligvis, at producenterne lever op til lovgivningen, og at de informerer klart og tydeligt om indhold, som ikke er i overensstemmelse med lovgivningen.  - Det er ikke sket i dette tilfælde, og derfor har apotekerne ikke haft nogen viden om, at der var produkter på hylderne med et ulovligt stof, siger farmaceut Helle Jacobsgaard i en skriftlig udtalelse fra Danmarks Apotekerforening. Opfordringen til at fjerne de pågældende plejeprodukter kommer, efter at Forbrugerrådet Tænk Kemi har meldt 36 produkter til Miljøstyrelsen for at indeholde stoffet HPMB.  Stoffet har været forbudt makeup, cremer og lotion i et år. Det mistænkes blandt andet for at kunne skade arveanlæg og fostre. Blandt produkterne er makeup-fjernere fra mærkerne Garnier, Vichy og La Roche-Posay.",
        "metadata": {
            "source": "https://www.berlingske.dk/virksomheder/forening-til-apoteker-farlige-cremer-skal-vaek-fra-hylder",
            "image_url": "https://berlingske.bmcdn.dk/media/cache/resolve/image_x_large/image/11/112201/11929004-apotek-robot.jpg",
            "publication_time": "Torsdag d. 07. januar 2016, kl. 13.18",
            "author": null,
            "related_links": [],
            "attachments": []
        }
    }
}