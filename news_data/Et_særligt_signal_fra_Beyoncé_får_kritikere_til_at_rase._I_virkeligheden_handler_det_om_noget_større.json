{
    "version": "1.0",
    "document": {
        "id": "https://www_berlingske_dk/musik/et-saerligt-signal-fra-beyonce-faar-kritikere-til-at-rase-i-virkeligheden",
        "title": "Et særligt signal fra Beyoncé får kritikere til at rase. I virkeligheden handler det om noget større",
        "content": "Flere kalder det »Beyoncé Bowl«. Selvom det egentlig var en NFL-fodboldkamp mellem the Baltimore Ravens og Houston Texans, så var det helt tydeligt, at langt de fleste seere først og fremmest ville se hende. Beyoncé. Og hendes show var også noget særligt. Den verdenskendte sangerinde skulle for første gang optræde live med sange fra sit anmelderroste countryalbum »Cowboy Carter«. Og ikke nok med det. Det foregik også i hendes hjemstat Texas. De såkaldte Halftime-show – en minikoncert, der fylder pausen ud i de store kampe i amerikansk fodbold – er kendt for at skulle overvælde seerne. Denne gang var ingen undtagelse. Over 27 millioner seere så det 12 minutter lange show, der bød på hvide heste, gæsteoptræden fra sangeren Post Malone, 200 bandmedlemmer fra Texas Southern Universitys showband samt et utal af dansere iklædt hvide cowboyhatte – her var også Beyoncés egen datter, Blue Ivy, at finde. Det var intet mindre end storslået. Og to dage efter showet emmer sociale medier af begejstrede fans. Men ikke kun. Beyoncé under sin optræden i Texas d. 25. september.Fold sammenLæs mereFoto: Alex Slitz/AFP/Ritzau Scanpix. Superstjernen bliver beskyldt for at være »upassende« og levere et dårligt show. Flere raser også over, at Beyoncé som sort kvinde spiller countrymusik. En kritik, der allerede ramte hende tidligere i år. Samtidig hænger en voldtægtsanklage mod hendes mand, Jay-Z, tungt over Beyoncé. Nok er Beyoncé en superstjerne, men urørlig er hun langtfra længere. Lige nu synes alt omkring hende at overskygge alt. Det er blot to dage siden, at Beyoncé leverede sit storladne show, men det strømmer stadig ind med kritik af sangerinden på tværs af sociale medier. »Jeg synes virkelig, at Beyoncé erfuckingforfærdelig, og jeg forstår ikke, hvordan andre kan se det på nogen anden måde,« lød det fra en bruger på X. »Det var ren tortur!!!« skriver en anden på Facebook. Ifølge medietNewsweekhar flere konservative stemmer kritiseret showet for at være »upassende« og »hyperseksualiseret«. »Fans væmmedes ved Beyoncés hyperseksualiserede pauseshow i går,« skriver den konservative kommentator og forfatter Nick Adams på X.  Fans were DISGUSTED by Beyoncé’s hyper-sexualized halftime show yesterday.Millions of parents shut off Netflix within the first 2 minutes of Beyoncé’s scantily clad gyrations and lip-syncing.Football fans would have much preferred a Lee Greenwood show.pic.twitter.com/Wxxo8pYoO6 Overraskende nok har den konservative politiske kommentator på Fox News Tomi Lahren været ude og forsvare Beyoncé og tilmed kaldt sine kollegers reaktioner for »falsk forargelse«. »Som konservative behøver vi ikke være forargede over alt, det er en trættende cirkusforestilling,« skriver Tomi Lahren på X.  Can we stop with the faux outrage about Beyoncé? I’m not her biggest fan either, but she put on a good performance and she is immensely talented.As conservatives, we don’t have to be outraged by everything, it’s a tired charade. Hendes opslag har i skrivende stund 3.700 kommentarer, og her undrer flere sig over, at en konservativ stemme forsvarer Beyoncé. Særligt falder det flere for brystet, at hun som konservativ støtter en sort kvinde for at lave countrymusik, når den genre længe har tilhørt den hvide højrefløj: »Det er hykleri – hvis en hvid kunstner optrådte medcorn rows (en særlig type fletning, som primært afroamerikanere har,red.) iført en durag (en type hovedbeklædning,red.), dansende med 100 hvide mænd iklædt Adidas-joggingsæt og Kangol-kasketter, ville venstrefløjen være ligeglad med, hvor godt hun synger,« skriver en på X med hentydning til musik og tøj, som man ofte forbinder med afroamerikanere. Angrebet mod Beyoncé i en countryudgave er en genganger. Tilbage i marts udgav Beyoncé sitcountryalbum »Cowboy Carter«. Sangerinden blev dengang overøst med stjerner og gode anmeldelser i flere store udenlandske medier, og herhjemme fik hun også hæder. Som det lød i en overskrift i Soundvenue: »»Cowboy Carter«: Beyoncés nye album har pisset en hel genre af – ogthank Godfor det.« Genren country, som Beyoncé pissede af, har i USA længe været forbundet med det republikanske parti og patriotisme. Det er fortællinger om den hvide mands kultur og kristne tro og hverdag i arbejderklassen. Beyoncé modtog Innovator Award-prisen for »Cowboy Carter« ved iHeartRadio Music Awards i Los Angeles i april.Fold sammenLæs mereFoto: Mario Anzuoni/Reuters/Ritzau Scanpix. Sorte kunstnere var ellers grundlaget for countrymusikken, men industrien har været berømt for sinugæstfrihed over for sorte, kvindelige kunstnere. Den modstand mødte Beyoncé også, daden amerikanske countryradiokanal KKYCnægtede at spille singlerne »Texas Hold 'Em« og »16 Carriages« med den begrundelse, at Beyoncé ikke var country. Hurtigt fik radiokanalen Beyoncés fans vrede at føle, da den blev bestormet af klager. Til sidst endte kanalen med at bøje nakken og sendte sangene i rotation. Kort efter ramte Beyoncé førstepladsen på Billboards country-hitlistesom den første sorte kvinde i historien. Beyoncés album var ikke blot en ny begyndelse for sangerinden. Det blev til en politisk kampplads. Selvom det nu er flere måneder siden, at albummet udkom og fik massiv mediebevågenhed, tyder det på, at højrefløjen stadig ikke har tænkt sig at byde hende velkommen på countryscenen. Den store optræden i Texas finder også sted i en tid, hvor sangerinden har en tung anklage hængende over hovedet. Eller rettere: Det har hendes mand, den amerikanske rapper og producer Jay-Z. I starten af december blev Jay-Zsagsøgt for at have voldtaget en 13-årig pigesammen med hiphopkollegaen Sean »Diddy« Combs for knap 25 år siden. Sean »Diddy« Combs sidder netop fængslet i Brooklyn i New York, efter at han er blevettiltalt for blandt andet menneskehandel med henblik på prostitution og afpresning. Beyoncé har dannet par med Jay-Z i over 20 år. Og begge havde før det længe været i søgelyset, fordi Sean »Diddy« Combs er en nær ven til Jay-Z. Beyonce sammen med sin ægtemand Jay-Z på den røde løber til premieren på Disneys »Mufasa: The Lion King«. Deres optræden foregik samme dag, som beskyldningerne om voldtægt blev rettet mod Jay-Z.Fold sammenLæs mereFoto: Lisa O'connor/AFP/Ritzau Scanpix. Jay-Z har på det kraftigste benægtet beskyldninger, og han har anklaget advokaten bag søgsmålet, Tony Buzbee, for at være en »svindler«. Halftime-showet er Beyoncés første optræden, siden beskyldninger mod Jay-Z kom frem. Beyoncé har ikke udtalt sig om sagen, men der er ingen tvivl om, at anklagen mod hendes ægtemandogså følger hende. Kort efter søgsmålet kom frem i offentligheden, tikkede det ind med flere kritiske kommentarer på Beyoncés sociale medier, som »hvor meget vidste du?« til »hvordan kan du sove fredfyldt om natten?«. Beyoncé og Jay-Z er et af musikindustriens mest indflydelsesrige par, og tilTV 2 fortalte musikredaktør på SoundvenueKristian Karl, at deres image nu er ramt af Diddy-sagen. »Beyoncé og Jay-Z er uløseligt forbundet og har præsenteret sig selv på en nærmest statsagtig måde. De er det tætteste, vi kommer på et royalt par i USA, men det image er nu enormt truet af Diddy-sagen.« Ifølge det britiske tabloidmedieDaily Mail, så skulle Beyoncé angiveligt også have brugt sin NFL-optræden som distraktion fra voldtægtanklagen mod Jay-Z. Som om det ikke samlet set var mere end nok, så har en særlig bevægelse med hånden også skabt debat. I showets afslutning lavede Beyoncé en pistolbevægelse med to fingre, da hun opførte hitsangen »Texas Hold 'Em«. Under Beyoncés optræden var hendes datter, Blue Ivy, også at finde blandt danserne. Man kan se Blue Ivy til venstre for Beyoncé.Fold sammenLæs mereFoto: Alex Slitz/AFP/Ritzau Scanpix. Den kontroversielle gestus er blevet gjort forbudt af National Football League. Hvis en fodboldspiller laver bevægelsen, vil det blandt andet resultere i en bødestraf til spilleren. Flere spørger nu på sociale medier, om NFL kommer til at sende en bøde i Beyoncés retning. Uagtet kritikken, så synes rosen mere markant, når man læser de etablerede medier. The Guardiangiver showet fire ud af fem stjerner, ogThe Telegraphkalder hendes optræden for »overvældende«. »Håber din nissehue var spændt fast, for Beyoncé gav os den ultimative»Cowboy Carter«-gave denne jul«, skriver Alli Rosenbloom om showet iCNN. Online er det også tydeligt, at mange stadig elsker den 43-årige sangerinde. Sangeren Post Malone med Beyoncé under showet.Fold sammenLæs mereFoto: Alex Slitz/AFP/Ritzau Scanpix. »Kan ærligt ikke få nok af dig,« skriver den tidligere tennisspiller Serena Williams på X. »Beyoncé, du gjorde det igen. Du er royal, baby!« lyder det fra en anden på Facebook. Selvom Beyoncé på mange måder befinder sig midt i karrierens brandpunkt, er der ingen tvivl om den kulturelle magt og stjernestatus, hun besidder. Der er få, som kan det, hun kan. »Jeg er glad på hendes vegne. Sjovt show.Haters gonna hate,mens hun griner hele vejen ned til banken,« opsummerer en Facebook-bruger det meget godt.",
        "metadata": {
            "source": "https://www.berlingske.dk/musik/et-saerligt-signal-fra-beyonce-faar-kritikere-til-at-rase-i-virkeligheden",
            "image_url": null,
            "publication_time": "Fredag d. 27. december 2024, kl. 18.58",
            "author": "Lisa Maria Bilgrav",
            "related_links": [],
            "attachments": []
        }
    }
}