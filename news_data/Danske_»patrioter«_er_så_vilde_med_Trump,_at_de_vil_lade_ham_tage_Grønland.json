{
    "version": "1.0",
    "document": {
        "id": "https://www_berlingske_dk/kommentatorer/danske-patrioter-er-saa-vilde-med-trump-at-de-vil-lade-ham-tage",
        "title": "Danske »patrioter« er så vilde med Trump, at de vil lade ham tage Grønland",
        "content": "Det er ikke nemt at være Trump-tilhænger i Danmark. Slet ikke efter at præsidenten er begyndt at true det fædreland, som mange i hans danske heppekor hævder at værne om. I sidste uge rejste chefredaktør Tom Jensen og jeg spørgsmålene,hvordan Trumps danske tilhængere kan støtteen præsident, der truer suveræne stater ogangriber den internationale retsorden, der beskytter småstater som Danmark mod at blive trynet af stærkere nationer. HistorikerMichael Böss harcelerer nuover, hvordan borgerlige stemmer som forfatterne Kasper Støvring og Kristian Ditlev Jensen kan kalde Trump for henholdsvis »konservativ« og et »solidt borgerligt alternativ«. Böss mener, at der er mange ting, der burde diskvalificere Trump i en borgerlig optik. Han skriver, at »Trumps benådning af voldskriminelle kupmagere er udtryk for en mangel på borgerlig ordentlighed og respekt for retsstaten«. Desuden mener han, at »Trumps værdipolitik hænger tæt sammen med en udenrigspolitik, som er både lovløs, imperialistisk og antinational«. Vi går i denne ugeKristian Ditlev Jensen,Martin Henriksenfra Nye Borgerlige og Lars Boje Mathiesen fra Borgernes Parti på klingen. Den ene føler sig stemplet som en slags nazist, den anden fastholder, at Danmark har brug for sin egen MAGA-bevægelse, og den sidste vil ikke tage afstand fra Trumps trusler mod allierede. Lars Boje Mathiesen, formand for Borgernes Parti, synes ikke, at det tilkommer ham at tage afstand fra Trumps trusler mod Danmark.Fold sammenLæs mereFoto: Søren Bidstrup. Som en kommentator skriver i The Wall Street Journal, har Donald Trump indledt et frontalangreb på »den regelbaserede verdensorden«, som har »rystet Davos-mandens sindsligevægt«. World Economic Forums nylige møde i Davos er symbol på international dialog om klodens udfordringer, men i år sad deltagerne mundlamme og lyttede til Trumps udfald mod blandt andre EU og NATO. Omvendt er det nationalkonservative ægtepar Eva og Rune Selsing stærkt begejstrede for Trumps opgør med denne »udenrigspolitiske fantasiverden«. I deres bog er det naivt at kæmpe for en verden, »hvor stormagter ikke invaderer andre lande, ikke blander sig i andre landes interne forhold, herunder deres valghandlinger, eller udøver økonomisk pression«. De har skrevetet essay som svar til Tom Jensen og mig, hvor de peger på det naturlige i, at USA som supermagt bruger sin styrke til at gennemtrumfe sin vilje. De køber for så vidt præmissen om, at fårene skilles fra bukkene i diskussionen om Trump, men ser sig selv i rollen som helte. Hvor andre vil beskrive dem som illiberale stemmer på linje med Trump og Ungarns premierminister, Viktor Orbán, kalder de sig selv »patrioter«: »Vil vi være patrioter eller globalister? Trumps sejr – og højrefløjens fremvækst i Europa – er vidnesbyrd om, at det sværmeri for udlandet, som liberalismen tilbyder, taber popularitet. Vi elsker vores familie, by og land mere, end vi elsker internationale konstruktioner og 'universelle' rettigheder.« Det kan godt være, at den internationale retsorden er en »udenrigspolitisk fantasiverden«. Men det er en orden, der er i Danmarks snævre interesse. Accepterer vi først supermagten USAs ret til at flytte på mindre magtfulde landes grænser, kan det blive svært at afvise Ruslands Vladimir Putin, hvis han en dag skulle gøre krav på Bornholm, skriver Jacob Rosenkrands.Fold sammenLæs mereFoto: Mathias Svold. Men hvad betyder det så for trekantsdramaet mellem USA, Danmark og Grønland? Tja, for ægteparret rækker patriotismen ikke til rigsfællesskabet og Grønland, som de tilsyneladende er parate til at afhænde: »Grønland er ikke Danmark og tjener os først og fremmest ved at give os plads på den internationale scene, hvis værdi for danskerne er særdeles tvivlsom. Vi er lorne ved det, der ligner en pseudopatriotisk optagethed af Grønland.« Det er klar besked fra parret. Jeg forstår dem sådan, at midlerne for dem er underordnede, hvis blot Trump kan igangsætte en bevægelse, der stopper muslimsk indvandring, identitetspolitiske strømninger og forpligtende internationalt samarbejde. Glem al snak om demokrati, retsstat og regelstyre – det skal nedbrydes, hvis det står i vejen for patrioternes mål. Men der er stadig noget, der ikke hænger sammen. For hvor var fædrelandet, hvis denne regelbaserede orden ikke fandtes? Selv i et kynisk perspektiv er det i småstaten Danmarks interesse at opretholde »den udenrigspolitiske fantasiverden«, fordi den beskytter os. Det er en glidebane, som ægteparret Selsing stiller sig ud på, når de vil føje supermagtens krav på Grønland. Ud fra den logik er vi vel nødt til at gøre det samme, hvis Ruslands præsident Putin skulle gøre krav på at få Bornholm tilbage? En nylig meningsmåling i Grønland viser et overvældende flertal mod at blive amerikanere.Fold sammenLæs mereFoto: Jens Hage. Tak fordi du læser med på »Ugens debat«. Hvis du har kommentarer, eller selv vil blande dig i debatten, er du velkommen til at sende mig en mail påjaro@berlingske.dk",
        "metadata": {
            "source": "https://www.berlingske.dk/kommentatorer/danske-patrioter-er-saa-vilde-med-trump-at-de-vil-lade-ham-tage",
            "image_url": "https://berlingske.bmcdn.dk/media/cache/resolve/image_x_large/image/188/1884560/24881397-eva-agnete-og-rune-selsing.jpg",
            "publication_time": "Lørdag d. 01. februar 2025, kl. 09.41",
            "author": "Jacob Rosenkrands",
            "related_links": [],
            "attachments": []
        }
    }
}