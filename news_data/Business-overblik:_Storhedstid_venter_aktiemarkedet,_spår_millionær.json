{
    "version": "1.0",
    "document": {
        "id": "https://www_berlingske_dk/business/business-overblik-storhedstid-venter-aktiemarkedet-spaar-millionaer",
        "title": "Business-overblik: Storhedstid venter aktiemarkedet, spår millionær",
        "content": "Godmorgen og velkommen til det første, hurtige Business-overblik i august. I dag runder vi blandt andet: Men vi begynder på aktiemarkedet. God læselyst, og følg med dagen igennem påBerlingske Business! Storhedstid venter aktiemarkedet, spår millionær Aktiemarkedet står over for en storhedstid, der minder om 1990erne. Det mener den danske millionær og serieinvestor Lars Tvedeifølge Finans. Kunstig intelligens vil nemlig sikre en vækst i økonomierne, som minder om, hvad der skete, da internettet blev udbredt i 1990erne. »For 30 år siden var internettet kilden til en aktiefest – i dag er det bare kunstig intelligens, som er den dominerende teknologi,« siger Lars Tvede, der tror, at den nye teknologiske bølge vil give økonomierne potentiale til at ride på bølgen i de næste 20-30 år. Han tror, at produktivitetsvæksten de næste år vil være mindst dobbelt så stærk som gennem det seneste årti, og at kunstig intelligens vil få enorme, investeringsmæssige konsekvenser. 1.Markant flere hackerangreb mod transportfirmaer Antallet af cyberangreb mod rederier, havneselskaber og logistikfirmaer er vokset markant de seneste år, efter at geopolitiske spændinger har rettet hackernes opmærksomhed mod logistiknetværk. Det viser en undersøgelse fra NHL Stenden University of Applied Sciences i Holland,skriver Børsen. Selskaber i skibsbranchen var i 2023 udsat for mindst 64 cyberangreb mod 20 i 2022. Over 80 procent af angrebene siden 2001 har udspring i Rusland, Kina, Nordkorea eller Iran. Aarhus Havn har skruet op for sikkerheden, rederierne tager ifølge Danske Rederier truslen »meget seriøst«, og Center for Cybersikkerhed under Forsvarets Efterretningstjeneste kalder risikoen for cyberspionage og -kriminalitet mod havne og logistikselskaber for »meget, meget alvorlig«. 2. Kæmpe it-nedbrud kostede flyselskab 3,4 mia. kr. Det globale it-nedbrud for to uger siden, der anses for verdenshistoriens største, kostede det amerikanske flyselskab Delta 500 millioner dollar (3,4 milliarder kroner) i forsinkede og aflyste fly. Det siger topchef Ed Bastianifølge The Guardian, og han vil nu anlægge sag for at få erstatning. Nedbruddet skyldes en fejlbehæftet softwareopdatering fra antivirusfirmaet Crowdstrike. Også en række af Crowdstrikes aktionærer har nu sagsøgt selskabet,skriver Reuters, fordi aktiekursen styrtdykkede med 32 procent og skar 25 milliarder dollar i markedsværdi væk. 3. Første rentesænkning i USA kan komme til september Chefen for den amerikanske centralbank Federal Reserve, Jerome Powell, sagde onsdag aften, at renterne kan blive sænket allerede i september, hvis den amerikanske økonomi udvikler sig som forventet. Dermed vil en to år lang kamp mod inflationen være nået i mål,skriver Reuters. Det vil så ske lige op til det amerikanske præsidentvalg til november. Centralbanken valgte onsdag at fastholde renten uændret.   1.Et netværk tryllebinder unge med drømmen om rigdom og Dubai: »Det er ligesom i kriminelle bander« En stribe netværk, der anklages for at ligne pyramidespil, er på fremmarch herhjemme og i resten af Europa. Med et fingerknips kan man indfri sine drømme og opnå økonomisk frihed. Sådan lyder salgsbudskabet, som får en stribe eksperter til at slå alarm.Læs historien her. 2.På Sjælland hungrer de efter bestemt type arbejdskraft. Årtier gammelt problem slår igennem Region Hovedstaden har for alvor nydt godt af succesen hos Novo Nordisk i de seneste to år med masser af nye job. Men det skaber også udfordringer, viser to nye analyser.Læs historien her. Kan man stole på afgangsskærmene i Københavns Lufthavn? Det kunne disse 30 passagerer ikke: »Noget af det mest forfærdelige, jeg har oplevet« Fredag blev omkring 30 passagerer fanget i et kafkask lufthavnslimbo i Københavns Lufthavn. For man kan åbenbart ikke stole blindt på det, der står på afgangsskærmene. Alligevel står de vrede passagerer med en svær sag.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.05: Tak, fordi du læste med, og rigtigt god torsdag!",
        "metadata": {
            "source": "https://www.berlingske.dk/business/business-overblik-storhedstid-venter-aktiemarkedet-spaar-millionaer",
            "image_url": "https://berlingske.bmcdn.dk/media/cache/resolve/image_x_large_vertical/image/182/1821634/24762210-lars-tvede.jpg",
            "publication_time": "Torsdag d. 01. august 2024, kl. 07.08",
            "author": "Thomas Breinstrup",
            "related_links": [],
            "attachments": []
        }
    }
}