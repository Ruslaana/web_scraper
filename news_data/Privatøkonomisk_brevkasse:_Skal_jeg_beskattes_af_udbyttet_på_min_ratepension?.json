{
    "version": "1.0",
    "document": {
        "id": "https://www_berlingske_dk/dine-penge/privatoekonomisk-brevkasse-skal-jeg-beskattes-af-udbyttet-paa-min",
        "title": "Privatøkonomisk brevkasse: Skal jeg beskattes af udbyttet på min ratepension?",
        "content": "Berlingskes privatøkonomiske brevkasse giver svar på alle dine spørgsmål om renter, pension, bolig, formue og meget mere. Send dine spørgsmål tildinepenge@berlingske.dk  SPØRGSMÅL H.M. Kære brevkasse Jeg har netop set på min årsopgørelse, at jeg er sat i skat af mit udbytte på min ratepension. Jeg mener, at det må være en fejl, da jeg jo skal betale skat af udbyttet, når jeg efterhånden sælger mine aktier for at give mig selv min pension. Jeg undrer mig meget, da jeg er pensionist og får mindre udbetalt i folkepension, da mit pensionstillæg mindskes ret meget. Jeg kan se, at det er lagt sammen med det udbytte, jeg får på et privat depot. Håber på svar. Venlig hilsenH.M.  SVAR Søren Verup, seniorrådgiver i Beierholm Finansiel Rådgivning Søren Verup, seniorrådgiver i Beierholm Finansiel Rådgivning.Fold sammenLæs mereFoto: Rune Øe/Ritzau Scanpix. Kære H.M. Tak for dit spørgsmål. Udbytte på aktier og udbyttebetalende fonde beskattes ikke på en ratepension, idet der ikke trækkes de 27 procent i acontoskat. Beskatning af udbytter på pensioner sker via PAL-skatten, der automatisk beregnes af banken eller pensionskassen på baggrund af det seneste skatteårs samlede værdistigning/tab. Satsen er aktuelt 15,3 procent og trækkes den 15. januar. Jeg tvivler på, at du på din årsopgørelse er blevet beskattet af udbytte på din ratepension, men hvis det er tilfældet, så er det klart en fejl. Den kan du få rettet ved at kontakte Skat på telefonnummer 72 22 28 94. Med venlig hilsenSøren Verup, HD(F)finans- og formuerådgiver i Beierholm Finansiel Rådgivning Send dine spørgsmål tildinepenge@berlingske.dkeller udfyld nedenstående formular:  ",
        "metadata": {
            "source": "https://www.berlingske.dk/dine-penge/privatoekonomisk-brevkasse-skal-jeg-beskattes-af-udbyttet-paa-min",
            "image_url": "https://berlingske.bmcdn.dk/media/cache/resolve/image_x_large_vertical/image/191/1912375/24932949-beskatning-af-udbytter-p-pensioner-sker-via-pal-s.jpg",
            "publication_time": "Torsdag d. 17. april 2025, kl. 16.49",
            "author": "Nicoline Manzano",
            "related_links": [],
            "attachments": []
        }
    }
}