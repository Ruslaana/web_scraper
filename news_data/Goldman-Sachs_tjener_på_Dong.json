{
    "version": "1.0",
    "document": {
        "id": "https://www_berlingske_dk/virksomheder/goldman-sachs-tjener-paa-dong",
        "title": "Goldman-Sachs tjener på Dong",
        "content": "Det viser en uafhængig værdiansættelse, som Dansk Aktie Analyse har foretaget, hvoraf det også fremgår af Dong i dag har en markedsværdi på 52 mia. kr., hvilket er 7 mia. kr. mere end ved salget. Det skriver Jyllands-Posten.  Dong har siden begyndelsen af 2013 foretaget frasalg for op til 30 mia. kr. og gennemgået flere fyringsrunder, hvilket har været med til at øge værdien af selskabet, der dog er blevet mere afhængig af vindforretningen. - Set over det seneste år kan man konstatere, at Dong er blevet væsentligt mere værd, da man har solgt fra og fokuseret forretningen. Men det rejser naturligvis spørgsmålet om, hvorvidt staten fik nok for aktierne, da man solgte, siger Peter Falk Sørensen fra Dansk Aktie Analyse, ifølge Jyllands-Posten. Netop fokusset på Wind Power i Dong og massive investeringer i havvindmøller har potentiale til for alvor at sikre energiselskabet et markant vækst i omsætningen og ventes at blive det vigtigste forretningsområde i fremtiden. Det mere ensidige fokus på vindafdelingen giver afdelingen en større vækstpotentiale, men samtidig har det gjort energigigantens obligationer mere sårbare og dermed øget risikoen for investorerne. ",
        "metadata": {
            "source": "https://www.berlingske.dk/virksomheder/goldman-sachs-tjener-paa-dong",
            "image_url": "https://berlingske.bmcdn.dk/media/cache/resolve/image_x_large/image/27/273384/7839624-goldman-results.jpg",
            "publication_time": "Onsdag d. 29. oktober 2014, kl. 08.32",
            "author": null,
            "related_links": [],
            "attachments": []
        }
    }
}