{
    "version": "1.0",
    "document": {
        "id": "https://www_berlingske_dk/kultur/fire-aar-mere",
        "title": "Fire år mere",
        "content": "Sven Müller får fire år mere som operachef på Det Kongelige Teater, oplyste teatret fredag. Bestyrelsen har ifølge pressemeddelelsen lagt vægt på Den Kongelige Operas kunstneriske succes. Man ser det også som et plus, at sangere med virke i udlandet bevarer tilknytningen til huset.  Den tyske musikvidenskabsmand er 51 år og har siden 2008 været tilknyttet teatret som ensemblechef med ansvar for casting og tilrettelæggelse. Han blev 2012 konstitueret som operachef ved briten Keith Warners hurtige afgang og havde som sådan en kontrakt frem til 2016. Det er den kontrakt, teatret nu har forlænget frem til 2020. Sven Müller skal stå for implementeringen af Operaens nye strategiplan og herunder gøre huset til et relevant kulturtilbud for endnu flere »Operaen skal tilbage til folket«, siger Sven Müller.  Morten Hesseldahl er teatrets øverste chef og glæder sig til det forlængede samarbejde. »Vi skal gøre den kunstneriske linje klarere for alle – både internt og ude i befolk­ningen,« siger Morten Hesseldahl til Berlingske.",
        "metadata": {
            "source": "https://www.berlingske.dk/kultur/fire-aar-mere",
            "image_url": "https://berlingske.bmcdn.dk/media/cache/resolve/image_x_large/image/24/242303/9358922-20magsven-mllerjpg.jpeg",
            "publication_time": "Fredag d. 19. juni 2015, kl. 22.30",
            "author": "Søren Schauser",
            "related_links": [],
            "attachments": []
        }
    }
}