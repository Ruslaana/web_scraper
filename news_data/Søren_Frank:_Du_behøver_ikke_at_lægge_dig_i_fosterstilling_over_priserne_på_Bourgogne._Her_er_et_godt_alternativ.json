{
    "version": "1.0",
    "document": {
        "id": "https://www_berlingske_dk/gastronomi/soeren-frank-du-behoever-ikke-at-laegge-dig-i-fosterstilling-over",
        "title": "Søren Frank: Du behøver ikke at lægge dig i fosterstilling over priserne på Bourgogne. Her er et godt alternativ",
        "content": "Hvad gør man, nården hvide bourgogneefterhånden har bevæget sig uden for økonomisk rækkevidde? Man kunne for eksempel se i retning af Loire, som ligger nogenlunde på breddegrad med Bourgogne. Her finder man chenin blanc, som især, når den får en god lagring på fad, der giver vinen dybde og bundtræk, kan noget af det samme som en fadlagret chardonnay. Hvor en generisk hvid Bourgogne AOC fra en hæderlig producent i dag koster 300 kroner på hylden, viser denne test, at der er mange fornuftige køb at gøre i chenin blanc fra Loire i klassen mellem 130 og 300 kroner.  Chenin blanc er en fremragende all round madvin. Vinen har i sig selv noter af æble-, pære- og kvædefrugt i kombination med hø og også honning, hvis druerne er relativt sent høstet. Det gør selvfølgelig chenin til den perfekte vin til retter, hvor æbler eller pærer indgår, men det er også en glimrende ledsager til retter fra det asiatiske køkken – ikke ulig riesling. Chenin blanc kaldes således ofte Loiredalens svar på riesling, og der er da bestemt også visse ligheder mellem de to druer: Først og fremmest den glimrende syre, og så hænder det faktisk også, at de chenin-baserede vine, ligesom riesling, udvikler petroleumsagtige noter med alderen. Før i tiden var mange chenin blanc-baserede vine således også halv- eller helsøde. De modne læsere kan måske huske »halvtørre« chenin blanc vine fra Vouvray, som i sin tid fyldte en del på Irmas hylder. I dag, hvor både halv- og helsød vin er gået af mode, bliver der imidlertid lavet masser af tør, madvenlig chenin blanc. Ikke mindst står hele øko-, bio og naturvinsbevægelsen stærkt her i Loire. Der er nærmest ikke en eneste af vinene i denne test, som ikke tilhører en af de tre kategorier. Er der tale om økologisk eller biodynamisk dyrket vin, smager den ikke nødvendigvis anderledes end en konventionel vin. Derimod kan man normalt godt smage, når der er tale om en lavt svovlet eller helt usvovlet naturvin. FAKTAVolatilsyreJeg nævner flere gange i testen, at nogle af de usvovlede naturvine har et strejf af volatilsyre. Volatilsyre er eddikesyre, som udvikles i vinen, når den udsættes for ilt under vinifikationen og giver sig til kende som en lugt af acetone eller neglelakfjerner. En smule volatilsyre hjælper til at løfte vinens næse og gøre den mere frugtig, mens for meget volatilsyre gør vinen ubehageligt eddikeagtig og i sidste ende udrikkelig efter min mening.FOLD UD Jeg nævner flere gange i testen, at nogle af de usvovlede naturvine har et strejf af volatilsyre. Volatilsyre er eddikesyre, som udvikles i vinen, når den udsættes for ilt under vinifikationen og giver sig til kende som en lugt af acetone eller neglelakfjerner. En smule volatilsyre hjælper til at løfte vinens næse og gøre den mere frugtig, mens for meget volatilsyre gør vinen ubehageligt eddikeagtig og i sidste ende udrikkelig efter min mening.   Wauw for en flot næse: Den dybt gyldne vin dufter næsten som fornem gammel champagne med let oxidative noter i form af stødte æbler, à la udviklet champagne. Den flotte syre får smagen til at hænge længe i munden. Frem med osten! Jeg stemmer for en »velhængt« chèvre.  Næsten farveløs i glasset. Ung og æblet. Meget straight og lige på uden større dybde. God syre. Pæn til prisen.  Det her er jeg ret vild med: Den dybt gyldne vin er præget af ristede noter à la popcorn. Det skyldes, at vinen er reduktiv, det vil sige i underskud af ilt, men altså på den fede måde. En god og medium koncentreret mundfuld.  En anelse uklar i glasset. Næsen byder på klassiske chenin noter i form af konfiteret kvæde- og æblefrugt, hø, blomster og en anelse fad. Lækker cremet mund med fin syre. Kravler lige op på fem stjerner.  Gylden, konventionel vin med konfiteret ferskenfrugt og fadpræg i form af flødekaramel på den gode måde. God koncentration og super syre.  Naturvin uden tilsat svovl, som ikke desto mindre har et meget klassisk chenin blanc udtryk. Efter nogen tid i glasset åbner vinen sig med en uhyre lækker saftig, næsten mostagtig frugt, samtidig med at syren stadig er glimrende.  Denne vingård er ejet af Bourgognes førende hvidvinsproducent Domaine Leflaive, og er således også biodynamisk. Her er masser af ung eksotisk og saftig råfrugt i kombination med træ. Hænger godt sammen og vil helt sikkert vinde i dybde og kompleksitet med alderen.  Udmærket stram og mineralsk næse med en note af hø. God frisk syre. Med 42 mg svovl per liter (totalt) ligger vi midt mellem natur- og konventionel vin. Godt køb til fire og en halv stjerne.  Definitivt naturvin: Uklar i glasset med en lækker duft af let stødte æbler, en lille vildgæret note og volatilsyre holdt i kort snor. Man fornemmer forholdsvis lang lagring på godt brugte fade, som giver fin dybde, krop og bundtræk. Super syre.  Fabien Duveau (Kjær & Sommerfeldt) Fabien Duveau er netop konverteret til biodynamik, men stilen er ikke desto mindre rimeligt konventionel og moderne med æble-pære frugt og en del træ. Der er ikke noget acetone her. Hvor La Hunaudière (fire og en halv stjerne) er meget ung og ligetil med god syre, er Les Poyeux mere udviklet og dybere: Her er konfiteret fersken, masser af krop og en smag, som hænger længe i munden.  Gul med grønligt skær. Mineralsk champagneagtig næse med ristede noter, vildgær, citrus og æble-pære frugt. Umiddelbart ikke noget træ at spore og masser af stram syre. Fire og en halv stjerne.  Mineralsk, ristet næse med eksotiske yuzu-mandarin noter og mega syre. En tidligt høstet vin med klart naturpræg, eftersom vinen ikke er tilsat svovl. Fire og en halv stjerne.  Elegant, uhyre mineralsk vin med let strejf af flødekaramel uden på nogen måde at være for domineret af træ. Lang og drøj, men samtidig slank og velafbalanceret i munden. Kan drikkes nu, men forekommer at have en stor fremtid for sig.  Tydeligvis en af de senere høstede vine i dette felt med nogle af de fede gule stenfrugter, man kender fra områdets dessertvine, kombineret med et eksotisk strejf af yuzu-skal. Ganske lækker sag med glimrende syre. Fire og en halv stjerne.  Meget ung og blomstrende sag med et ganske straight udtryk. Slank i munden med temmelig meget syre.  Her har vi en af de senere høstede, men stadig tørre vine. Her er kvæde, krop, sødme og nogen udvikling, men stadig god syre. Fire og en halv stjerne.  Ganske ren og typisk chenin blanc med en lille vild og naturlig tone. Fire og en halv stjerne.  Chateau de Passavant (Glad Vin/Rosforth) Cuvée Blanc d’Oeuf er gæret og lagret i æggeformet kar af cement uden tilsætning af svovl. Der er tale om arketypisk chenin med rig, rund sødme og æble-pære-kvæde-frugt. Jarret de Montchenin er derimod gæret på gamle egefade, hvilket man godt kan smage. Desuden er vinen mere funky med noter af ymer og et strejf af acetone (volatilsyre). Begge scorer fire og en halv stjerne.  Vin uden tilsat svovl. Lys og lettere uklar i glasset med en del volatilsyre og en eddikeagtig note. Mega syre. Tre og en halv stjerne.  Domaine Drost (Vinova) Disse to vine fra biodynamiske Nils Drost er ganske forskellige, faktisk som nat og dag: Le Pavillon (tre og en halv stjerne) smager faktisk mere som den japanske risvin, sake, end chenin blanc. La Haie Longue derimod har en fin chenin-karakter med god dybde, syre og koncentration og scorer fire og en halv stjerne med pil opad.  Uklar og gylden i glasset. Klar naturprofil med god lim, æble-pære frugt og acetone (volatilsyre). God dybde og koncentration. Masser af syre og lidt jord i eftersmagen. Fire og en halv stjerne.  Man genkender den kølige 2021 årgang med florale noter og en slank og elegant krop. Men bestemt ikke uden dybde og et whiff af naturagtig vildskab. Fire og en halv stjerne.  Relativt pæn og neutral sag med let floral råfrugt og træ, som ikke gør megen væsen af sig.  Her er mere alder og dybde på, men også en del volatilsyre, som nok vil være for meget af det gode for nogle. For mig er det lige netop inden for skiven, men vinen skal drikkes op efter åbning, ellers bliver den til eddike. Fire og en halv stjerne.  Lys i glasset og meget lige ud ad landevejen med en lille flødekaramel i næsen og mega syre.  Meget ung og lys i glasset. Klart funky duft med en note af kamille og udmærket bundtræk. Fire og en halv stjerne.  Lyst gylden i glasset med udviklede, jordede noter. En anelse sødme, men trods alt en vouvray til den mindre søde side.  Udmærket ung og blomstrende sag med en lille vingummi og super syre. FAKTAForhandlerlisteVinova, vinova.dkGladvin/Rosforth & Rosforth, gladvin.dkNiche Vine, nichevine.dkLieu-dit, lieu-dit.dkSigurd Müller Vinhandel, smv.dkH.J. Hansen/ Vinspecialisten, hjhansen-vin.dkLaudrup vin, laudrup.dkBichel Vine, bichel.dkVin de Table/Melin vin, vindetable.dkFOLD UD Vinova, vinova.dk Gladvin/Rosforth & Rosforth, gladvin.dk Niche Vine, nichevine.dk Lieu-dit, lieu-dit.dk Sigurd Müller Vinhandel, smv.dk H.J. Hansen/ Vinspecialisten, hjhansen-vin.dk Laudrup vin, laudrup.dk Bichel Vine, bichel.dk Vin de Table/Melin vin, vindetable.dk",
        "metadata": {
            "source": "https://www.berlingske.dk/gastronomi/soeren-frank-du-behoever-ikke-at-laegge-dig-i-fosterstilling-over",
            "image_url": "https://berlingske.bmcdn.dk/media/cache/resolve/image_x_large/image/183/1838119/24796445-sren-frank-smager-p-vinene-til-eksklusiv-middag.jpg",
            "publication_time": "Søndag d. 22. september 2024, kl. 20.19",
            "author": "Søren Frank",
            "related_links": [],
            "attachments": []
        }
    }
}