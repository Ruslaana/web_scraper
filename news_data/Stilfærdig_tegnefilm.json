{
    "version": "1.0",
    "document": {
        "id": "https://www_berlingske_dk/filmanmeldelser/stilfaerdig-tegnefilm",
        "title": "Stilfærdig tegnefilm",
        "content": "Årsagen var ikke mindst, at filmen bygger på manuskript af den forlængst afdøde filmskaber Jaques Tati. Der er spor af Tati-karakteren Hulot i »Illusionisten«, der handler om en omrejsende, falleret tryllekunstner, der tager en forældreløs pige under sine vinger. Chomet har tidligere skabt tegnefilmen »Trillingerne fra Belleville«, der opbyggede sit eget surrealistiske univers, men »Illusionisten« er mere realistisk i sin visuelle stil, hvilket Tatis fans vil påskønne. Instruktøren har gjort en dyd ud af, at manuskriptet har en menneskealder på bagen, og har undladt at modernisere den meget sørgmodige historie. De patinerede farver og det adstadige tempo passer derfor fint til en historie om blive løbet agterud af nye tider. Utålmodige børn vil ikke kunne se attraktionen, men for melankolske voksne er der masser at hente.",
        "metadata": {
            "source": "https://www.berlingske.dk/filmanmeldelser/stilfaerdig-tegnefilm",
            "image_url": "https://berlingske.bmcdn.dk/media/cache/resolve/image_x_large/image/69/691528/4732228-illu.jpg",
            "publication_time": "Torsdag d. 15. december 2011, kl. 22.30",
            "author": "Kristian Lindberg",
            "related_links": [],
            "attachments": []
        }
    }
}