{
    "version": "1.0",
    "document": {
        "id": "https://www_berlingske_dk/oekonomi/ugens-op-og-nedture-7",
        "title": "Ugens op- og nedture",
        "content": " Jørgen Mads Clausen, bestyrelsesformand, Danfoss. Han er søn af Danfoss' grundlægger Mads Clausen.Fold sammenLæs mere ... og jeg vil gerne have en politiskole i baghaven! Det er selvfølgelig Jørgen Mads Clausen, vi taler om. Danfoss-arvingen og manden med endog meget stor indflydelse på Als. Sidste år kastede han sig ind i slagsmålet om, hvor den nye politiskole skal placeres. I breve til statsminister Løkke Rasmussen (V) og daværende justitsminister Søren Pind (V) opfordrede Jørgen Mads Clausen til, at skolen skulle ligge i Sønderborg. Foreløbig ser det ud til, at skolen skal ligge i Herning – men det kan jo ændre sig. Alt handler om politik. Det interessante er, at Jørgen Mads Clausen overhovedet involverer sig. Det viser stort lokalt engagement, og det klæder en erhvervsmand som Jørgen Mads Clausen – og erhvervsfolk generelt – at de faktisk går op i, hvordan det går for lokalområdet. Går Jørgen Mads Clausen for langt, når han skriver direkte til statsministeren? Ikke i min optik. Mere af det, tak.  Nordisk Film og FC København stifter esportsteamUnder navnet North skal en ny dansk computerspilsorganisation fremover blande sig med verdens bedste. F.C. København og Nordisk Film indkalder til pressemøde Et nyt samarbejde mellem to af Nordens førende underholdningsvirksomheder, F.C. København og Nordisk Film, vil blive præsenteret tirsdag d. 3. januar kl. 11.00 i Telia Parken. FCK's administrerende direktør, Anders Hørsholt. (Foto: Liselotte Sabroe/Scanpix 2017)Fold sammenLæs mere Altså gaming og e-sport er ikke rigtigt noget, der har vundet indpas på gossip­redaktionen endnu – og da slet ikke hos seniorchefredaktør Hansen, der vist foretrækker Mozart og Mozart-kugler fremfor skydespil på computeren. Men det er forfriskende at se, hvordan FC København og direktør Anders Hørsholt tænker ud af boksen og nydefinerer, hvad en moderne sportsklub skal favne i dag. Når FC København i samarbejde med Nordisk Film køber et Counter-Strike-hold, så handler det jo om, hvordan man kan fange forbrugerne og dermed få fyldt Parken og tjene penge i perioder, hvor fodboldsæsonen ligger stille. Det er interessant og en tendens, som breder sig i det store udland. Foreløbig er kun FC København gået den vej, men udfordringen med at holde fast på kunderne (alias fodboldfolket) uden for sæsonen gælder alle klubber. Så mon ikke flere sportsklubber – også i Danmark – vil følge med i jagten på indtjening og at servicere trofaste fans? Pressemøde af TV-serien Dicte. Iben Hjejle.Fold sammenLæs mere Der er kontant afregning og positivt afkast af Aarhus’ hovedrolle i tv-serien Dicte. En undersøgelse viser i tørre tal, at tredje sæson af serien har kastet indtægter på 137,5 mio. kr. af til Aarhus i form af medieomtale, turistindtægter og selvfølgelig de penge, tv-holdet har brugt under optagelserne i det aarhusianske. Som gossip-redaktionens eneste eksil-aarhusianer ved jeg jo udmærket, hvor dejlig Århus (for jeg bruger stadig helst det rigtige navn med Å) er, men det er herligt, at andre nu får øjnene op for byens fortræffeligheder. Når det gælder Dicte, alias Iben Hjejle, så er jeg dog lidt i tvivl om effekten. For Aarhus fremstår jo ganske kriminel, selv om jeg ikke rigtigt kan kende det fra virkeligheden. Lige nu er jeg spændt på, hvad det kan blive til, når effekten af Kulturby 2017 også bliver tydelig. Jeg kan læse mig til, at der er store forventninger til turisteffekten af kulturbystemplet, omend det kommer en del år efter, at København var igennem kulturbymøllen.   Selv ikke topchefer er altid herre over teknikken. Det fik TDC-datterselskabet YouSee at føle nytårsaften, da YouSee-signalet gik i sort – og forblev i sort i lang tid, mens Dronningen hostede sig igennem nytårstalen. Én ting er, at teknikken fejler. Eller at der foreligger et hackerangreb, som det tyder på efter politianmeldelsen torsdag. Lige så alvorligt er det, når topledelsen fejler og stikker hovedet i busken, mens stormen raser. I sidste ende er det topchefens ansvar. Hun hedder Pernille Erenbjerg, og ved hendes side som ansvarlig for YouSee sidder hollandske Jaap Postma. Skal man tro hjemmesiden, er der ellers ingen grænser for, hvor vigtige kunderne er. »Vores styrende strategiske princip kan kort udtrykkes med »Altid enklere og bedre« til fordel for alle vores interessenter,« lyder det. En anden floskel har ordlyden: »Vi ser en nærværende dialog som det vigtigste værktøj til at sikre et trygt og tillidsfuldt forhold til vores kunder.« Hmm, ved skåltaler siger man så meget.   Vagn Sørensen har fået følelsen af at sætte sig op på ryggen af en tiger eller faktisk en to-tre stykker – med de farer det indebærer. I sin egenskab af formand for den vildtvoksende Flying Tiger Copenhagen har han i tæt samarbejde med hovedaktionæren, kapitalfonden EQT, følt sig nødsaget til at fyre topchefen, franske Xavier Vidal. Hvorfor? Tja. Et eller andet fungerer ikke i Tiger. Præcist hvad holder man tæt med, men et godt gæt er det, at de to virkeligheder i Tiger, turboekspansionen på den ene side og administrationen og back-up funktionerne på den anden ikke hænger sammen. Time will show. Den i London bosiddende Vagn Sørensen har også andre bryderier i de mange selskabsbestyrelser i ind- og udland, som han er en del af. De to børsnoterede FLSmidth og TDC kæmper med hver deres problemer, og JP/Politiken-koncernen har problemer med at få konkurrencemyndighedernes accept til købet af dagbladet Børsen.   Den tidligere ejendomsmatodor og milliardær Ole Vagner er sur. Rigtig knotten. Tror pokker. Værdierne er væk, og han styrer direkte mod en personlig konkurs. Men i stedet for at rette kritikken mod alt og alle omkring sig, burde han måske kigge sig selv i spejlet. Eller som det lyder i Eric Clapton-gengivelsen af det gamle blues-nummer: »Before You Accuse Me, Take a Look at Yourself.« Ole Vagner er ifølge dagbladet Børsen sur på de advokater, der behandler hans forsøg på et at finde en ordning med kreditorerne, og Skat får på puklen, fordi Skat ikke vil, som Ole Vagner vil. »Skat får ikke en krone af mig, hvis jeg bliver erklæret konkurs, for der er ingen aktiver i boet,« lyder den slet skjulte trussel fra Vagner om, at Skat går efter manden og ikke bolden. Der kan være mange gode grunde til at skyde på både advokater og Skat, men helt grundlæggende ligger Ole Vagner præcist, som han har redt. Der gror stadigvæk ikke penge på træerne.",
        "metadata": {
            "source": "https://www.berlingske.dk/oekonomi/ugens-op-og-nedture-7",
            "image_url": "https://berlingske.bmcdn.dk/media/cache/resolve/image_x_large/image/16/162458/15951103-business-gossip.jpg",
            "publication_time": "Fredag d. 06. januar 2017, kl. 08.00",
            "author": "Peter Suppli Benson",
            "related_links": [],
            "attachments": []
        }
    }
}