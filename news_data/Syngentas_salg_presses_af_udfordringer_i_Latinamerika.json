{
    "version": "1.0",
    "document": {
        "id": "https://www_berlingske_dk/virksomheder/syngentas-salg-presses-af-udfordringer-i-latinamerika",
        "title": "Syngentas salg presses af udfordringer i Latinamerika",
        "content": "Det fremgår af en salgsopdatering fra det schweiziske selskab. Ifølge Bloomberg News lød salget på 2,62 mia. dollar i kvartalet, hvilket var på linje med aktieanalytikernes forventninger, men et fald på 12 pct. i forhold til samme periode året før.  Det er blandt andet en svækkelse af den brasilianske real, som rammer salget, da landmændene i det sydamerikanske land skal betale mere for Syngentas kemikalier og frø. Derudover påvirker svækkelsen af en række andre valutaer i Latinamerika også negativt, skriver Bloomberg News.  I forbindelse med salgsopdateringen oplyser det schweiziske selskab, at det regner med, at driftsresultatet, EBITDA, vil være dårligere i 2015 end i 2014. Syngenta var for et par måneder siden i dialog med den amerikanske konkurrent Monsanto om en fusion, men den fusion faldt til jorden, da schweizerne ikke fandt tilbuddet tilfredsstillende. ",
        "metadata": {
            "source": "https://www.berlingske.dk/virksomheder/syngentas-salg-presses-af-udfordringer-i-latinamerika",
            "image_url": "https://berlingske.bmcdn.dk/media/cache/resolve/image_x_large/image/18/185986/11023139-switzerland-us-agriculture-merger-syngenta-monsanto.jpg",
            "publication_time": "Torsdag d. 15. oktober 2015, kl. 09.21",
            "author": null,
            "related_links": [],
            "attachments": []
        }
    }
}