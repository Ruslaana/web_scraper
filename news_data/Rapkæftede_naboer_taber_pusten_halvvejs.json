{
    "version": "1.0",
    "document": {
        "id": "https://www_berlingske_dk/filmanmeldelser/rapkaeftede-naboer-taber-pusten-halvvejs",
        "title": "Rapkæftede naboer taber pusten halvvejs",
        "content": "Hvis ikke »Bad Neighbours 2« var fuset ud omkring halvvejs, var det årets morsomste komedie. Respektløs, kønsrollesatirisk, rap i sit antrit og skydende på alt og alle.  Den anden historie om naborivalisering mellem Seth Rogen i sin familie i det ene hus og Zac Effron i spidsen for et universitetskollegium har mange muntre øjeblikke, hvorslap stickbaseret på udløsningen af airbags får et come-back og hvor de pinlige øjeblikke dyrkes.Substanser som pot og opkast er helt almindelige ingredienser i en film, hvor der skydes på det hele.  Da Zac Effron efter at have hjulpet tre unge kvindelige studerende i gang med at oprette deres eget kollegium allierer sig med Seth Rogen for at få pigerne ned med nakken, begynder filmen at køre i tomgang, og det virker urealistisk, at der kommer en film nummer tre, som kan noget. Zac Effron er ikke bange for at gøre grin med sit image som køn fyr, mens Rogen mere ligner sit sædvanlige komiske jeg som den ufokuserede rapkæftede nørd.  Hvad:Bad Neighbours 2. Instruktør:Nick Stoller. Medvirkende: Seth Rogen, Rose Byrne, Chloë Grace Moretz, Zac Effron. Hvor:Premiere over hele landet.",
        "metadata": {
            "source": "https://www.berlingske.dk/filmanmeldelser/rapkaeftede-naboer-taber-pusten-halvvejs",
            "image_url": "https://berlingske.bmcdn.dk/media/cache/resolve/image_x_large/image/21/215180/13289309-12kultur-145002jpg.jpeg",
            "publication_time": "Onsdag d. 11. maj 2016, kl. 22.30",
            "author": "Jacob Wendt Jensen",
            "related_links": [],
            "attachments": []
        }
    }
}