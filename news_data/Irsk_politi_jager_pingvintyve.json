{
    "version": "1.0",
    "document": {
        "id": "https://www_berlingske_dk/internationalt/irsk-politi-jager-pingvintyve",
        "title": "Irsk politi jager pingvintyve",
        "content": "Politiet i Irland er gået ind i en sag med en pingvin, der torsdag blev stjålet fra Dublin Zoo og timer senere blev fundet vraltende rundt i den irske hovedstads gader. Hunpingvinen, der hedder Kelli, blev antageligt stjålet af en gruppe mænd, der brød ind i Dublin Zoo i forbindelse med nogle natlige løjer. Men politiet ser ikke mildt på sagen og de ansvarlige kan forvente kriminelle sigtelser. - En pingvin blev fjernet fra Dublin Zoo kort efter klokken otte i morges, siger en talsmand for politiet i Dublin. - Det menes, at et antal mænd tog pingvinen, men den er efterfølgende blevet fundet. Efterforskningen af, hvem disse mennesker er, fortsætter, siger han. Ifølge irske medier blev den 10 år gamle pingvin smuglet ud af Dublin Zoo i en taske og bragt derfra i en taxa. Gerningsmændene sagde angiveligt til taxachaufføren, at tasken gemte en kanin. /ritzau/AFP",
        "metadata": {
            "source": "https://www.berlingske.dk/internationalt/irsk-politi-jager-pingvintyve",
            "image_url": "https://berlingske.bmcdn.dk/media/cache/resolve/image_x_large/image/85/851146/2805840-ireland-crime-animal-offbeat.jpg",
            "publication_time": "Torsdag d. 08. juli 2010, kl. 19.50",
            "author": null,
            "related_links": [],
            "attachments": []
        }
    }
}