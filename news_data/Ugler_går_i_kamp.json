{
    "version": "1.0",
    "document": {
        "id": "https://www_berlingske_dk/filmanmeldelser/ugler-gaar-i-kamp",
        "title": "Ugler går i kamp",
        "content": "I filmen havner vores unge uglehelt Soren hos de onde Ædlinge, men undslipper og når frem til de legendariske Vogtere, der som de eneste måske kan forpurre Ædlinge-kongens slemme planer om at herske over alle ugler.  Resultatet er en voldsom historie fattig på humor og rig på dramatik - den er instrueret af Zack Snyder, kendt for så skrappe film som »Dawn of the Dead« og »300« - og trods sine snakkende dyr eftersynkroniseret på dansk er dette afgjort ikke en film for mindre børn. Den er statuarisk og spektakulær, men ofte også kaotisk og vanskelig at følge med i, så trods sin respekt for den tekniske ekspertise investeret i filmen må man konkludere, at den er ret mislykket på en storslået måde.",
        "metadata": {
            "source": "https://www.berlingske.dk/filmanmeldelser/ugler-gaar-i-kamp",
            "image_url": "https://berlingske.bmcdn.dk/media/cache/resolve/image_x_large/image/81/819505/3258953-ugler-gr-i-kamp.jpg",
            "publication_time": "Onsdag d. 03. november 2010, kl. 22.30",
            "author": "Ebbe Iversen",
            "related_links": [],
            "attachments": []
        }
    }
}