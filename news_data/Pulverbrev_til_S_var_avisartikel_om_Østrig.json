{
    "version": "1.0",
    "document": {
        "id": "https://www_berlingske_dk/samfund/pulverbrev-til-s-var-avisartikel-om-oestrig",
        "title": "Pulverbrev til S var avisartikel om Østrig",
        "content": "Pulverbrevettil Socialdemokraternes partikontor på Frederiksberg indeholdt en kopi af en artikel fra avisen Hambastegi, som er talerør for iranere i eksil. - Vi har kigget på det, og det tyder på, at brevet hverken var en trussel mod Danmark eller mod Socialdemokraterne, siger Københavns Politis centrale vagtleder, James Keiwe. Artiklen handlede om Østrig og østrigske myndigheder, tilføjer han. - Men vi har endnu ikke den fulde oversættelse, siger vagtlederen. Politiet aner fortsat ikke, hvorfor brevet med hvidt pulver blev sendt til partikontoret på Danasvej 7, eller hvem afsenderen er. Partikontoret er fortsat afspærret. Center for Biologisk Beredskab forventer at have afsluttet den endelige undersøgelse af bygningen fredag morgen. /ritzau/",
        "metadata": {
            "source": "https://www.berlingske.dk/samfund/pulverbrev-til-s-var-avisartikel-om-oestrig",
            "image_url": "https://berlingske.bmcdn.dk/media/cache/resolve/image_x_large/image/83/838058/2994737-pulverbrev-p-socialdemokraternes-kontor.jpg",
            "publication_time": "Torsdag d. 26. august 2010, kl. 21.35",
            "author": null,
            "related_links": [],
            "attachments": []
        }
    }
}