{
    "version": "1.0",
    "document": {
        "id": "https://www_berlingske_dk/rejser/dyrt-men-dejligt-her-er-fem-luksusoejeblikke-paa-seychellerne",
        "title": "Dyrt, men dejligt: Her er fem luksusøjeblikke på Seychellerne",
        "content": "Fra det øjeblik, vi rammer bredden af Félicité, er hun over os. Karen, vores »guest experience manager«, som har til opgave at skræddersy opholdet på Six Senses Zil Pasyon efter vores ønsker. Heri er første opgave at få os checket ind og indlogeret i villa 117. I en lille golfvogn bliver vi kørt direkte mod ferieboligen. Karen tager os gennem de 175 kvm, der er bygget i naturlige og varme materialer og med et kæmpe glasparti ud mod træterrassens 20 kvm storeinfinity pool. Der findes kun 30 villaer på den privatejede ø Félicité, hvor Six Senses Zil Pasyon befinder sig.Fold sammenLæs mere Det Indiske Ocean agerer azurblåt bagtæppe til forestillingen, der også byder på lyden af bølger, der slår mod hård granit. Diskret tager Karen sig af den nødvendige indtjekning, hvorefter hun fordufter stille og roligt. Ikke noget behov for en fælles reception, hvor du risikerer unødvendig ventetid efter en lang rejse. Naturen erSeychellernestrækplaster nummer ét. Det er det, folk kommer for – at se paradiset fra postkortet med egne øjne. Strandene består af fint, hvidt sand, som på postkort. Med palmer, som på postkort. Uden for postkortets ramme kan man se enorme stenformationer, som skyder op ad vandet, og selvfølgelig de lyseblå bølger, der med stort kraft hamrer mod granitten. Lyden af bølgerne mod granitten er magisk og meget afstressende.Fold sammenLæs mere Vil du have en privat bid af dette postkort, går du luksusvejen af den femstjernede slags: Jo højere pris, desto mere privatliv. I forvejen er der ikke mange gæster på Six Senses Zil Pasyon, hvis kapacitet på kun 30 villaer sørger for, at øen aldrig føles overbefolket. Måske ikke engang befolket. Men villaerne ligger samtidig så spredt ud over øens nordlige ende, at kun havet er den direkte beskuer, når du betræder de lune træbjælker på din terrasse eller bader, som vi gør nu. Skiftevis i poolens vand og solens stråler, mens vi spejder ud på bølgerne, der konstant bruser ind over Félicités urørte bred, der i mødet danner store skumsprøjt. Udsigten fra infinity poolen i villa 117 er svær at overgå.Fold sammenLæs mere Det er Robinson Crusoe i en futuristisk luksusudgave. Alene i paradiset, omgivet af alskens dyre materialer og et serviceniveau, hvor alt kan lade sig gøre. FAKTARejseinfoMed fly fra Danmark til Seychellerne: Lufthavnen ligger på Mahé, som er den største ø. Priser fra ca. 5.000 kr. t/r, alt efter tidspunkt.Med båd eller helikopter til Félicité: Bookes gennem dit rejsebureau.Priserne for en overnatning på Zil Pasyon starter på ca. 12.000 kr. for en villa til to personer. I højtiderne, f.eks. jul og påske, ligger priserne mellem 25.000 og 35.000 kr.FOLD UD Med fly fra Danmark til Seychellerne: Lufthavnen ligger på Mahé, som er den største ø. Priser fra ca. 5.000 kr. t/r, alt efter tidspunkt. Med båd eller helikopter til Félicité: Bookes gennem dit rejsebureau. Priserne for en overnatning på Zil Pasyon starter på ca. 12.000 kr. for en villa til to personer. I højtiderne, f.eks. jul og påske, ligger priserne mellem 25.000 og 35.000 kr. Stort set alle femstjernede resorter på Seychellerne tilbyder sine gæster muligheder for tilpassede ophold. Vil du rundt på de andre nærtliggende øer? Den klarer vi. Eller vil du slet ikke forlade villaen, men nyde alle dine måltider her? Det kan arrangeres. Ofte kommer den type tilpasninger dog mod en ekstra betaling, som topper en i forvejen stor regning. Og derfor kan tilbuddene tit ende ud i et pænt nej tak fra gæsten. Anderledes er det på Zil Pasyon. Her er dine muligheder for tilpasning tænkt ind i prisen på forhånd, hvilket betyder, at gæsterne ofte benytter sig af de forskellige muligheder. Eksempelvis som en morgen, hvor vi ønsker at nyde dagens første måltid på terrassen med havudsigt i stedet for i hovedrestaurantens bløde møbler. Alle gæster har en GEM – en »guest experience manager«, der skræddersyr dit ophold. Men egentlig behøver man ikke meget andet end et badekar med udsigt.Fold sammenLæs mere Eller da vi beslutter os for at lære lidt om den lokale beplantning, og derfor tager på morgenvandring med den lokale guide Derek. Og sidst da vi, for ikke at få helt ø-kuller, tager et smut til naboøenLa Digueog hjem igen samme eftermiddag. På Six Senses er de absolutte nøgleord bæredygtighed og wellness. Og wellness rimer på spa. Bygget ind i de kæmpe granitsten på størrelse med danske villahuse, er spaafdelingen resortets nyeste symbol på luksus og postkortparadis i symbiose. Bygningerne, de såkaldte »spavillaer« er udgjort af naturmaterialer og mørkt træ, der farvemæssigt associeres til øens kanel- og mangotræer. Ikke én sten er flyttet eller ødelagt i byggeprocessen. I stedet står de som majestætiske monumenter over Seychellernes historiske skabelse. Ja, du kan sige, at naturen dikterer arkitekturen. Det føles næsten som om, at spaen kunne være skabt på samme tid som stenene. Selv kaster vi os ud i en par-massage i »Ocean Villa«. Vejen til villaens to brikse går over en lille hængebro og gennem en grotte, hvorefter en 180 graders udsigt over havet åbner sig. Vi nøjes dog med at høre på havet i den følgende time, hvor massagen står på. Efterfølgende nyder vi lidt urtete på terrassen, mens vores kroppe stille vækkes til live igen fra den afslappende tilstand. Der er mulighed for at tage på vandretur med lokal guide og lære en masse om øens beplantning.Fold sammenLæs mere FAKTAHvornår skal du rejse?Seychellere holder en gennemsnitstemperatur på omkring 30 grader året rundt, så du kan rejse til ø-riget, når du lyster.Der falder dog mest regn mellem november og marts, men der er tale om korte regnskyl efterfulgt af solskin. Du kan derfor spare penge ved at rejse i denne periode.Du kommer med færge, båd eller privatchartret helikopter mellem øerne. En færgebillet fra Mahé til Praslin koster ca. 370 kr. pr. person og kan bookes online, gennem rejsebureau eller på havnen.FOLD UD Seychellere holder en gennemsnitstemperatur på omkring 30 grader året rundt, så du kan rejse til ø-riget, når du lyster. Der falder dog mest regn mellem november og marts, men der er tale om korte regnskyl efterfulgt af solskin. Du kan derfor spare penge ved at rejse i denne periode. Du kommer med færge, båd eller privatchartret helikopter mellem øerne. En færgebillet fra Mahé til Praslin koster ca. 370 kr. pr. person og kan bookes online, gennem rejsebureau eller på havnen. Der er altid et niveau mere på Seychellerne. Altid en mulighed for at lægge yderligere et lag på luksuslagkagen, du i forvejen ikke kan bide over. På Zil Pasyon tager det niveau form af fire private ejendomme på toppen af øens nordligste hjørne. Det arkitektoniske udgangspunkt er det samme som med øens 30 villaer: At blende naturligt ind, så Félicité ser så uberørt ud som muligt. Men på interiørlisten finder du alt fra marmor og mahogni til de mest eksklusive former for sten fordelt over de 620 kvm, der indeholder tre soveværelser, et gourmetkøkken, en stor opholdsstue og to pools med tilhørende terrasser. Som det ultimative luksussymbol kan du fra opholdsstuen i nederste plan spejde op gennem poolen på øverste etage. Det koster 25.000 euro pr. nat at bo i luksusejendommen, men så får du også helikoptertransport til og fra Félicité med i handlen. Du kan også gå hele vejen og erhverve dig din helt egen villa for mellem fem og otte millioner euro. For os bliver det dog ved eftermiddagsfremvisningen og synet af solen, der går ned i horisonten. På toppen af det nordlige hjørne af Félicité ligger fire private luksusejendomme – du kan købe dig til en overnatning for 25.000 euro.Fold sammenLæs mere Berlingske var inviteret af Rejselyst, som ikke har haft indflydelse på artiklen.",
        "metadata": {
            "source": "https://www.berlingske.dk/rejser/dyrt-men-dejligt-her-er-fem-luksusoejeblikke-paa-seychellerne",
            "image_url": "https://berlingske.bmcdn.dk/media/cache/resolve/image_x_large/image/112/1124185/22691955-bmweb.jpg",
            "publication_time": "Fredag d. 03. januar 2020, kl. 21.08",
            "author": null,
            "related_links": [],
            "attachments": []
        }
    }
}