{
    "version": "1.0",
    "document": {
        "id": "https://www_berlingske_dk/internationalt/han-var-ifoert-sminke-kvindetoej-og-paryk-det-fik-fatale",
        "title": "Han var iført sminke, kvindetøj og paryk - det fik fatale konsekvenser for borgmester i Alabama",
        "content": "En lille by i Alabama sørger i disse dage over deres afdøde borgmester, F.L. »Bubba« Copeland. Billeder af Copeland iført sminke, paryk og dametøj blev delt på en højreekstremistisk hjemmeside. Det udløste intens onlinechikane – og kort efter begik borgmesteren selvmord. Den 49-årige borgmester F.L. »Bubba« Copeland fra byen Smith Station i det østlige Alabama tog livet af sig selv 3. november, skriver politiet i Lee County påFacebook.  Alabama mayor and Baptist pastor F.L. “Bubba” Copeland Jr. died by suicide two days after a conservative news site claimed that he wore women’s clothing and makeup while posing online.https://t.co/8OWzdcjqYL Copeland blev stedt til hvile i sidste uge, og medlemmer af lokalsamfundetrostehans »hjerte af guld«. Det skriverThe Guardianog nyhedsbureauet AP. Inden borgmesterens død var mange bekymrede for hans velbefindende, efter at den højreekstremistiske hjemmeside 1819 News delte billeder af Copeland iført dametøj og et uddrag af erotisk fiktion, som Copeland havde skrevet. 1819 News skrev, at de »afslørede borgmesterens hemmelige liv«. De offentliggjorde også skærmbilleder fra Copelands sociale medie-profiler, hvor han beskrev sig selv som en transkønnet kvinde. Det var informationer, som Copeland bad 1819 News om ikke at offentliggøre. Han fortalte efterfølgende, at han klædte sig ud som en hobby for at slappe af og undgå stress. Copeland er gift med en kvinde og har børn. Ud over sit virke som borgmester arbejdede han også som præst. I sin sidste prædiken talte han om artiklerne og blogindlæggene. »Jeg undskylder for enhver forlegenhed, som mit private og personlige liv må have forårsaget,« sagde Copeland til kirkens menighed. »Jeg har ikke noget at skamme mig over. Mange ting blev taget ud af kontekst,” tilføjede han. Den tidligere demokratiske senator Doug Jones fra Alabama roste Copelands lederskab på  X. »Han var en god mand og en stor borgmester, der førte den lille by Smith Station gennem de hårde tider med en ødelæggende tornado for et par år siden,« skrev Jones med henvisning til tornadoen i 2019, der dræbte 23 mennesker i distriktet Lee County.  I am so saddened at the death of my friend Mayor Bubba Copeland.  He was a good man and a great mayor who led the small town of Smith Station through the tough times of a devastating tornado a few years ago.  I toured the destruction with him, helped him navigate the FEMA… Copeland var også en af ​​få embedsmænd i området, der støttede lokale pridebegivenheder, mens Alabama igen og igen strammede deres lgbt-lovgivning, skriver Associated Press. Larry DiChiara, den tidligere chef for skoledistriktet, som har kendt Copeland i næsten 20 år, understregede, at lokalsamfundet i Smiths Station elskede Copeland: »Jeg kan fortælle dig, at et flertal af befolkningen her elskede borgmester Copeland og ville ønske, at han stadig var her.« »De er ligeglade med, om han har høje hæle på, eller om ham er iført fodboldsko. Vi er ligeglade. Han var en god mand, og han fortjente bestemt ikke at blive mobbet, før han begik selvmord,« sagde DiChiara. Du kan kontakte Livsliniens telefonrådgivning på telefon 70 201 201, hvis du har tanker om selvmord.",
        "metadata": {
            "source": "https://www.berlingske.dk/internationalt/han-var-ifoert-sminke-kvindetoej-og-paryk-det-fik-fatale",
            "image_url": "https://berlingske.bmcdn.dk/media/cache/resolve/image_x_large/image/173/1735612/24571331-borgmester-bubba-copeland-tog-sit-liv-efter-der-b.jpg",
            "publication_time": "Mandag d. 13. november 2023, kl. 13.05",
            "author": "Sofie Amalie Elmelund",
            "related_links": [],
            "attachments": []
        }
    }
}