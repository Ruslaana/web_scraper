{
    "version": "1.0",
    "document": {
        "id": "https://www_berlingske_dk/virksomheder/dong-energy-klar-til-nye-investeringer-i-storbritannien",
        "title": "Dong Energy klar til nye investeringer i Storbritannien",
        "content": "Det skriver The Guardian. Også svenske Vattenfall er optimistisk omkring vindenergi i Storbritannien og agter at fortsætte driften af et forsøgsanlæg ud for Skotland til sommer.  Brent Cheshire, der formand for Dongs britiske division, fortæller, at han nærede bekymring for regeringens politik for få måneder siden, men at han er blevet beroliget af den seneste tids udmeldinger om engagementet i offshore-vindprojekter. - Det var en bekymring, at det skulle tage så lang tid (for ministre at forpligte sig til offshore-vind, red.). Men nu har vi fået den klarhed, vi har brug for med henblik på at foretage nye investeringer, siger Cheshire til The Guardian.  Nye investeringer kan blandt andet blive rettet mod det enorme Hornsea-projekt ud for Yorkshire, der bliver verdens største vindmøllepark, hvis det gennemføres som planlagt. Projektets 240 vindmøller ventes at blive sat i drift i 2020 og til den tid forsyne 800.000 hjem.",
        "metadata": {
            "source": "https://www.berlingske.dk/virksomheder/dong-energy-klar-til-nye-investeringer-i-storbritannien",
            "image_url": "https://berlingske.bmcdn.dk/media/cache/resolve/image_x_large/image/15/155792/11897290-dong.jpg",
            "publication_time": "Mandag d. 04. januar 2016, kl. 10.20",
            "author": null,
            "related_links": [],
            "attachments": []
        }
    }
}