{
    "version": "1.0",
    "document": {
        "id": "https://www_berlingske_dk/virksomheder/han-ville-demokratisere-aktiehandel-nu-er-han-endt-i-stormvejr",
        "title": "Han ville demokratisere aktiehandel. Nu er han endt i stormvejr",
        "content": "»Vlad, hvad skete der egentlig?« Det var Elon Musk, der spurgte i etchatrum på audio-appen Clubhouse. Og mange vil gerne stille Vlad med efternavnet Tenev det samme spørgsmål. Den 33-årige bulgarsk-amerikaner er grundlægger og topchef for aktieplatformen Robinhood, der er endt i et større stormvejr på grund af sin rolle i detaktiedrama, som har udspillet sig mellem horder af små private investorer og Wall Streets giganter. Millioner af de små private investorer holder til på Robinhood, der officielt har som formål at »demokratisere« aktiehandel ved at give menigmand adgang til at investere. Navnet antyder, at der tages fra de store rige Wall Street-hajer og gives til den fattige pøbel. Men er Robinhood i virkeligheden i lommerne på de store hajer? Var det, hvad der skete, da platformen pludselig lukkede pøblen ude fra at handle med bestemte aktier og især én spekulationsaktie,GameStop?  MuskpræsenteredeTenev som »Vlad the stock impaler«, en aktiespiddende Dracula. Men Tenev reagerede, som han har ry for at gøre midt i selv de største dramaer: Han forholdt sig køligt og roligt. Og forklarede så, hvordan Robinhood midt om natten var stillet over for et kraftigt forhøjet kapitalkrav, fordi bestemte aktier blev handlet så vildt, at det skabte voldsomt større risici i systemet. Man havde ikke andet valg end at lukke ned for den handel, mens man febrilsk skaffede de ekstra penge – over en milliard dollar på 24 timer. »Det var nervepirrende – jeg kunne ikke sove…,« forklarede Tenev. Så der var ingen grund til at tro på »konspirationsteorier«, sluttede han – om, at Robinhood blot beskytter Wall Streets mægtige hedgefonde.  I have officially sold all my meme stocks. I lost 700k ish. Vlad and company stole it from me and should be in jail.pic.twitter.com/qXP1N1UFil Tenev startede Robinhood i 2013 sammen med studievennen Baiju Bhat. De var inspireret af »Occupy Wall Street«-bevægelsens protester mod de store finansgiganter og ville især appellere til millennium-generationen, som ellers var mistroisk over for finanssektoren. Så de skabte en app, hvor enhver med en smartphone kan handle aktier gebyrfrit. Det har været så stor en succes, at begge stiftere – på papiret – er blevet dollarmilliardærer. Siden har Baiju Bhat trukket sig i baggrunden, og Vlad Tenev er blevet ansigtet udadtil. Men i manges øjne har han forvandlet sig fra helt til skurk. I Washington vil flerekongresmedlemmer også stille spørgsmål, og de bliver nok mere pågående end det, Elon Musk forleden stillede. Ikke kun om aktiedramaet, men hele Robinhoods forretningsmodel.  Senator Elizabeth Warren is demanding answers from Robinhood co-CEO Vlad Tenev over potential conflicts of interest caused by the free trading app's relationship with large hedge funds and other financial playershttps://t.co/Zc45qdMwrU Den fungerer reelt ved at sælge de små brugeres handler videre til store finanshuse, som betaler for at få en ordrestrøm og tjener på de små marginaler. Jo større ordrestrøm, desto bedre. HerkritiseresRobinhood for at opføre sig mere som et Silicon Valley-firma end et finansselskab – ved at anspore brugerne til afhængighedslignende adfærd gennem den smarte app, som anklages for at »gamificere« aktiehandel, altså gøre det til en leg. Det kan få grumme konsekvenser for små brugere uden erfaring med at investere. Det blev sat i relief sidste år, da en 20-årig bruger begik selvmord, tilsyneladende i den tro, at han havde rodet sig ud i et stort tab. De to stiftereerklærede sig »personligt knuste«og lovede at hjælpe brugerne til at passe bedre på. Men kritikken er kun taget til. Samtidig har platformen været plaget af tekniske fejl, som kan forværre risikoen for små investorer, der pludselig ikke kan afvikle deres positioner. Og det har igen affødt spørgsmålet, om Robinhood har haft for meget fokus på at vokse eksplosivt – og om sorteper ultimativt ligger hos Vlad Tenev. For nylig harThe New York Timesciteret ansatte for at sige, at Tenev alt for hurtigt suser videre til nye projekter uden at løse eksisterende problemer. Men Vlad Tenev står fast på, at Robinhood er »for de millioner af mennesker, der føler sig svigtet af USAs finanssystem«, skrev han for nylig i etindlæg i avisen USA Today: »Med en ny generation af investorer ved roret ser fremtiden en smule lysere ud. Jeg er stolt af, hvad vi har og vil opnå – sammen.« FAKTABlå bog: Hvem er Vlad Tenev?Alder:33 år, født i Bulgarien, men indvandret til USA som femårig.Uddannelse:Bachelor i matematik fra Stanford University. Master i matematik fra UCLA.Nuværende job:Direktør for Robinhood. Delte frem til 2020 direktørposten med medstifteren Baiju Bhatt, med hvem han tidligere havde startet to andre fintechfirmaer. Robinhood nåede for nylig 2,7 millioner aktive brugere på en enkelt dag. Selskabets værdi er anslået til op mod 30 milliarder dollar.Privat:Gift, en datter. Har ligesom selskabet base i Menlo Park, Silicon Valley.FOLD UD Alder:33 år, født i Bulgarien, men indvandret til USA som femårig.Uddannelse:Bachelor i matematik fra Stanford University. Master i matematik fra UCLA.Nuværende job:Direktør for Robinhood. Delte frem til 2020 direktørposten med medstifteren Baiju Bhatt, med hvem han tidligere havde startet to andre fintechfirmaer. Robinhood nåede for nylig 2,7 millioner aktive brugere på en enkelt dag. Selskabets værdi er anslået til op mod 30 milliarder dollar.Privat:Gift, en datter. Har ligesom selskabet base i Menlo Park, Silicon Valley. ",
        "metadata": {
            "source": "https://www.berlingske.dk/virksomheder/han-ville-demokratisere-aktiehandel-nu-er-han-endt-i-stormvejr",
            "image_url": "https://berlingske.bmcdn.dk/media/cache/resolve/image_x_large_vertical/image/138/1386052/23656396-retail-tradingrobinhood-ceo.jpg",
            "publication_time": "Mandag d. 08. februar 2021, kl. 11.05",
            "author": "Bibi Christensen",
            "related_links": [],
            "attachments": []
        }
    }
}