{
    "version": "1.0",
    "document": {
        "id": "https://www_berlingske_dk/internationalt/foerste-fly-til-katastofens-centrum",
        "title": "Første fly til katastofens centrum",
        "content": "Kæmpestore hjemmelavede skilte med ordene \"Ganboro Nippon\" (Kom så Japan!), er hvad knap 165 passagerer blev mødt med, da de i morgens lokal tid steg ud af det første kommercielle fly, der er landet i Sendai, siden jordskælvet, skriverThe Wall Street Journal. Sendai er den by, der ligger tættest på jordskælvets epi-center og har derfor været udsat for de største ødelæggelser, siden jordskælvet ramte den 11. marts efterfulgt af en sønderrivende tsunami. Berlingskes korrespondent Lars Henrik Aagaard, der rejste til Sendai umiddelbart efter jordskælvetrapporterede om en by i undtagelsestilstand, og fortalte at der hverken var mad, varme eller benzin at finde i byen. Men nu er byen altså kommet så meget ovenpå, at de kan tage imod kommercielle fly i lufthavnen, der dog stadig lider under ødelæggelserne for over en måned siden. I flyet var der plads til 165 passagerer, men kun ni ud af ti pladser var fyldt. Flyet fløj til Sendai fra Tokyo med Japan Airlines, som sammen med All Nippon Airways er de eneste to selskaber, der flyver til Sendai. Størstedelen af passagererne var forretningsmænd og mediefolk.",
        "metadata": {
            "source": "https://www.berlingske.dk/internationalt/foerste-fly-til-katastofens-centrum",
            "image_url": "https://berlingske.bmcdn.dk/media/cache/resolve/image_x_large/image/74/749310/3990873-japan-quake-disaster.jpg",
            "publication_time": "Onsdag d. 13. april 2011, kl. 09.24",
            "author": "Sesilie Christophersen",
            "related_links": [],
            "attachments": []
        }
    }
}