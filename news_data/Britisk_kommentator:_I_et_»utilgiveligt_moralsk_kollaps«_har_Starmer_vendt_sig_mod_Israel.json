{
    "version": "1.0",
    "document": {
        "id": "https://www_berlingske_dk/opinion/britisk-kommentator-i-et-utilgiveligt-moralsk-kollaps-har-starmer-vendt",
        "title": "Britisk kommentator: I et »utilgiveligt moralsk kollaps« har Starmer vendt sig mod Israel",
        "content": "Keir Starmer, britisk premierminister, burde støtte Israel, der i krigen med Hamas er offeret, og som er det eneste regelbundne demokrati i Mellemøsten. Det mener den konservative britiske kommentator Allister Heath i avisenThe Telegraph 18. september, hvor han langer kraftigt ud efter labourlederen: »I stedet har Keir Starmer vendt sig mod Israel ved at forbyde salget af visse våben til Israel – en politik, som Tyskland nu har til sinde at efterligne – og ved, i et utilgiveligt moralsk kollaps – at nægte at modsætte sig retssager imod den jødiske stat.« I et opslag på X17. september anklager Donald Trumps vicepræsidentkandidat, J.D. Vance, medierne for at hykle. Vance henviser til, at han og Donald Trump bliver gjort ansvarlige for bombetrusler i Springfield efter haitianere-spiser-kæledyr-sagen, mens Trumps mest hadefulde kritikere holdes skyldfri for attentatforsøgene.  Yesterday, Donald J. Trump nearly lost his life. An armed gunman waited for him in the bushes. He brought a go-pro camera to record it. A secret service agent spotted the barrel of a gun through a fence and shot at the gunman. The gunman fled. He was caught. And now we slowly… »Dobbeltmoralen er himmelråbende. Donald Trump og jeg er ifølge dem direkte ansvarlige for bombetrusler, der kom et stedfra udlandet. Hvorfor? Fordi vi havde den frækhed at gentage, hvad beboere fortalte os om problemer i deres by. Imens Harris’ venner efterlyser, atTrump skal elimineres,og medierne bringer læserbreve om, at Trumpselv er skyld i attentatforsøgene.« I den liberale svenske avis Expressenmorer lederskribent Ann-Charlotte Marteus18. september sig over den nye selvbiografi fra den tidligere socialdemokratiske statsminister Stefan Löfven, der åbenbart ikke har begået nogen fejl i sine syv år som statsminister. Ikke engang under flygtningekrisen i 2015 begik han en fejl, og da slet ikke ved spontant at erklære til et vælgermøde, at han var »imod mure«. »Var det uovervejet af en statsminister at udtrykke sig så kategorisk? Slet ikke. For han er stadig imod mure, forklarer han i bogen. Europa burde kunne være helt åbent. Ja, ikke lige nu og ikke i morgen, men så snart 'de rette forudsætninger' er til stede. Uklart hvilke.« ",
        "metadata": {
            "source": "https://www.berlingske.dk/opinion/britisk-kommentator-i-et-utilgiveligt-moralsk-kollaps-har-starmer-vendt",
            "image_url": "https://berlingske.bmcdn.dk/media/cache/resolve/image_x_large_vertical/image/183/1838398/24796972-den-britiske-premierminister-keir-starmer-har-ve.jpg",
            "publication_time": "Lørdag d. 21. september 2024, kl. 15.22",
            "author": "Astrid Johanne Høg",
            "related_links": [],
            "attachments": []
        }
    }
}