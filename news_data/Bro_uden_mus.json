{
    "version": "1.0",
    "document": {
        "id": "https://www_berlingske_dk/groft-sagt/bro-uden-mus",
        "title": "Bro uden mus",
        "content": "Det viser sig nu, at ikke så meget som bare en enkelt hasselmus har betrådt broen i de fire år, broen har eksisteret. »Utaknemmelige kræ!« vil mange skatteborgere udbryde. Men så vulgær tale bør man undgå over for en sart dyreart, der er så sjælden, at den sammen med 14 andre truede arter af pattedyr i Danmark er beskyttet af EUs direktiv om levesteder (habitater). Så nu arbejder biologer på at finjustere beplantningen og jordbunden på broen, så det behager musen at benytte den. Ellers er alle de 18 millioner jo helt til grin. Men justeringerne kommer til at koste ekstra. Derfor foreslår Groft sagt, at man allerførst undersøger, om musene igennem 4 år med ubrugt bro har lært, at de egentlig lever ganske godt på den ene side af vejen uden hele tiden at skulle glæde biologer og habitaten ved at spæne frem og tilbage over den mærkelige, intenst forskerovervågede bro.",
        "metadata": {
            "source": "https://www.berlingske.dk/groft-sagt/bro-uden-mus",
            "image_url": "https://berlingske.bmcdn.dk/media/cache/resolve/image_x_large/image/21/215311/3814361-klaus-kjller.jpg",
            "publication_time": "Lørdag d. 15. september 2012, kl. 22.30",
            "author": null,
            "related_links": [],
            "attachments": []
        }
    }
}