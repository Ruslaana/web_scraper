{
    "version": "1.0",
    "document": {
        "id": "https://www_berlingske_dk/virksomheder/monberg-thorsen-faar-ny-direktoer",
        "title": "Monberg & Thorsen får ny direktør",
        "content": "Det er sket på det konstituerende bestyrelsesmøde efter generalforsamlingen, hvor Christine Thorsen blev nyvalgt til bestyrelsen i stedet for Monberg & Thorsens nuværende administrerende direktør, Mats Jönsson, der har valgt at træde ud af bestyrelsen. Monberg & Thorsens nye direktør Lars Goldschmidt har siddet i Monberg & Thorsens bestyrelse siden 2010. Lars Goldschmidt var i perioden 2008 til 2014 medlem af Dansk Industris direktion.  Det børsnoterede Monberg & Thorsen ejer 46 pct. af entreprenørkoncernen MT Højgaard, hvis anden store ejer er Højgaard Holding.  Monberg & Thorsen og Højgaard Holdings to moderfonde, Meta Thorsens Fond og Knud Højgaards Fond, meddelte i slutningen af februar, at de har besluttet at sondere muligheden for at fusionere de to børsnoterede holdingselskaber.   ",
        "metadata": {
            "source": "https://www.berlingske.dk/virksomheder/monberg-thorsen-faar-ny-direktoer",
            "image_url": "https://berlingske.bmcdn.dk/media/cache/resolve/image_x_large/image/24/245524/12915351-lars-goldschmidt.jpg",
            "publication_time": "Fredag d. 08. april 2016, kl. 08.22",
            "author": null,
            "related_links": [],
            "attachments": []
        }
    }
}