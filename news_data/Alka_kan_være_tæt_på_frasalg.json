{
    "version": "1.0",
    "document": {
        "id": "https://www_berlingske_dk/virksomheder/alka-kan-vaere-taet-paa-frasalg",
        "title": "Alka kan være tæt på frasalg",
        "content": "Det skriver Dagbladet Børsen. Ifølge Børsen har ejerne af Alka, heriblandt LO's medlemsforbund, der ejer 54,2 pct. af forsikringsselskabet, hyret den svenske bank SEB til at stå for købsprocessen, hvor flere af de største børsnoterede forsikringsselskaber er med i kapløbet om at overtage Alka.  Potentielle købere af Alka er blandt andet de danske forsikringsselskaber Topdanmark, Alm. Brand og Tryg. Men også selskaber som det britisk-ejede Codan og det norsk-ejede Gjensidige vurderes til at være med i slutspurten om købsaftalen. Kim Simonsen, der er formand for bestyrelsen, har ikke ønsket at kommentere, hvorvidt SEB er blevet hyret til at stå for købetover for Børsen. »Jeg har modtaget adskillige købstilbud i de otte år, jeg har været formand for Alka. Men ellers har jeg ingen kommentarer,« siger Kim Simonsentil Børsen.  Ifølge Forsikring & Pension har Alka en markedsandel på 4 pct. i Danmark, og selskabet formåede at hente 17.000 nye kunder i 2016, hvilket bidrog til en solid organisk vækst. Alkas direktør, Henrik Grønborg, har, i forbindelse med hans overtagelse af direktørposten i sommeren 2016, udtalt, at Alka i stigende grad er et selskab, man holder øje med, og selskabet vil blive ved med at vokse i fremtiden. /ritzau/FINANS",
        "metadata": {
            "source": "https://www.berlingske.dk/virksomheder/alka-kan-vaere-taet-paa-frasalg",
            "image_url": "https://berlingske.bmcdn.dk/media/cache/resolve/image_x_large/image/11/116363/19278289-1.jpg",
            "publication_time": "Onsdag d. 29. november 2017, kl. 07.24",
            "author": null,
            "related_links": [],
            "attachments": []
        }
    }
}