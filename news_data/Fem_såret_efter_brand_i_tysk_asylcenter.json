{
    "version": "1.0",
    "document": {
        "id": "https://www_berlingske_dk/internationalt/fem-saaret-efter-brand-i-tysk-asylcenter",
        "title": "Fem såret efter brand i tysk asylcenter",
        "content": "Det skriver nyhedsbureauet Reuters. Centret har flere end 80 beboere, og to fik skader på benene, da de sprang ud af vinduet for at undslippe flammerne. Derudover er tre personer blevet behandlet for røgforgiftning. Det vides endnu ikke, hvordan branden er opstået. Men Tyskland har på det seneste været udsat for adskillige brandattentater mod asylcentre. Hændelsen kommer efter en weekend, hvor Tyskland modtog flere end 20.000 flygtninge. Den pludselige stigning skyldes, at landet sammen med Østrig har lavet en aftale med Ungarn om at tilsidesætte Dublin-konventionen, som siger, at flygtninge skal søge asyl i det EU-land, hvor de først bliver registreret. Tyskland forventer at modtage omkring 800.000 flygtninge i år. BNB",
        "metadata": {
            "source": "https://www.berlingske.dk/internationalt/fem-saaret-efter-brand-i-tysk-asylcenter",
            "image_url": "https://berlingske.bmcdn.dk/media/cache/resolve/image_x_large/image/15/155228/10524768-germany-fire.jpg",
            "publication_time": "Mandag d. 07. september 2015, kl. 11.30",
            "author": null,
            "related_links": [],
            "attachments": []
        }
    }
}