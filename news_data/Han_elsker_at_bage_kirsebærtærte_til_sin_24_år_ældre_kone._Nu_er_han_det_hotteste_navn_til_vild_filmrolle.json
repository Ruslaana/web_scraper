{
    "version": "1.0",
    "document": {
        "id": "https://www_berlingske_dk/skaerm/han-elsker-at-bage-kirsebaertaerte-til-sin-24-aar-aeldre-kone-nu-er-han-det",
        "title": "Han elsker at bage kirsebærtærte til sin 24 år ældre kone. Nu er han det hotteste navn til vild filmrolle",
        "content": "Måske husker du diskussionen, der gik amok: Skulle James Bond være en sort kvinde? Nu kender vi svaret. Efter utallige spekulationer er rollen som den ikoniske James Bond ifølge flere internationale medier landet. Vores alle sammens yndlingsspion skal spilles af britiske Aaron Taylor-Johnson. Han har ikke alene sat internettet i brand. Han har også fået et øgenavn. »The Hair«. Håret. Alt tyder på at de stramme jakkesæt fremover skal bæres af denne mand. 33-årige Aaron Taylor-Johnson spås som den helt store arvtager til 007-emperiet.Fold sammenLæs mereFoto: Michael Tran/AFP/Ritzau Scanpix. Navnet er opfundet af dem, der ikke mener, han er den rette til rollen. Skuespilleren med de bløde krøller repræsenterer nemlig en helt ny form for manderolle, der balancerer det feminine og maskuline. Og så er der konen. For man kan ikke tale om den britiske skuespiller, uden også at tale om hans forhold til den 24 år ældre »Fifty Shades of Grey«-instruktør, Sam Taylor-Johnson. En kvinde, som flere ligefrem beskylder for atgroomeden unge Taylor-Johnson. Hende vender vi tilbage til. Rygterne om arvtageren til superspionen har svirret i uendelig lang tid og er kun blevet forlænget af det sidste års lange strejker i Hollywood. Mulighedernehar været mange. Irske Cillian Murphy, Tom Hardy, Theo James og særligt Idris Elba blot for at nævne et par stykker – sidstnævnte mistede dog interessen, fordi»det begyndte at handle om race«. I de senere år har rygterne om en sort kvinde som James Bond rumsteret – og verden fik da også sin første sorte kvindelige 007-agent at se i »No Time to Die«, Daniel Craigs sidste James Bond-film, i form af jamaicansk-amerikanske Lashana Lynch. Meget tyder dog på, at drømmen om den sorte kvindelige James Bond startede og sluttede med Lynch. Martin Campbell, der instruerede Bond-filmen »Casino Royale«, har siden udtalt, athan ikke tror meget på hverken en sort eller kvindelig fremtidig 007-agent. »Svaret er nej. Jeg tror ikke et sekund på, at det sker«, lød det fra instruktøren, der mener, at »de vil holdebrandetsom det er«. Nu skulle det være nogenlunde sikkert, at det i stedet er Aaron Taylor-Johnson, der lander den legendariske rolle. Det var det britiske tabloidmedie The Sun, som bragte den store nyhed. Mediet skriver, at EON Productions, filmselskabet bag James Bond-filmene, har tilbudt rollen til Aaron Taylor-Johnson. Filmselskabet eller hovedpersonen selv har dog endnu ikke udtalt sig om historien, og oplysningerne er ikke blevet endeligt bekræftet. Men verden er begyndt at tale om den kommende superstjerne. Aaron Taylor Johnson skal nu videreføre et af verdens længstlevende kulturellebrands.Han skal spillearketypenover dem alle: Den indadvendte britiskehunk,der redder verden. Alligevel gør særligt én ting, at Taylor-Johnson adskiller sig fra sine forgængere. Han rammer en ny balance mellem det maskuline og feminine. Med sin kone og sine fire døtrebor han til daglig på en gårdnær Bruton, Somerset, og dyrker det nære og gode liv. Her holdes høns, køer og grise alt imens Taylor-Johnson tapper sin egen honning og bager »den bedste kirsebærtærte« og surdejsbrød til sine medskuespillere. Skuespilleren har desudenflere gange offentligt taltom at være feminist og har erklæret sin kærlighed til stærke kvindelige rollemodeller i sit eget liv. Længere væk fra »shaken, not stirred«-martini og hurtige biler kommer man næppe i Hollywood-land. Adspurgt til balancen mellem det maskuline og feminine, udtaler skuespilleren selv, at han »aldrig har følt sig begrænset af normer«. Aaron Taylor-Johnson udtaler sig sjældent om sit personlige liv til medierne. At han er indadvendt og lidt mystisk, sådansom vi også kender det fra irske Cilian Murphy, er måske netop en af forklaringerne på, at han er det varmeste navn til rollen. Skal du være James Bond, skal vi som publikum ikke kende mennesket bag. Et af de store lodder i James Bond-puljen var tidligere den britiske skuespiller Tom Hiddleston. Det var, lige indtil skuespilleren offentligt blev set gå og kysse med superstjernen Taylor Swift – med ét forsvandt alle James Bond-rygter,skriver britiske Independent. Han blev pludselig for kendt, og hans privatliv overskyggede myten. Internettet raser over deres forhold, men med 24 års aldersforskel står parret stadig stærkt. De kan se frem til at fejre 12 års ægteskab i år.Fold sammenLæs mereFoto: Christophe Archambault/AFP/Ritzau Scanpix. Og så tilbage til Aaron Taylor-Johnsons kone, Sam Taylor-Johnson – måske bedst kendt som instruktøren bag husmoderporno-universet »Fifty Shades of Grey«. Med sine 57 år er hun 24 år ældre end ham. De to mødte hinanden, da hun instruerede filmen »Nowhere Boy«, hvor den dengang kun 18-årige Aaron Taylor-Johnson spillede hovedrollen som en ung John Lennon. De blev forlovet et år senere. Parret har efterfølgendeerkendt, at romantikken begyndte at blomstre mellem dem allerede på filmsettet. På sociale medier er Sam Taylor-Johnson heftigt blevet kritiseret for at havegroomet, altså at have udnyttet sin position seksuelt over for unge Aaron. En enkel søgning på det sociale medie TikTok viser adskillige videoer fra bekymrede brugere, som frygter for Aaron Taylor-Johnsons egen velvilje i forholdet –i en videopeger en tiktok-bruger på, at hans steddatter er blot syv år yngre end Taylor-Johnson selv. Spørger man Aaron Taylor-Johnson selv, er bekymringerne fra internettet grundløse. »Med Sam vidste jeg med det samme, at jeg havde fundet min soulmate. [ …] Jeg vidste med det samme, at jeg ville tilbringe resten af mit liv med dette menneske. Jeg husker det tydeligt, og et år efter jeg mødte hende, friede jeg til hende,« siger Aaron Taylor-Johnson tilThe Telegraphog fortsætter: »Jeg vidste, jeg ville have en familie med hende. Jeg vidste, jeg ville have børn, og en måned senere var hun gravid med vores første barn.«  Et opslag delt af Aaron Taylor-Johnson (@aarontaylorjohnson) Mens hustruen får skyld for at være for gammel til sin kæreste, beskyldes han selv for at være for ung til sin nye rolle. Hans 33 år har allerede fået flere til at stille sig kritisk over for Taylor-Johnson i rollen som James Bond, som de mener han er for ung til at spille. Det, og så hans hår. Hvor Sean Connery havde accenten, har Aaron Taylor-Johnson de bløde mørke krøller som sit kendetegn. Til nogens ærgrelse og andres fryd. »Hvis det største problem, du har med at Taylor-Johnson skal spille en af de mest eftertragtede roller i filmindustrien, er hans frisure, så ser det lyst ud for ham«, skriver en klummeskribent iThe Independent. Krøller eller ej. En ny James Bond er måske født. Nu venter verden i den form for spænding, som kun 007 kan udløse.",
        "metadata": {
            "source": "https://www.berlingske.dk/skaerm/han-elsker-at-bage-kirsebaertaerte-til-sin-24-aar-aeldre-kone-nu-er-han-det",
            "image_url": "https://berlingske.bmcdn.dk/media/cache/resolve/image_x_large/image/177/1777308/24665007-det-er-ikke-uden-grund-at-han-gr-under-genavnet.jpg",
            "publication_time": "Onsdag d. 20. marts 2024, kl. 19.42",
            "author": "Karoline Noer",
            "related_links": [],
            "attachments": []
        }
    }
}