{
    "version": "1.0",
    "document": {
        "id": "https://www_berlingske_dk/indland/nye-tal-saa-godt-loefter-dit-barns-skole-elevernes-faglige-niveau",
        "title": "Nye tal: Så godt løfter dit barns skole elevernes faglige niveau",
        "content": "Elevers baggrund har stor betydning for, hvordan de klarer sig i uddannelsessystemet. Og det har grundskolen også. For i skolen er der mulighed for at løfte elever til få højere karakterer og bedre muligheder i livet, end man ellers kunne forvente ud fra elevernes socioøkonomiske baggrund. I en ny stor undersøgelse af alle landets grundskoler kortlægges skolernes evne til atløfteeleverne. Det viser sig, at der er betydelige forskelle på skolernes evne til netop dette. Det er den uafhængige borgerlig-liberale tænketank CEPOS, der på baggrund af tal fra Børne- og Undervisningsministeriet og Danmarks Statistik står bag analysen. Tallene kan du se længere nede i artiklen. »Vi har beregnet, hvad hver enkelt skole fagligt tilfører eleverne ud over, hvad man kan forvente ud fra deres sociale baggrund,« siger Karsten Bo Larsen, der er forskningschef ved CEPOS. Når man sammenligner skoler, er det vigtigt at tage i betragtning, hvilke hjem eleverne kommer fra. Det er lettere for en skole med mange børn fra ressourcestærke hjem at få høje eksamensgennemsnit, end det er for skoler med mange børn fra hjem, hvor forældrene ikke har lange uddannelser. I opgørelsen er der i år et større spænd mellem de skoler, der topper listen, sammenlignet med de skoler, der ligger allernederst på listen.Fold sammenLæs mereFoto: Linda Kastrup. Tallet kalder CEPOS for undervisningseffekten. Altså forskellen på det karaktergennemsnit, eleverne rent faktisk får, og det karaktergennemsnit, man ellers ville forvente, at de ville få med udgangspunkt i deres baggrund. Det er faktorer som elevernes forældres indkomst, uddannelsesniveau, etniske baggrund og ægteskabelige status, der er medregnet i opgørelsen. Analysen af landets mere end 1.400 grundskoler afslører, at privat- og friskoler ofte er bedre til at løfte elevernes faglige niveau, end folkeskolerne er. Til gengæld trækker efterskolerne gennemsnitligt elevernes karakter ned. »Generelt set findes et mønster, hvor de frie grundskoler er bedre til at løfte deres elever fagligt, end hvad folkeskolerne præsterer, hvilket er et mønster, som vi har set, hver gang vi laver analysen,« siger Karsten Bo Larsen. Folkeskoleforsker Andreas Rasch-Christensen fra VIA peger på, at privat- og friskoler har et andet udgangspunkt end de almindelige folkeskoler, da der går en højere koncentration af ressourcestærke elever. »Det har formodentlig også noget at gøre med, at der kan være lidt friere rammer og lidt færre elever i klasserne i privat- og friskolerne og dermed mere læretid pr. elev,« siger han. Generelt kræver det ressourcer at kunne løfte ressourcesvage elever, vurderer skoleforsker Andreas Rasch-Christensen.Fold sammenLæs mereFoto: Nils Meilvang. Ikke desto mindre er forskningschefen og skoleforskeren enig med hinanden i, at skolerne kan lære af hinanden. »Det vil give mening for resten af Skoledanmark at se på skolerne, der år efter år klarer sig bedst. Hvad er det, de kan? Hvad gør de anderledes?« spørger Karsten Bo Larsen. Andreas Rasch-Christensen peger på, at der er tre indsatser, man fra forskning ved virker, hvad angår at fremme det faglige niveau blandt de svageste elever i grundskolerne: Herunder kan du se hele listen over alle landets grundskoler, og du kan søge en specifik skole frem i søgefeltet i toppen af tabellen. Hvis tallet for eksempel er 1, betyder det, at elevernes gennemsnit ved afgangsprøverne er en hel karakter højere, end man kunne forvente ud fra elevernes baggrund. Omvendt betyder en negativ undervisningseffekt, at eleverne får dårligere karakterer, end man kunne forvente. ",
        "metadata": {
            "source": "https://www.berlingske.dk/indland/nye-tal-saa-godt-loefter-dit-barns-skole-elevernes-faglige-niveau",
            "image_url": "https://berlingske.bmcdn.dk/media/cache/resolve/image_x_large/image/184/1846309/24812157-efter-nsten-to-mneders-hjemsendelse-ndundervis.jpg",
            "publication_time": "Mandag d. 14. oktober 2024, kl. 19.28",
            "author": "Sofie Amalie Elmelund",
            "related_links": [],
            "attachments": []
        }
    }
}