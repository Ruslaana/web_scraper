{
    "version": "1.0",
    "document": {
        "id": "https://www_berlingske_dk/karriere/stelton-direktoer-stopper-i-dansk-vaekstkapital",
        "title": "Stelton-direktør stopper i Dansk Vækstkapital",
        "content": "Stelton-direktør Michael Ring, der forlod stillingen som formand for Virksomhedsforum i december i protest mod regeringens placering af et permanent asylcenter i Sjælsmark Kaserne i Nordsjælland, har forladt bestyrelsen i statens investeringsfond Dansk Vækstkapital. Det skriver Finans.dk. Ifølge Finans.dk’s oplysninger er der reelt tale om en fyring af Michael Ring, da han som den eneste i den fire mand store bestyrelse ikke har fået forlænget sin periode i bestyrelse for investeringsfonden, der på vegne af blandt andet den statslige Vækstfonden investerer i danske og udenlandske kapitalfonde.  Michael Ring har været bestyrelsesmedlem siden 2011. Formand for Dansk Vækstkapital Lars Nørby Johansen så gerne, at Michael Ring var fortsat i bestyrelsen. Han kender ikke årsagen og henviser til ministeriet for yderlig forklaring. ",
        "metadata": {
            "source": "https://www.berlingske.dk/karriere/stelton-direktoer-stopper-i-dansk-vaekstkapital",
            "image_url": "https://berlingske.bmcdn.dk/media/cache/resolve/image_x_large/image/25/259229/12210262-michael-ring.jpg",
            "publication_time": "Onsdag d. 03. februar 2016, kl. 18.59",
            "author": "Vibeke Vestergård",
            "related_links": [],
            "attachments": []
        }
    }
}