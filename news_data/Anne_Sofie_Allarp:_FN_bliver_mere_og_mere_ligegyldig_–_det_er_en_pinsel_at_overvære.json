{
    "version": "1.0",
    "document": {
        "id": "https://www_berlingske_dk/kommentatorer/anne-sofie-allarp-fn-bliver-mere-og-mere-ligegyldig-det-er-en-pinsel",
        "title": "Anne Sofie Allarp: FN bliver mere og mere ligegyldig – det er en pinsel at overvære",
        "content": "»Krigens tåge« har ansvaret for, at FN i de første syv måneder af krigen i Gazahar forsømt at gå kritisktil Hamas’ oplysninger om civile tab. Sådan sagde en talsmand,Farhan Haq, for generalsekretær António Guterres i denne uge, efter at FN har nedskrevet sine estimater af antallet af dræbte kvinder og børn i Gaza dramatisk.  Men at FN ukritisk har taget Hamas’ oplysninger om civile tab for gode varer, er ikke det værste, man kan sige om FN i denne tid. Krigen i Gaza har om noget udstillet organisationens svækkede relevans. Værst er det for FN, at organisationen er milevidt fra de løbende forhandlinger om våbenhvile mellem parterne. I stedet er det Egypten, Qatar og USA, der løbende faciliterer dialogen. FN har spillet sig selv helt uden for indflydelse. Der var ellers meget pomp, da FNs i teorien så magtfulde sikkerhedsråd25. marts enedesom en resolution med konkrete krav om våbenhvile og til krigens parter.  The Security Council just approved a long-awaited resolution on Gaza, demanding an immediate ceasefire, and the immediate and unconditional release of all hostages.This resolution must be implemented. Failure would be unforgivable. Resolution krævede en omgående våbenhvile i Gaza under ramadanen og en lige så omgående udlevering fra Hamas side af alle gidsler uden modkrav. Parterne lignede dog på dagen ikke nogen, der umiddelbart havde tænkt sig at adlyde. Israels ambassadør havde etrasende indlæg, under hvilket han kaldte fraværet af en fordømmelse af Hamas en skandale.  Den palæstinensiske repræsentant bød våbenhvilen velkommen ogsagde, at det der med gidslernevar man da villig til at forhandle videre om. Det der med »uden modkrav« blev der sprunget let og elegant hen over.  Det er sjældent, man som Sikkerhedsrådet den dag i marts måned får mulighed for at udstille sin potens og impotens fuldstændig simultant. Følgende har det dog været impotensen, der har fået overtaget, da krigens parter simpelthen har ignoreret tilstedeværelsen af resolutionen. FN er selvfølgelig alle dage blevet anklaget for at have svigtet sit ansvar overfor palæstinenserne ved etableringen af Israel i 1948, for at svigte Israel ved at lade mellemøstkonflikten fylde uproportionalt meget i organisationens vedtagelser og arbejde. Men forløbet viser, hvor dramatisk FN som institution efter det første trekvarte århundrede har formået at formindske sin egen relevans som konfliktmægler i verden. Historien om FN anno 2024 er historien om manglende lederegenskaber, om politisk ufremkommelighed, ressourceknaphed, administrativ træghed og om en stribe direkte fiaskoer og nogle succeser, såsom årtusindemålsætningerne og Parisaftalen, vedtaget på COP 21-klimakonferencen i Paris i december måned. Et er, at generalsekretær Guterres mangler karisma og gennemslagskraft, og at valget af ham fortsat er ganske uforståeligt, noget andet er, at organisationen ikke har været i stand til at bevare »den internationale fred og sikkerhed«, som mandatet ellers lyder. Beslutningsdygtigheden og implementeringskraften er organisationens svageste punkt, illustreret i FNs magtesløshed i relation til invasionen af Irak og til konflikterne i Kashmir, Somalia, Sydsudan, Yemen og Syrien, og i relation til at stoppe etnisk udrensning og folkemord i Cambodja (1975-1979), Rwanda (1994), Srebrenica (1995), Darfur (fra 2003 og frem), og Myanmars udrensning af rohingyaerne (2017). FNs fredsbevarende missioner i blandt andet DRC og i Sri Lanka har ikke været specielt effektive, og der har været voldsomme problemer med seksuelle overgreb imod børn og stigning i prostitution i forbindelse med fredsbevarende missioner under FN-flag. Det såkaldte Olie-for-mad-program (Oil-for-Food Programme), etableret i 1995 for at sørge for, at Irak kunne få mad og medicin trods økonomiske sanktioner imod landet, var ramt af omfattende korruption. FN er reduceret til dataindsamling, om end fejlbarlig, som krigens tåge illustrerer, samt samlende processer omkring gode formål, såsom de aktuelle bæredygtighedsmål og klimakonferencerne. Og til at opføre sig i påfaldende grad som en gennemsnitlig ngo med sine følelsesbårne appeller, under hvilke der gemmer sig lige dele kyniske fundraisingmotiver og generel afmagt. FN-samarbejdet blev skabt i 1945 i ruinerne efter Anden Verdenskrig for at undgå, at noget tilsvarende skete igen. De 51 stiftende medlemmer håbede, at organisationen ville være mere effektiv end forgængeren, Folkeforbundet. Men det virker som om, at det netop er Folkeforbundet, der er pejlemærket for FNs ledelse, der bør spørge sig selv, om de virkelig ikke kan sætte ambitionsniveauet højere? Anne Sofie Allarp er Berlingskes kronikredaktør ",
        "metadata": {
            "source": "https://www.berlingske.dk/kommentatorer/anne-sofie-allarp-fn-bliver-mere-og-mere-ligegyldig-det-er-en-pinsel",
            "image_url": "https://berlingske.bmcdn.dk/media/cache/resolve/image_x_large_vertical/image/179/1794861/24703314-allarp.jpg",
            "publication_time": "Onsdag d. 15. maj 2024, kl. 09.44",
            "author": "Anne Sofie Allarp",
            "related_links": [],
            "attachments": []
        }
    }
}