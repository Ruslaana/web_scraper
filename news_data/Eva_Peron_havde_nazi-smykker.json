{
    "version": "1.0",
    "document": {
        "id": "https://www_berlingske_dk/internationalt/eva-peron-havde-nazi-smykker",
        "title": "Eva Peron havde nazi-smykker",
        "content": "En brasiliansk historiebog har vakt røre i Latinamerika. Den er skrevet af jounalisterne  Leandro Narloch and Duda Teixeira og de påstår ikke, at der en videnskabelig forskning. Til gengæld fremhæver de, at bogen fortæller de undertrykte historier, som alle har kendt til, men som ikke måtte fortælles. De to journalister fortæller i deres \"Guide til den politisk ukorrekte historie om Latinamerika\", at Latinamerikas store befrier Simon Bolivar, der løsrev Latinamerika fra spansk styre, var hunderæd for at sorte og indianere ville tage magten. God gammeldags racisme. De skriver også, at  Salvador Allende, der var 1970ernes store helteskikkelse og marxistiske bannerfører i Latinamerika, havde planer om at indføre nazi-inspireret tvangssterilisation. Deres politisk ukorrekte historier omfatter ikke mindst Argentinas kontroversielle præsidenthustru Eva Peron, der var gift med landets præsident Juan Peron. Hun er stadig en national helt og kendt i hele verden efter musical og film er blevet lavet om hendes liv. Bogen hævder, og det er der videnskabelig dokumentation for, at Peron hjalp nazister med at flygte til Argentina, hvor Adolf Eichmann og bl.a. Josef Mengele fandt et fristed. Det nye i bogen er, at den påstår, at Eva Peron blandt sine smykker havde adskillige, der stammede fra jødiske kvinder, der var endt i kz-lejre.",
        "metadata": {
            "source": "https://www.berlingske.dk/internationalt/eva-peron-havde-nazi-smykker",
            "image_url": "https://berlingske.bmcdn.dk/media/cache/resolve/image_x_large/image/71/716366/4477985-eva-peron.jpg",
            "publication_time": "Onsdag d. 07. september 2011, kl. 08.59",
            "author": "Bent Blüdnikow",
            "related_links": [],
            "attachments": []
        }
    }
}