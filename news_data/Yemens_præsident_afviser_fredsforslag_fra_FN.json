{
    "version": "1.0",
    "document": {
        "id": "https://www_berlingske_dk/internationalt/yemens-praesident-afviser-fredsforslag-fra-fn",
        "title": "Yemens præsident afviser fredsforslag fra FN",
        "content": "Aden. Yemens præsident, Abd-Rabbu Mansour Hadi, vil ikke acceptere et fredsforslag stillet af FN. Forslaget er stillet af FN's udsending Ismail Ould Cheikh. Det har ikke været fremme i offentligheden, hvad forslaget præcist indeholder. Men ifølge en kilde tæt på præsidenten er et magtskifte i landet en del af det. For halvanden uge siden trådte en 72 timer lang våbenhvile i kraft i Yemen, der har været ramt af borgerkrig i flere år. Præsident Abd-Rabbu Mansour Hadis blev tvunget på flugt, da houthi-oprørere overtog dele af landet. Houthierne støttes blandt andet af den tidligere præsident Ali Abdullah Saleh og hans styrker. I foråret 2015 gik nabolandet Saudi-Arabien ind i Yemen for at støtte præsident Hadi og hans regering. Næsten 7000 har mistet livet i konflikten, og næsten halvdelen af alle børn i landet lider af underernæring. /ritzau/AFP",
        "metadata": {
            "source": "https://www.berlingske.dk/internationalt/yemens-praesident-afviser-fredsforslag-fra-fn",
            "image_url": "https://berlingske.bmcdn.dk/media/cache/resolve/image_x_large/image/13/136537/15260456-sudan-yemen.jpg",
            "publication_time": "Lørdag d. 29. oktober 2016, kl. 15.00",
            "author": null,
            "related_links": [],
            "attachments": []
        }
    }
}