{
    "version": "1.0",
    "document": {
        "id": "https://www_berlingske_dk/internationalt/de-gav-soennen-en-pistol-i-gave-og-saa-gik-det-galt-nu-er-begge",
        "title": "De gav sønnen en pistol i gave, og så gik det galt. Nu er begge forældre kendt skyldige i uagtsomt manddrab",
        "content": "Først var det sønnen, Ethan. Så var det moren, Jennifer. Og nu er turen så kommet til James, der er faren i familien Crumbley. Alle tre er nu kendt skyldige i henholdsvis manddrab og uagtsomt manddrab. Særligt dommene for uagtsomt manddrab, som begge forældre har modtaget, har vakt opsigt og overskrifter i og uden for USA.The Guardiankalder det blandt andet en »banebrydende dom«. Forældrenes domme rejser en alvorlig debat om forældreansvar. Der er nemlig ingen tvivl om, hvem der begik det skoleskyderi, der i 2021 kostede fire elever livet på den lokale high school i byen Oxford, Michigan: Det gjorde den gang 15-årige Ethan Crumbley. Men våbnet han benyttede, havde han fået af sine forældre, Jennifer og James Crumbley nogle få dage før. Som en tidlig julegave. De er nu begge dømt for medansvar for sønnens handlinger, da de ifølge retten også overså faresignalerne fra sønnen, skriverThe Washington Post. Om morgenen inden skoleskyderiet var skolens medarbejdere blevet bekymrede over en særlig tegning, som den 15-årige Ethan Crumbley havde tegnet. Den forestillede en pistol, skud og en såret mand ved siden af ordene »blod overalt« og »tankerne vil ikke stoppe. Hjælp mig«.Fold sammenLæs mereFoto: Oakland County Sheriff's Office/Reuters/Ritzau Scanpix. Jennifer Crumbley blev allerede dømt skyldig i februar, mens retten først nu har skullet tage stilling til skyldspørgsmålet i James Crumbleys tilfælde. Dommene mod forældrene kan potentielt øge udsigten til, at forældre til fremtidige skoleskydere også kan blive dømt. Crumbley-parret er de første forældre til en skoleskyder, der bliver retsforfulgt for sådan kriminalitet. Under retssagen mod James Crumbleys pegede anklagemyndigheden på, at forældrene ikke havde sikret sig, at sønnens pistol blev opbevaret sikkert i hjemmet. »James Crumbley er ikke tiltalt for, hvad hans søn gjorde. James Crumbley er tiltalt for det, han gjorde, og for det, han ikke gjorde,« sagde anklager Karen McDonald ifølge The Guardian i retten. På dagen for skyderiet var forældrene blevet kaldt til samtale på skolen, der udtrykte bekymring for Ethans mentale sundhed. Han havde blandt andet tegnet en tegning med en pistol og en såret mand ved siden af ordene »blod overalt«, og »tankerne vil ikke stoppe. Hjælp mig«. Trods skolens bekymring afviste forældrene at tage sønnen med hjem. Forældre fortalte heller ikke, at Ethan få dage tidligere havde fået en 9-millimeter-pistol. Hans rygsæk blev aldrig tjekket, før forældrene forlod skolen, og det skulle vise sig at være en afgørende fejl. Kun få timer senere trak Ethan pistolen fra sin taske og skød og dræbte fire elever på skolen. Flere andre blev såret. Det var i anklagernes øjne en skærpende omstændighed, at forældrene til Ethan var flygtet fra myndighederne ved at forlade deres hjem kort efter skyderiet. Parret blev anholdt i Detroit dagen efter.Fold sammenLæs mereFoto: Rebecca Cook/Reuters/Ritzau Scanpix. Få dage inden skoleskyderiet havde Jennifer Crumbley haft sin søn med på skydebanen for at afprøve pistolen. I sigtelsen mod Jennifer Crumbley lød det, at forældrene »ignorerede voldelige faresignaler« og lod sønnen have adgang til våben, selvom han var tydeligt nedtrykt. James Crumbley forklarede i retten, at han ikke vidste, at sønnen vidste, hvor pistolen blev opbevaret i hjemmet. Han forklarede også, at skolen virkede mere bekymret for, hvad Ethan kunne gøre mod sig selv – ikke mod andre. Efter dommen mod James Crumbley udtalte anklager Karen McDonald, at hun håber, den vil »tjene som et eksempel på vigtigheden af ​​at holde dem, der muliggør vold med våben, ansvarlige«. Ifølge undersøgelser foretaget af den amerikanske regering, så har omkring 75 procent af skoleskydere fået adgang til det eller de våben, de brugte til skyderiet, derhjemme. Dommene mod Crumbley-parret har vakt opsigt i hele USA, hvor spørgsmålet om forældreansvar i forbindelse med vold med skydevåben er meget aktuelt. De seneste måneder er flere forældre blevet kendt skyldige ihensynsløs adfærdogomsorgssvigt, men domme for uagtsomt manddrab er det mest vidtgående eksempel på afgørelser mod forældre. Retssagerne mod forældrene har haft stor mediebevågenhed, da de er de første af sin slags. USA har som bekendt et stort problem med skoleskyderier. Blandt andet på grund af landets liberale våbenlov.Fold sammenLæs mereFoto: Bill Pugliano/AFP/Ritzau Scanpix. Der hersker uenighed blandt amerikanske juraprofessorer om, hvorvidt sagen vil skabe en helt ny præcedens for det juridiske efterspil af skoleskyderier. Men flere er enige om, at sagen vil give anklagere over hele USA mere blod på tanden i forhold til at komme efter forældrenes ansvar i sagerne. »Kunne flere anklagere rejse sigtelser opmuntret af denne type afgørelse og dom? Sikkert,« sagde juraprofessor Eve Brensike Primus fra University of Michigan tilThe New York Times. Ethan Crumbley afsoner en livstidsdom. Der er endnu ikke taget stilling til forældrenes straf, men de risikerer begge op mod 60 års fængsel.",
        "metadata": {
            "source": "https://www.berlingske.dk/internationalt/de-gav-soennen-en-pistol-i-gave-og-saa-gik-det-galt-nu-er-begge",
            "image_url": "https://berlingske.bmcdn.dk/media/cache/resolve/image_x_large/image/177/1774991/24660380-hele-familien-crumbley-blev-anholdt-kort-efter-sn.jpg",
            "publication_time": "Fredag d. 15. marts 2024, kl. 16.46",
            "author": "Kalinka Aaman Agger",
            "related_links": [],
            "attachments": []
        }
    }
}