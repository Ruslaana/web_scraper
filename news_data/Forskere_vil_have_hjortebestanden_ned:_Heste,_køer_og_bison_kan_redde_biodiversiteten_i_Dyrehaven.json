{
    "version": "1.0",
    "document": {
        "id": "https://www_berlingske_dk/kronikker/forskere-vil-have-hjortebestanden-ned-heste-koeer-og-bison-kan-redde",
        "title": "Forskere vil have hjortebestanden ned: Heste, køer og bison kan redde biodiversiteten i Dyrehaven",
        "content": "Jægersborg Dyrehave rummer et ikonisk landskab med græssende hjorte, bredkronede ege og Eremitageslottet i midten. Men Jægersborg Dyrehave er også et beskyttet naturområde med biodiversitetsværdier af international karat. Den nuværende forvaltning med massiv fodring af en alt for stor bestand af dådyr og krondyr udgør en trussel mod disse værdier. Derfor bør Naturstyrelsen, som forvalter arealet på vegne af os alle sammen, reducere hjortebestanden kraftigt, ophøre med fordring og supplere hjortene med større pattedyr som hest og kvæg. De nuværende biodiversitetsværdier knytter sig især til de gamle bredkronede træer og dødt ved, til græsland og solbeskinnede vandhuller, der ofte tørrer ud om sommeren. En lang række sjældne og truede arter af planter, dyr og svampe er knyttet til disse levesteder, og har levet i Dyrehaven siden før området blev udlagt til kongelig jagtmark i slutningen af 1600-tallet. Kong Christian 10. til hest i Dyrehaven i forbindelse med årets Hubertusjagt. Til højre ses Eremitageslottet. Billedet er fra november 1930.Fold sammenLæs mereFoto: Ritzau Scanpix. En søgning på den nationale artsportalArter.dkviser, at der er kendtmere end 300 rødlistede arterfra Dyrehaven, et tal der næppe overgås i andre naturområder i Danmark. Det var dog ikke udpegningen til kongeligt jagtrevir som skabte disse værdier, men områdets status som dyrehave og lystskov har medført at de blev bevaret. Udpegningen til dyrehave betød nemlig, at området blev friholdt for industrialiseret landbrug og effektivt skovbrug, som ellers har decimeret vild natur i Danmark til så godt som ingenting siden 1800-tallet. Som ekstra gevinst blev den økologisk vigtige kobling mellem skov, lysåben natur og græssende dyr opretholdt, mens den i det øvrige danske landskab blev fjernet med Fredskovsforordningen af 1805. Jægersborg Dyrehave er udpeget som Natura 2000-område på grund af de høje biodiversitetsværdier. Den status forpligter. Men den nuværende forvaltning med voldsom fodring og et meget højt og ensidigt græsningstryk fra hjorte udgør en væsentlig trussel mod disse værdier. »Omkring selve foderpladserne er det i det tidlige forår omtrent som at færdes på en åben mødding, med et opkørt søle og en sødlig stank af hjortegylle, ensilage og rådne roer. De negative effekter på biodiversiteten i disse områder er indlysende,« skriver kronikørerne.Fold sammenLæs mereFoto: Morten Germund/Ritzau Scanpix. I teorien kan det danske samfund beslutte, at andre hensyn er vigtigere end biodiversiteten i området, men så må man være ærlig og fjerne områdets beskyttelsesstatus. I praksis vil det dog være meget vanskeligt at overbevise vores EU-partnere om, at det er en god idé at nedprioritere naturbeskyttelsen i Dyrehaven, da Danmark i forvejen er det EU-land med den suverænt laveste andel af sit areal udpeget til unionens fælles Natura 2000-netværk af beskyttede naturområder. I stedet bør forvaltningen af Dyrehaven ændres, så den ikke udgør en trussel mod de naturværdier, som udpegningen har til formål at sikre. Omkring selve foderpladserne er det i det tidlige forår omtrent som at færdes på en åben mødding, med et opkørt søle og en sødlig stank af hjortegylle, ensilage og rådne roer. De negative effekter på biodiversiteten i disse områder er indlysende. Tilskudsfodringen har dog negative effekter på biodiversiteten i hele Dyrehaven, og disse effekter er langt mere alvorlige end den helt lokale påvirkning ved foderpladserne: »Mange københavnere forbinder nok Dyrehaven med store flokke af dådyr og kronhjorte og vil måske tænke, at kvæg og heste vil være et brud med en lang tradition. Sandheden er dog, at forvaltningen af Dyrehaven har skiftet meget gennem tiderne,« skriver Hans Henrik Bruun og Jacob Heilmann-Clausen. På kort sigt er græslandets planter, svampe og insekter ved at forsvinde på grund af den tiltagende næringsberigelse. Dennationalt truede art Jensens vokshat, som er beskrevet videnskabeligt fra Dyrehaven er for eksempel ikke set i området siden 1998. Arten regnes somsårbar på den globale rødliste, på linje med mere ikoniske arter som sneleopard. På lidt længere sigt vil de maleriske landskaber med krogede og bredkronede ege- og bøgetræer og blomstrende tjørnebuske blive erstattet af nøje planlagte bestande af forstligt opelskede ranke træer. Dette vil ikke blot være et stort æstetisk tab, men vil sandsynligvis også være et problem for de enestående svampe og insekter knyttet til gamle træer, som er vokset op under naturligt lysåbne forhold i et græslandskab. Indtil for nylig var en betydelig del af Eremitagesletten inddraget til foderdyrkning med pløjning, gødskning og såning af afgrøder. Dyrkningen af foder var selvsagt meget svært forenelig med områdets status som Natura 2000-område. Det er et fremskridt at foderdyrkningen nu er indstillet til at ophøre. Næste logiske skridt er at stoppe fodringen med roer og korn udefra eller at reducere den til et minimum. I den forbindelse bør hjortebestanden også reduceres, men samtidig suppleres med store planteædere som hest, okse og eventuelt bison. Det vil sige dyr, der har brede muler og som kan grovæder sig igennem de udbredte tæpper af stride græsser, som den ensidige hjortengræsning har skabt. Nogen vil måske indvende, at hjortegræsning er mere »naturlig« end heste- eller kvæggræsning. Men det er ikke rigtigt. Eremitageslottet i Dyrehaven 1950.Fold sammenLæs mereFoto: Mogens Amsnæs/Ritzau Scanpix. Store planteædere som bison, hest og okse er naturlige dele af faunaen i vores del af verden. Ensidig hjortegræsning derimod er ikke noget de vilde arter af planter, dyr og svampe har kendt til i evolutionær tid, eller i historisk tid for den sags skyld. Det er naturligvis afgørende, at heste og kvæg går på arealet hele året, ikke tilskudsfodres og at bestandenes størrelse passer til arealets fødeudbud. Mange københavnere forbinder nok Dyrehaven med store flokke af dådyr og kronhjorte og vil måske tænke, at kvæg og heste vil være et brud med en lang tradition. Sandheden er dog, at forvaltningen af Dyrehaven har skiftet meget gennem tiderne. Op til begyndelsen af 1900-tallet varheste og kvæg således en del af de græssende dyreflokke i Dyrehaven. Siden er der skruet voldsomt op for størrelsen af hjortebestanden og man er begyndt at fodre massivt. Selvom der ikke drives jagt i noget større omfang, så skydes der hvert år mange hundrede dyr, som mestendels afsættes på det frie marked. På samme vis samles de mange hundrede kastestænger (gevirer, som kastes en gang om året) og sælges. Landbrugsmæssig styring og tankegang er kommet i højsædet, fremfor plads til at naturen kan udfolde sig frit. I april er der sketen udvidelse af Jægersborg Dyrehavemed en fjerdedel, idet det omgivende hegn er udvidet med 225 ha af Jægersborg Hegn. Det er helt oplagt at udnytte denne situation til en revision af driften i Jægersborg Dyrehave, så landbrugsproduktion i forklædning bliver erstattet med noget, der svarer til områdets juridiske beskyttelsesstatus og som faktisk varetager – ikke som nu modvirker – de enestående naturværdier, som vi har arvet fra fortiden. Hans Henrik Bruun er professor, og Jacob Heilmann-Clausen er lektor, begge ved Københavns Universitet ",
        "metadata": {
            "source": "https://www.berlingske.dk/kronikker/forskere-vil-have-hjortebestanden-ned-heste-koeer-og-bison-kan-redde",
            "image_url": "https://berlingske.bmcdn.dk/media/cache/resolve/image_x_large_vertical/image/178/1785273/24682152-op-til-begyndelsen-af-1900-tallet-var-heste-og-kv.jpg",
            "publication_time": "Lørdag d. 20. april 2024, kl. 20.02",
            "author": null,
            "related_links": [],
            "attachments": []
        }
    }
}