{
    "version": "1.0",
    "document": {
        "id": "https://www_berlingske_dk/internationalt/fyret-cnn-vaert-hvorfor-er-det-altid-mig",
        "title": "Fyret CNN-vært: Hvorfor er det altid mig?",
        "content": "Den nyligt fyrede CNN-vært Rick Sanchez undskylder nu offentligt for sine antisemitiske udtalelser over for den populære vært for The Daily Show, Jon Stewart: - Min datter spillede en softballkamp den dag,som jeg virkelig gerne ville se, og jeg var meget utålmodig. Jeg sagde nogle ting, som jeg ikke burde have sagt. Ikke alene var de forkerte, men også ubehøvlede, forklarer Rick Sanchez, som nu undskylder sin opførsel, men føler, at han bliver bliver udstillet meget i The Daily Show. - Hvorfor er det altid mig? siger Rick Sanchez til ABC og henviser til de mange jokes, som Jon Stewart laver på hans bekostning i The Daily Show. Netop denne hetz var angiveligt skyld i, at Sanchez kammede over, og kom til at sige ting, som kostede ham jobbet. Han kaldte Jon Stewart, der er fra en jødisk familie, for snæversynet og antydede samtidig, at tv-branchen styres af jøder.Læs hvad han sagde:CNN-vært fyret for kritik af Jon Stewart Han lægger dog ikke skjul på, at han selv bærer skylden:- Jeg forsøger ikke at undskylde mine handlinger. Det var mig, som begik en brøler, og jeg håber at jeg engang i fremtiden igen kan arbejde for CNN, siger Rick Sanchez til ABC. Sådan fremstiller CNN selv værtens exit:",
        "metadata": {
            "source": "https://www.berlingske.dk/internationalt/fyret-cnn-vaert-hvorfor-er-det-altid-mig",
            "image_url": "https://berlingske.bmcdn.dk/media/cache/resolve/image_x_large/image/33/338058/3162289-rick-sanchez.jpg",
            "publication_time": "Søndag d. 10. oktober 2010, kl. 15.44",
            "author": "Michael Friislund",
            "related_links": [],
            "attachments": []
        }
    }
}