{
    "version": "1.0",
    "document": {
        "id": "https://www_berlingske_dk/indland/massiv-koe-paa-e45-efter-ulykke-en-person-omkommet",
        "title": "Massiv kø på E45 efter ulykke – en person omkommet",
        "content": "Motorvej E45 blev torsdag eftermiddag omkring klokken 17 spærret i begge retninger ved afkørsel 49, Genvejen, da en lastbil er kørt gennem et autoværn. En person er død ved ulykken, skriver Østjyllands Politi på det sociale medie Twitter. »Vi er begyndt at sende biler, som holdt i kø i sydgående retning, igennem autoværnet, så de kan komme op til Aarhus V-krydset. Der vil derfor være spærret periodisk i nordgående retning.« »Derudover kan vi oplyse, at der er 1 person afgået ved døden i uheldet. Pårørende er underrettet,« lyder det i et tweet. Trafikken på motorvejen vil periodisk være lukket i begge retninger, da man forsøger at afvikle trafikken og få sluset de biler væk, der har været fanget efter uheldet. Det fortæller Vejdirektoratets Trafikcenter. Tidligere lød det, at ét spor i nordgående retning var åbnet, men det er altså lukket, sådan at biler i sydgående retning kan komme væk. »Status E45, nordgående: Nordgående spor åbnes for trafik kl. 18:20 til 18:40.« »Derefter spærres nordgående retning igen, for at lede trafikken fra sydgående retning væk fra uheldsstedet,« skriver Vejdirektoratet på det sociale medie Twitter.  Vi er i øjeblikket til stede ved et færdselsuheld på E45 lige nord for Genvejen (afkørsel 49). Lige pt. er der spærret i begge retninger, idet en lastbil er kørt igennem autoværnet.Vi opdaterer her, når vi ved noget mere, men for nuværende har vi ikke yderligere oplysninger. Oprydningen efter ulykken forventes at være færdigt i løbet af aftenen. Ifølge Vejdirektoratets trafikinformation skal man forvente massiv kødannelse i begge retninger /ritzau/",
        "metadata": {
            "source": "https://www.berlingske.dk/indland/massiv-koe-paa-e45-efter-ulykke-en-person-omkommet",
            "image_url": "https://berlingske.bmcdn.dk/media/cache/resolve/image_x_large/image/165/1652130/24361351-.jpg",
            "publication_time": "Torsdag d. 02. marts 2023, kl. 17.23",
            "author": null,
            "related_links": [],
            "attachments": []
        }
    }
}