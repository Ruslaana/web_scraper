{
    "version": "1.0",
    "document": {
        "id": "https://www_berlingske_dk/eksistens/88-aarige-lotte-tegner-freddie-skaenker-ikke-sin-alder-en-tanke-hvad-kan",
        "title": "88-årige Lotte Tegner Freddie skænker ikke sin alder en tanke: »Hvad kan jeg bruge det til? Intet«",
        "content": "Det er sjældent, hun modtager post. Oftest ligger der kun dagens avis, men den morgen, da hun for to år siden gik ud for at tømme sin postkasse hjemme i Rungsted, lå der også en hvid kuvert med afsenderen: Ambassade de France au Danemark. Hun kan stadig i dag blive rørt og mærke varmen blusse indeni. Kort forinden var Lotte Tegner Freddie fyldt 86 år. Og selvom hun i dag kan lægge endnu et par år til, fylder en alder som 88-årig stadig ikke noget i hendes bevidsthed. Overhovedet. »Jeg lever mit liv, præcis som jeg altid har gjort, og skænker ikke min alder en tanke. Hvad kan jeg bruge det til? Intet,« siger Lotte Tegner Freddie. For modeskribenten, forfatteren og livsstilsjournalisten var den franske fortjenstorden kulminationen på en over 60 år lang karriere. Hun har designet en »Love-shirt«, hvor overskuddet går til bevarelse af bierne i Danmark.Fold sammenLæs mereFoto: Thomas Lekfeldt. »Jeg ved, jeg er privilegeret og nok også ret heldig,for jeg fejler ingenting. Intet. Jeg har ikke ondt nogen steder, og jeg dyrker ingen motion ud over at slå græs i min have og luge ukrudt.« Den eneste begrænsning, hun er stødt på de seneste par år, er, at hun er holdt op med at cykle. »Folk kører alt for vildt på cykelstierne.« For modeskribenten, forfatteren og livsstilsjournalisten var den franske fortjenstorden kulminationen på en over 60 år lang karriere. Hun var blevet tildeltLégion d'honneurfor sin udbredelse af fransk mode, kunst og kultur i Danmark gennem en årrække. »Mode er et spejl, et produkt af de tendenser, der hersker i et samfund, og samtidig en indikation af, hvad man kan forvente, der kommer til at ske fremover,« forklarer hun. »Det var for en ekstraordinær indsats, at jeg modtog den franske orden, og det betød rigtig meget for mig.« Nu er hun ridder af den franske Æreslegionen. Den fornemste pris i Frankrig, som ud over en underskrift fra Emmanuel Macron, den franske præsident, blev fulgt op med en større reception for venner, familie og professionelle relationer på ambassaden i København. Nogen ekstraordinær indsats, når det gælder regelmæssigmotion og fysisk træninggennem et langt liv, har der ikke ligefrem været tale om. Hun har heller aldrig spist specielt sundt. Så det er ikke her, en forklaring på det gode helbred skal findes, mener hun Til gengæld har hun altid prioriteret at være sammen med andre mennesker, møde nye og få masser af oplevelser. »Livet skal bruges og udnyttes maksimalt. Det er min grundholdning og har været det så længe, jeg husker. Jeg får min energi af at få nye oplevelser og af at være sammen med andre.« Inden længe skal Lotte Tegner Freddie i gang med nye optagelser til »Verdensdamerne« med Helsinki, Wien, Lissabon og Istanbul som de fire nye destinationer.Fold sammenLæs mereFoto: Thomas Lekfeldt. Og oplevelser er der masser af. Også oplevelser, som skal formidles videre. Senest har man på DR2 kunnet følge med i en række tv-programmer, »Verdensdamerne«, hvorLotte Tegner Freddie har rejste rundt i Europasammen med kunstkritikeren Bente Scavenius og journalisten og forfatteren Merete A. Baird for at vise noget af al den kunst og kultur, som findes i de europæiske storbyer. Inden længe skal hun i gang med nye optagelser til »Verdensdamerne« med Helsinki, Wien, Lissabon og Istanbul som de fire nye destinationer. Tid kunne hun godt bruge noget mere af, erkender hun. Meget mere tid, for arbejdet med at bestyre sin Instagram-profil med over 10.000 følgere er blevet mere og mere tidskrævende. »Instagram skal virkelig passes, for jo flere følgere man får, jo flere er man også nødt til at svare, selvom det ikke er alle, jeg når. Jeg synes, det er almindelig god opførsel, og derfor ligger det mig meget på sinde at svare, når folk henvender sig og enten spørger om noget eller kommenterer et opslag, jeg har skrevet.« Det er på Instagram, at Lotte Tegner Freddie skriver mindre reportager, kommenterer, vurderer og deler nyheder fra nogle af de mange arrangementer, hun deltager i hver uge. Hvad enten det er fra internationale designfestivaler, åbninger af nye hoteller i København, modeshow og efterfølgende fester, eller fra receptioner, senest i anledning af smykkedesigneren Ole Lynggaards 60-års jubilæum for 750 inviterede med middag i Øksnehallen. Næsten hver eneste dag har Lotte Tegner Freddie aftaler med nogen om noget. I aften med sine to gode venner Ole og Michael, som harinviteret hende i Operaen. Ude i garagen har hun sin lille røde Citroën parkeret. Den skal bakkes ud af den noget smalle garage, og det er i den, hun kører til Charlottenlund, hvor Michael og Ole bor. Herfra skal de følges ad til Holmen. »Når jeg bliver inviteret, synes jeg, at jeg skylder mine værter at se ordentlig ud. Derfor er det heller aldrig tilfældigt, hvad jeg tager på af tøj. Jeg ved ikke, hvad det bliver endnu, når jeg skal i Operaen, men jeg ved, at jeg gør mig i stand og tager ekstra pænt tøj på til ære for mine værter, for de mennesker, som skal optræde for mig, og for det publikum, der er i Operaen. Tid kunne Lotte Tegner Freddie godt bruge noget mere af. Meget mere tid, for når man bestyrer en Instagram-profil med over 10.000 følgere, bliver det mere og mere tidskrævende.Fold sammenLæs mereFoto: Thomas Lekfeldt. Det er på ingen måde noget, jeg gør for at fremhæve mig selv eller for at tiltrække mig andres opmærksomhed, det vil jeg gerne understrege. Nogle vil måske kalde det for en lidt gammeldags værdi, men jeg synes ikke, det har noget med gammeldags at gøre. Det har noget at gøre med at være kultiveret og vise andre en respekt. Det kan jeg også godt lide, at andre viser mig.« Og det er ikke kun i aften, Lotte Tegner Freddie skal ud. Hun var også ude i går aftes, hvor hun deltog i et arrangement om Karen Blixen på Rungstedlund med haven som et tema sammen medskuespilleren Ghita Nørby, stylisten Uffe Buchard og haveeksperten Signe Wenneberg. Endnu har Lotte Tegner Freddie ikke nået at få lagt billeder og tekst fra arrangementet ud på Instagram, men det skal gøres, og hvis hun ikke når det i dag, inden hun skal i Operaen, må det blive i morgen. For detskalgøres. Så er der stakken af bøger, der ligger på bordet ved siden af sofaen, primært kvindelige forfattere med Merete Pryds Helle, Kirsten Thorup, J.K. Rowling og en enkelt herre, som hun er særlig vild med: Winston Churchill. »Jeg bliver ved at købe bøger, derimod køber jeg ikke ret meget tøj, fordi jeg gemmer så meget af det, jeg tidligere har købt. Noget af det er over 40 år gammelt. Ellers bruger jeg mine penge på blomster, vin og mad, for jeg har mange gæster, især om sommeren.« »Jeg bliver ved at købe bøger, derimod køber jeg ikke ret meget tøj, fordi jeg gemmer så meget af det, jeg tidligere har købt. Noget af det er over 40 år gammelt.«Fold sammenLæs mereFoto: Thomas Lekfeldt. Lotte Freddie har også sine bridgevenner. Og sine frokost- og middagsgæster. Og sin familie. Og sit hus, som skal holdes. »Jeg elsker mit hus og kunne ikke drømme om at flytte, selvom nogle har foreslået mig at rykke ind i en lejlighed. Jeg gør det ikke. Noget af det, jeg holder allermest af overhovedet, er at invitere gæster ud på min terrasse. Når vi sidder dér sammen mellem flittiglise, der bugner i alle retninger, og vi har nogle gode samtaler, er det lykken for mig. Jeg elsker at dække et smukt bord, tilberede og rette maden an og servere noget af det, jeg ved, at lige præcis de gæster kan lide og vil blive glade for.« Det er sket, at hun er blevet spurgt: Hvordan? Altså hvordan man som 88-årig kan holde til det liv, hun lever? Svaret er, siger hun, at hun ikke tænker over det. Men bare gør det, hun altid har gjort. I foråret var hun til konfirmationhos to af sine børnebørn. Hun holdt en tale for dem, og til dem begge sagde hun det samme, som hun havde sagt til deres forældre, dengang de blev konfirmeret: »I skal være flittige, I skal gøre det bedste, I kan, og I skal ikke finde jer i noget.« »Livet skal bruges og udnyttes maksimalt. Det er min grundholdning og har været det så længe, jeg husker. Jeg får min energi af at få nye oplevelser og af at være sammen med andre.«Fold sammenLæs mereFoto: Thomas Lekfeldt. Selvom tanker om døden ikke fylder noget overhovedet, har Lotte Freddie alligevel et håb, når det engang kommer dertil: »Det eneste, jeg tænker i den retning, er, at jeg håber, jeg ikke bliver syg og skal ligge mine børn til last. Det ville jeg synes var helt forfærdeligt. Jeg håber, at det siger bang – og så er jeg død. Det er selvfølgelig meget at forlange og at ønske, men indtil videre: Jeg har været heldig og har et fantastisk helbred, så mon ikke heldet fortsætter lidt endnu.« FAKTAOm Lotte Tegner FreddieDøbt Elise Tegner Albeck.Født i februar 1935 på Frederiksberg.Tidligere model.I en årrække moderedaktør på Berlingske, Børsen og for flere andre medier.Forfatter til tre bøger, den ene en guide til Paris.Arbejder for biernes bevarelse. Har designet en »Love-shirt«. Overskuddet fra salget går til arbejdet med at bevare de truede bier.Mor til to voksne børn, en søn og en datter, og har fire børnebørn.FOLD UD Døbt Elise Tegner Albeck. Født i februar 1935 på Frederiksberg. Tidligere model. I en årrække moderedaktør på Berlingske, Børsen og for flere andre medier. Forfatter til tre bøger, den ene en guide til Paris. Arbejder for biernes bevarelse. Har designet en »Love-shirt«. Overskuddet fra salget går til arbejdet med at bevare de truede bier. Mor til to voksne børn, en søn og en datter, og har fire børnebørn. FAKTANår alder – næsten – bare er et talMød fire danskere, som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75, og journalist og forfatter Niels Barfoed, 92.FOLD UD Mød fire danskere, som nægter at bukke under for alderen og stadig er i fuld gang: Guitaristen Billy Cross, 77, modeskribent Lotte Freddie, 88, tidligere ambassadør Bent Wigotski, 75, og journalist og forfatter Niels Barfoed, 92. ",
        "metadata": {
            "source": "https://www.berlingske.dk/eksistens/88-aarige-lotte-tegner-freddie-skaenker-ikke-sin-alder-en-tanke-hvad-kan",
            "image_url": "https://berlingske.bmcdn.dk/media/cache/resolve/image_x_large/image/169/1695506/24476650-bm.jpg",
            "publication_time": "Søndag d. 16. juli 2023, kl. 11.37",
            "author": "Anne Funch",
            "related_links": [],
            "attachments": []
        }
    }
}