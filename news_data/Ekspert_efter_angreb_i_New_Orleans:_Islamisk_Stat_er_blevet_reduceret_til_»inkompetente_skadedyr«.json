{
    "version": "1.0",
    "document": {
        "id": "https://www_berlingske_dk/kommentatorer/ekspert-efter-angreb-i-new-orleans-islamisk-stat-er-blevet-reduceret",
        "title": "Ekspert efter angreb i New Orleans: Islamisk Stat er blevet reduceret til »inkompetente skadedyr«",
        "content": "Graeme Wood, forfatter til bogen »The Way of the Strangers: Encounters With the Islamic State«, mener efter terrorangrebet i New Orleans forleden, hvor en mand med et Islamisk Stat-flag kørte en bil ind i en menneskemængde og dræbte mindst 15 personer, at Islamisk Stats storhedstid er ovre. Han er ikke imponeret over Islamisk Stats formåen og betegner iThe Atlanticderes gerningsmænd som »inkompetente skadedyr«: »I 2014 betragtede Islamisk Stat sine sejre som et tegn på, at Gud bifaldt deres handlinger. Nu spekulerer jeg på, om de har lagt mærke til, at Gud tilsyneladende har begrænset deres gerningsmænds iq og om det har fattet et vink med en vognstang om, hvad dette eventuelt kunne sige om organisationens fortsatte gunst fra Gud.« Efter at have oplevet noget nær tomme offentlige transportmidler i årets første (arbejdsdage), fordi folk enten holder »indeklemt« fri resten af ugen efter en lang juleferie, eller de arbejder hjemmefra, har kommentatorHalvor Hegtunfået nok iAftenposten, hvor han påpeger, at den fleksibilitet er en luksus, langtfra alle har: »Den omfattende indeklemte fleksibilitet kan opleves uretfærdig, nok tæt på grænsen til det provokerende, for de mange mennesker, der bareskalmøde op et sted. Du kan ikke køre bus fra hjemmekontoret – eller drive et plejehjem. Arbejderne, der arbejdede, selv på de helligste juledage, blev takket i kongens og statsministerens nytårstaler. Mens vinderne af hyggeugen lagde nordlys-billeder på Instagram nytårsdag. Det var så magisk, den onsdag aften på fjeldet, og gudskelov var der ingen grund til at tage hjem fra hytten.« Den arabiske tv-station Al Jazeera har det ikke let i for tiden. Først blev adgangen til deres hjemmeside suspenderet i Israel, ligesom deres kontorer i Østjerusalem og Ramallah blev gennemrodet af israelske myndigheder, og udstyr blev konfiskeret. Nu har det Palæstinensiske Selvstyre (PA) også sat en (midlertidig) stopper for Al Jazeeras muligheder for at sende på Vestbredden, skriver medietMiddle East Eye. PA, der kontrolleres af Fatah, er nemlig utilfreds med den måde, Al Jazeera dækker situationen på Vestbredden. Ikke mindst vakte dækningen af et sammenstød mellem PAs sikkerhedsstyrker og militser i Jenin furore hos PA. Det har nu fåetFatahtil at udtale, at Al Jazeera fylder »mediebilledet med løgne, især i Palæstina, hvor kanalen tager parti med »en gruppe lovløse individer og bøller i Jenin-lejren, og forsøger at fremstille dem som helte, der modsætter sig besættelse«. ",
        "metadata": {
            "source": "https://www.berlingske.dk/kommentatorer/ekspert-efter-angreb-i-new-orleans-islamisk-stat-er-blevet-reduceret",
            "image_url": null,
            "publication_time": "Lørdag d. 04. januar 2025, kl. 13.40",
            "author": "Karl Kühlmann Selliken",
            "related_links": [],
            "attachments": []
        }
    }
}