{
    "version": "1.0",
    "document": {
        "id": "https://www_berlingske_dk/business/business-overblik-betalingskaempe-varsler-massefyring-i-danmark",
        "title": "Business-overblik: Betalingskæmpe varsler massefyring i Danmark",
        "content": "Godmorgen og velkommen til onsdag morgens hurtige Business-overblik. I dag runder vi blandt andet: Men vi begynder med nedskæringerne hos dankortejeren Nets. God læselyst, og følg med dagen igennem påBerlingske Business! Dankortejer varsler massefyring i Danmark Ejeren af dankortet, Nets, varsler massefyring i Danmark. Hård konkurrence på betalingsmarked tvinger selskabet til at skære i omkostningerne i et omfang, hvor det har været nødvendigt at orientere det regionale arbejdsmarkedsråd som krævet i loven om varsling ved »afskedigelser af større omfang«,skriver Finans. Nets, der ejes af den italienske betalingskæmpe Nexi Group, har i dag 1.200 ansatte. »Antallet af berørte stillinger vil afhænge af udfaldet af de aktuelle forhandlinger. Vi har stor forståelse for, at dette vil være udfordrende for de af vores ansatte, som bliver berørt, og vi vil gøre vores bedste for, at processen bliver så konstruktiv som mulig,« siger pressechef Søren Winge. Nye og konkurrerende betalingsløsninger presser Nets. Dankortet er dermed ikke længere danskernes foretrukne valg. Nu bruges mobilbetalinger gennem blandt andet Apple Pay. 1. Danica vil knække sygekurve med trecifret millioninvestering Stadig flere danskere bliver syge og uarbejdsdygtige. Den kurve vil pensionsselskabet Danica knække og skyder nu yderligere mindst 100 millioner kroner og ekstra ti medarbejdere ind i kampen. Pengene skal bruges til forebyggelse og flere behandlinger,skriver Finans. Danica har tidligere brugt 100 millioner kroner på at forebygge stress og psykiske lidelser. Det førte til 15 procent færre langtidssyge blandt kunder til Danica Pensions sundhedspakke. 2. Kæmpeløn til Elon Musk stoppet af dommer En dommer i den amerikanske delstat Delaware har stoppet en lønaftale på 55,8 milliarder dollar, som multimilliardæren Elon Musk i 2018 fik med elbilgiganten Tesla, som han er topchef for. Dommeren kalder lønpakken, der er en af de største i erhvervshistorien og var med til at gøre Elon Musk til verdens rigeste mand, for »fuld af fejl« og »ubegribelig«,skriver BBC. Tesla havde argumenteret for, at den høje løn skulle sikre, at Elon Musk fortsat dedikerede sin opmærksomhed på selskabet. 3. Kinesisk kæmpe speeder op i Danmark Den kinesiske elbilproducent BYD, som for nylig overhalede Tesla og blev verdens største, vil lukke flere danskere ind bag rattet. Inden for tre-fem år satser den danske importør, Nic. Christensen Gruppen, på at kunne sidde på ti procent af det danske marked for elbiler. Detskriver Børsen. I 2023 solgte BYD 465 biler i Danmark, svarende til 0,3 procent af det samlede salg af nyregistrerede biler, viser tal fra De Danske Bilimportører.   1. Kommune erkender afgørende fejl i Nordic Waste-sagen Randers kommune har hidtil nægtet at have et ansvar i den potentielle miljøskandale hos Nordic Waste. Nu indrømmer kommunaldirektøren dog, at kommunen har svigtet i forhold til manglende rapporter efter tilsynene, men han afviser, at der er begået lovbrud.Læs historien her. 2. Rigmænd og fodboldspillere tabte millioner på konkurs. Nu bliver nøglepersoner afhørt af politiet En lang række prominente investorer stod tilbage som tabere, da Amager-selskabet ACT.Global i 2020 gik konkurs med en gæld på over 500 millioner kroner. Nu er politiet for alvor gået ind i sagen.Læs historien her. Danskerne skruer ned for varmen – det forklarer stor gåde i dansk økonomi Masser af nye job uden at virksomhedernes produktion stiger. Det hænger umiddelbart ikke sammen. Men en ny analyse viser, at det kan det måske godt alligevel. Det store paradoks i dansk økonomi præger også mange andre, vestlige lande.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.10: Tak, fordi du læste med! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-betalingskaempe-varsler-massefyring-i-danmark",
            "image_url": "https://berlingske.bmcdn.dk/media/cache/resolve/image_x_large/image/175/1759690/24627479-dankortet-har-lnge-vret-under-pres-fra-andre-bet.jpg",
            "publication_time": "Onsdag d. 31. januar 2024, kl. 07.13",
            "author": "Thomas Breinstrup",
            "related_links": [],
            "attachments": []
        }
    }
}