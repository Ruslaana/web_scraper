{
    "version": "1.0",
    "document": {
        "id": "https://www_berlingske_dk/byens-bedste/anmelderen-har-sjaeldent-faaet-bedre-morgenmad-i-koebenhavn-og-det-er",
        "title": "Anmelderen har sjældent fået bedre morgenmad i København. Og det er ikke engang det bedste",
        "content": "Berlingskes Byens Bedste er et spejl af tiden og København. Byens Bedste er alt det, der gør København labert. Den ultimative weekend i København må simpelthen indeholde besøg hos udelukkende Byens Bedste-vindere fra 2024. Så selvfølgelig skal du da have det. Du kan enten springe på metroen eller cyklen, og så er der altså ikke så langt rundt mellem de forskellige steder. Vi lover du både kommer byen rundt, og at du bliver overordentlig mæt og godt tilpas. God tur.   Kickstart din weekend med pizza på Bæst.Fold sammenLæs mereFoto: Niels Ahlmann Olesen. Når klokken slår fyraften og den er fem minutter i weekend, så starter Byens Bedste weekend selvfølgelig med en rygende varm fredagspizza fraBæst på Nørrebro. Her er selv osten hjemmelavet, og alle ingredienser er økologiske. Det kan ikke blive andet end en god start. På Apéro får du Byens Bedste vin.Fold sammenLæs mereFoto: Thomas Lekfeldt. Når pizzaen er fordøjet, er det en oplagt mulighed at slutte aftenen med god vin i indre by. Påvinbaren Apéroer der tjekket og styr på det. Søren Frank har her i Berlingske kaldt det en vinbar for voksne. Men det er et sted for alle. Og man føler sig velkommen, også selvom man måske ikke lige kender forskel på Bourgogne og Pinot Noir.  Uden for de gængse københavnske turistruter ligger der en lille japansk-koreansk inspireret biks. Et Cetera er ægte godt.Fold sammenLæs mereFoto: Asger Ladefoged.  Aaarh endelig weekend. Efter en dejlig nats søvn er detmorgenmad hos Et Ceterader kalder. Her er ingen sløj røræg, vindruer og kanelsnegle der venter. Her er morgenmaden inspireret at det japanske og koreanske køkken. Her er der både chilinudler, spidskål og pandekage med karamelliserede løg. Sidstnævnte pandekage kunne anmelderen spise hver eneste morgen, og anmelderens hovedkonklusion var også, at han »sjældent har fået bedre morgenmad i København«. Efter morgenmaden er en slentretur på sin plads. Det må gerne være med masser af ro og noget smukt at kigge på. Derfor smutter du forbiHaveselskabets Havepå Frederiksberg og lader dig indhylle i efterårets farver. Den har ligget der siden 1880, så stræk benene på de over 20.500 kvadratmeter.  Haveselskabets Have på Frederiksberg er altid en rigtig god idé.Fold sammenLæs mereFoto: Mathias Svold.  Når appetitten er opbygget igen, hvad er så mere lækkert end et gedigent stykke smørrebrød. Og det får du påRestaurant Palægade. Her får du en perfekt sammenblanding af det klassiske og moderne smørrebrød. Det eneste problem bliver at vælge, hvilke stykker du skal have, for det kan være svært at begrænse sig. Når smørrebrødet et fordøjet, er det København der kalder i form af Københavns Museum. Gå på opdagelse i den faste udstilling med værker fra cirka 12.000 f.Kr. til i dag. Du kan også lige nå specialudstillingen Min Butik, der er en fotoudstilling med billeder af gamle butikker i København. Det er en ægte tidslomme, og den gjordeBerlingskes anmelder »helt nostalgisk«. Nå så viser klokken eftermiddag, og det er tid til en drink og snacks. Dem skal du helt sikkert ondulere påBar la Unapå Vesterbro, hvor du får lækkerhed uden at blive ruineret. Her er der dømt italiensk elegance på en usnobbet og hyggelig måde. Og så er der garanti for masser af humør og god vin, inden du tager videre i byen. Efter opvarmningen på Bar la Una, skal du til bords til en lækker middag. Den spiser duhos Alf på Gammel Kongevejpå Frederiksberg. Den nye restaurant er spækket med fed stemning, moderne parisercharme og yderst velsmagende retter. Anmelder Søren Jacobsen Damm labbede retterne i sig og anbefaler de fleste et besøg.  Juno er leveringsdygtig i genialt bagværk.Fold sammenLæs mereFoto: Rasmus Kramer Schou. Det er søndag, og fuglene synger morgenen i gang. Søndagen tager du selvfølgelig helt afslappet med masser af ro og riiiigtig god tid. Hvad enten du tager hele dagen ude eller starter hjemme, så skal morgenherlighederne være fraJuno the Bakerypå Østerbro. Brødet er i verdensklasse, og hvad end du er til surdejsboller, brød eller kage, så gør det med garanti din dag bedre at starte med dette morgenmåltid. Men bered dig på kø, for alle elsker Juno. Efter kaffe og morgenbrød må turen gå til Holmen. Her kan man eventuelt kombinere med en tur i havnebussen, og i hvert fald er et besøg iOperaparken er et must. Den nyanlagte park åbnede i efteråret 2023 og er allerede en grøn perle i det københavnske landskab, med mulighed for slentreture og afslapning. Når du besøger parken, må du unde dig selv en tur ned i dybet under parken. Her vil man opleve en parkeringskælder i den absolutte luksusklasse.  Operaparken er en ny grøn perle i København.Fold sammenLæs mereFoto: Søren Bidstrup. Efter turen i parken, må du sætte kurs mod en stadig hemmelig perle på Vesterbro. SelvomBaneGaardenhar eksisteret i flere år, er den fortsat en ny oplevelse for mange. De gamle lader byder på et væld af aktiviteter. Hvad enten du er til loppemarked, banko,silent disco, en tur i sauna eller oktoberfest, så er her altid hyggelige events. Hvis du ikke drak din eftermiddagskaffe hos BaneGaarden, kan du drikke en lækker kaffe fraCoffee Collective, der har en række steder over hele byen. Her får du en kop velbrygget kvalitetskaffe uden dikkedarer, men hvor det er smagen der er i fokus. Er du sulten skal du selvfølgelig også hapse lidt sødt til kaffen. Det tæller jo ikke, når det bare er til kaffen, vel? For at afslutte denne helt igennem perfekte weekend skal sidste stop på denne eksklusive rute være hos Sokkelund på Frederiksberg. Denneoldschoolperle leverer service i mesterklassen, og det er altså en skøn oplevelse. Menukortet er bredt, men man går aldrig galt i byen på en søndag med deres snaskede burger med fritter og bearnaisesauce. Så tror jeg nok, man er klar til en mandag morgen.",
        "metadata": {
            "source": "https://www.berlingske.dk/byens-bedste/anmelderen-har-sjaeldent-faaet-bedre-morgenmad-i-koebenhavn-og-det-er",
            "image_url": "https://berlingske.bmcdn.dk/media/cache/resolve/image_x_large/image/183/1839088/24798393-i-operaparken-er-der-noget-for-alle-sanser-nature.jpg",
            "publication_time": "Mandag d. 23. september 2024, kl. 17.20",
            "author": "Stine Hansen",
            "related_links": [],
            "attachments": []
        }
    }
}