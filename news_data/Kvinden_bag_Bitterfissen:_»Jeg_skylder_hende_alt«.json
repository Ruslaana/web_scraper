{
    "version": "1.0",
    "document": {
        "id": "https://www_berlingske_dk/samfund/kvinden-bag-bitterfissen-jeg-skylder-hende-alt",
        "title": "Kvinden bag Bitterfissen: »Jeg skylder hende alt«",
        "content": "Den anonyme blogger »Bitterfissen Bethany« satte for nogle år siden ild i den offentlige debat. Hvem var Bitterfissen? Hun var det, vi talte om, så det måtte være Ditte Okman. Men det var det ikke. Hun var vild, skrap og rapkæftet, som kun Jim Lyngvild kan være, så det måtte være ham. Men det var ikke ham. Hun langede flere gange ud efter debattør og nu debatredaktør på nærværende medie, Anne Sophia Hermansen, så det måtte være hende selv. Et dobbelt-scam. Men det var ikke hende. Da Bitterfissen Bethanylod masken falde, og kontorassistenten, Jeanett Veronica Hindberg, i slut 30’erne tittede frem, var mystikken væk, og Jeanett noget sødere end Bitterfissen. »Det bekræftede alle de fordomme om, hvor snobbet og indspist medieverdenen er, som Bitterfissen - og jeg - havde skrevet om. Da alle fandt ud, at det bare en arbejdsløs kontorassistent og ikke en kendis, så kunne det også være det samme. Og så var medierne måske lidt flove over, at de havde taget det hele så seriøst,« fortæller Jeanett Veronica Hindberg til Berlingske: »Jeg fiken blog hos Se & Hørefterfølgende, hvor jeg skrev videre som Bitterfissen, men for mig var det heller ikke det samme længere, fordi folk begyndte at kommentere på min person.« Lad os lige tage et tilbageblik til nogle af de blogpost, der sikrede Bitterfissen over en halv million klik på sin blog i løbet af få måneder. Anne Sophia Hermansenfik følgende sviner: »Hun bruger tiden på at polere sit image som selvstændig karrierekvinde, hvilket ikke ligefrem kan associeres til hendes flirtende jeg-boller-mig-gerne-til-toppen-attitude, som hendes Facebook-samtaler stinker af«. DJ og radiovært,Dan Rachlin, måtte lægge øre til følgende svada: »Kan forstå på det hele, at meningsfissen Dan Rachlin har fået suttet så meget gump i dag, at det svarer til en aggressiv Lene Hansson tarmskylning.« Billedblads-journalistenPernille Rahbekvar dog Bitterfissens favorit offer. Pernille Rahbæk overvejede en injuriesag mod Jeanett Veronica Hindberg efter Bitterfissens blogpost blev trykt i bogen »Bitterfissens bekendelser« i 2012: »Hun (Pernille Rahbæk, red.) er åbenbart kreakusse, fra hun vågner, til hun går i seng. Simpelthen. (...) damen prøver at tvinge en identitet ned over hovedet på sig selv. Det ser i hvert falde sådan ud.« Jeanett Veronica Hindberg ser tilbage på tiden, hvor medierne var i selvsving over Bitterfissen, som en »sjov tid« men også en kaotisk tid: »Jeg husker tiden som meget kaotisk, for det var jo sådan ikke meningen, det skulle gå på den måde. Jeg lavede en blog med en sur gammel dame, der sad og var sur. Det var jo egentligt bare min fantasi, der var på den måde, for jeg havde aldrig regnet med, at det skulle være andet end en lille hyggelig blog, og pludseligt var det på alles læber,« forklarer Jeanett Veronica Hindberg: »Jeg gik ud over mine egne grænser, og det ene ord tog det andet, og til sidst var jeg ved at drukne i det. Jeg kan godt lide at skrive, og jeg håber, at jeg skal være forfatter resten af mit, men jeg gider ikke at stå på den røde løber. Jeg vil bare sidde hjemme i min hule.« Men Bitterfissen døde og stille hen, efter Jeanett havde afsløret sig som skribenten, og det åbnede for muligheden for, at hun selv kunne starte en karriere som forfatter: »Jeg var ingenting, jeg lider af angst og socialfobi, og jeg kommer fra en familie med store alkoholproblemer. Jeg blev fuldstændigt pafz over, at det jeg sad og skrev kunne blive slået så stort op. Der må sgu være vigtigere ting at gå op i. Men jeg fandt ud, at folk var godt underholdt af, hvad jeg kunne finde på at skrive. Så jeg har skrevet fem bøger. Den første var Bitterfissens bekendelser, men de tre andre har været i eget navn og har handlet om mit eget liv.« Bitterfissen er fra tid til anden stadigt aktiv på Facebook:  Og Jeanett Veronica Hindberg er ikke i tvivl om Bitterfissen Bethanys betydning for hendes liv: »Jeg skylder hende alt. Det var på grund af den blog, at jeg blev kontaktet af et forlag og har fået lov til at udgive fem bøger,« siger hun. Måske har vi allesammen tænkt ét men sagt noget andet, og stukket andre blå øjnene for sandheden kan gøre ondt. Men dér var Bitterfissen anderledes kynisk: »Der var mange mennesker, der tænkte alt det, jeg sad og skrev. Folk har tit sagt, at »det var også nemt, fordi du skjulte dig bag et navn«, men det var sjovt, fordi hun var en figur. Det havde ikke været sjovt, hvis det bare havde været en 40-årige, der sidder og skriver alle mulige ting,« siger Jeanett Veronica Hindberg.  Men det skabte forventninger til Bitterfissen og hendes holdninger. Hun skulle kommentere på ting, der skete i samfundet og gjorde det i en periode gerne: »Det løb helt af sporet, og folk tænkte, at Bitterfissen skulle være en samfundsdebattør. Men det var jo aldrig meningen. Sådan noget er jeg slet ikke interesseret i. Har du skuffet nogen med den beslutning? »Ja, jeg har da nok skuffet nogle, og der er mange, der skriver, at de savner Bitterfissen, når der er optræk til noget i den offentlige debat. Men det er for nemt at genere verden og få credit for det, selvom jeg selv synes, at jeg gjorde det på den bedste måde,« griner hun. Påhjemmesiden, hvor Bitterfissen tilbage i 2011 og 2012 kom med sine stikpiller, er der igen aktivitet. Men det er ikke Jeanett selv: »Jeg tabte interessen for det hele og gad ikke mere, og så glemte jeg at forny domænet. Så en eller anden idiot har så købt det dér domæne, altså hvad fanden ligner det?,« spørger hun retorisk.",
        "metadata": {
            "source": "https://www.berlingske.dk/samfund/kvinden-bag-bitterfissen-jeg-skylder-hende-alt",
            "image_url": "https://berlingske.bmcdn.dk/media/cache/resolve/image_x_large/image/14/147122/17900294-bitterfissen.jpg",
            "publication_time": "Tirsdag d. 18. juli 2017, kl. 14.30",
            "author": "Malthe Sommerand",
            "related_links": [],
            "attachments": []
        }
    }
}