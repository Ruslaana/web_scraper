{
    "version": "1.0",
    "document": {
        "id": "https://www_berlingske_dk/kultur/uffe-buchard-vi-dyrker-den-faelles-troestespisning-som-en-haevn-mod-alt-det",
        "title": "Uffe Buchard: »Vi dyrker den fælles trøstespisning som en hævn mod alt det onde derude«",
        "content": "»Når alt er mørkt omkring os, er der heldigvis altid lys i køleskabet.« Hvert femte minut tager Uffe Buchard sig i at lunte forventningsfuldt hen til sit køleskab for at finde et eller andet, han kan proppe i gabet. »Jeg har aflyst min sommerkrop 2020 og udskudt den til sommeren 2021,« bedyrede modeeksperten og den kreative direktør forleden i DR-radioprogrammet »Mads & Monopolet«, hvor han er med i det faste panel. »Udsagnet kom sig af, at jeg i disse karantænetider har taget mig selv i at åbne døren til mit køleskab betydeligt oftere, end jeg plejer.« Han forklarer den ekstra opmærksomhed mod køleskabet med god, gammeldags trøstespisning. Så snart Uffe Buchard har brugt en halv time på fysisk aktivitet, ser hans øjne noget andet. Samtidig mener han, at vi skal huske, vi ikke er perfekte og heller ikke skal være det. Arkivfoto: Linda KastrupFold sammenLæs mere »Jeg tror, det er en tilstand, mange kan genkende. I stedet for at lægge os ned i fosterstilling og tude trøstespiser vi. Fornår alt er mørkt omkring os, er der heldigvis altid lys i køleskabet, som en af mine Instagram-følgere skrev til mig. Vi bilder os selv ind, at vi godt må æde lidt ekstra, fordi det er synd for os,« siger han og konstaterer, at vi lige nu kan grine lidt af det.  »Vi kan finde en fin og humoristisk fælles ånd omkring at give op og lade stå til, for vi har endnu ikke fået dårlig samvittighed. Vi dyrker nærmest den fælles trøstespisning som en hævn mod alt det onde derude.« Normalt giver Uffe Buchard den ekstra gas i træningscentret og passer ekstra på med den fede mad, inden det bliver sommer. »Vi er mange, der gerne vil føle os godt tilpas, når vi skal smide tøjet. Selvfølgelig var det humoristisk ment, da jeg sagde, at jeg havde udskudt min sommerkrop til næste år. Men det gjorde, at min forventning til min egen formåen blev skruet ned, og det føltes som en lettelse. For en gangs skyld har jeg givet mig selv lov til at slappe af i stedet for altid at presse mig selv til det yderste.« Ifølge Uffe Buchard er det interessant, hvad en krise kan gøre ved os. Han mener, at vi – på godt og ondt – er i færd med at opdage, hvad der sker, når vi ikke har nogen mulighed for at presse os selv til det yderste. Efter en uge på hjemmekontoret blev det dog klart for Uffe Buchard, at han umuligt »bare kan lade stå til«. Hvis han ikke får rørt sig, brugt sine muskler og får pulsen op, bliver humøret dårligt. »Jeg får en kort lunte og et bittert syn på stort set alt. Og endnu værre bliver det, når jeg efter en uge med næsen i køleskabet og alt for meget kage, vin og snacks kigger mig i spejlet og føler, at jeg ligner en klump ubagt dej. Det gør jeg ikke – endnu. Menmin dårlige samvittighedforstærker åbenbart det, mine øjne vil se.« Så snart Uffe Buchard har brugt en halv time på fysisk aktivitet, ser hans øjne noget andet. Samtidig mener han, at vi skal huske, vi ikke er perfekte, og heller ikke skal være det. »Det er ikke vores kroppe, men vores selvopfattelse, der definerer os. Det er den attitude, du bærer rundt på, der gør dig sexet, ikke din hysterisk flade mave. For mig hjælper det at forsøge at komme tilbage i en rytme, hvor jeg med oprejst pande og en vis stolthed kan sige, at jeg faktisk gør noget for mig selv og min krop.« Muligvis ændrer det ikke kroppen meget, siger han, men det ændrer hans altafgørende opfattelse af sig selv. »Det er min krop, der giver mig den udstråling og positivitet, jeg gerne vil have.« Selv om Uffe Buchard i den sidste tid har været draget ekstra meget i retning af sit køleskab, mener han, vi skal passe på, at vi ikke kommer til at bruge coronakrisen som et gyldigt argument for at give op og bare æde os ud af krisen. »Det giver uden tvivlendnu større problemer senere. Så lad os i fælles ånd i stedet vende halvanden uges ædegilde til en sund bølge, så vi fysisk står stærkt og modstandsdygtigt. Det er jo – trods alt – en mere fornuftig måde at vinde kampen på. For mig er det nærmest forbundet med den gode samfundsånd, at vi alle holder os i god fysisk form. Det synes jeg, vi skylder hinanden.« Han er ikke i tvivl om, at der er et kæmpe paradigmeskifte i gang. »For mig hjælper det at forsøge at komme tilbage i en rytme, hvor jeg med oprejst pande og en vis stolthed kan sige, at jeg faktisk gør noget for mig selv og min krop.« Arkivfoto: Linda KastrupFold sammenLæs mere »Det er så gammeldags at være perfekt. Dødkedeligt og dødbanalt. I dag skal man i stedet være interessant. Excentrisk på den fede måde. Ikke være som mængden. Og favne alle sine uperfekte facetter. Så når man prioriterer tid på fitness eller andet, skal det handle om sundhed, styrke og om at acceptere sig selv,« siger han. »Når vi er sunde – uanset form og vægt – så er der meget større chance for, at vi er i stand til at elske os selv og det, som vi har lært er »fejl«. Så i stedet for at nedprioritere fysisk aktivitet i et postcoronasamfund, så synes jeg da hellere, man skal nedprioritere alle mulige andre ting. Man behøver måske ikke sealleserier på Netflix.« Uffe Buchard er dødtræt af passiv underholdning. Tidspunkter, hvor vi bare er passivt sammen med hinanden, i stedet for at gøre noget aktivt med andre. »Om det så betyder, at vi bager kanelboller sammen og bagefter æder dem alle – det er OK!« FAKTAUffe BuchardUddannet frisør og makeupartist.TV-vært og modeskribent.Kreativ direktør i Darling Creative Studio.Har arbejdet med branding inden for mode i en årrække.I panelet hos »Mads & Monopolet«.Medstifter af Dansk Design Talent.FOLD UD Uddannet frisør og makeupartist. TV-vært og modeskribent. Kreativ direktør i Darling Creative Studio. Har arbejdet med branding inden for mode i en årrække. I panelet hos »Mads & Monopolet«. Medstifter af Dansk Design Talent.",
        "metadata": {
            "source": "https://www.berlingske.dk/kultur/uffe-buchard-vi-dyrker-den-faelles-troestespisning-som-en-haevn-mod-alt-det",
            "image_url": "https://berlingske.bmcdn.dk/media/cache/resolve/image_x_large/image/127/1275773/23380005-.jpg",
            "publication_time": "Tirsdag d. 24. marts 2020, kl. 21.34",
            "author": "Anne Funch",
            "related_links": [],
            "attachments": []
        }
    }
}