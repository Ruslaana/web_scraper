{
    "version": "1.0",
    "document": {
        "id": "https://www_berlingske_dk/gastronomi/soeren-frank-det-skal-du-drikke-til-dine-jordbaer",
        "title": "Søren Frank: Det skal du drikke til dine jordbær",
        "content": "VedWimbledon-turneringen, der begynder 3. juli, serveres der altid champagne til jordbærrene. Og dét med mousserende vin er i grunden ikke så tosset, man skal bare huske grundreglen om, at jo sødere en spise er, jo sødere skal vinen være. Almindelige champagne brût, som maksimalt indeholder 12 gram sukker pr. liter, vil således normalt være for tør – selv hvis man spiser jordbærrene au naturel, helt uden sukker og fløde, eller hvad man nu ellers ville kunne finde på.  Det giver dog mening at kigge efter andre mousserende vine med lidt mere sødme og gerne også et lidt mindre alkoholindhold, som bedst matcher den lette spise, som jordbær jo er. IPiemontei det nordvestlige Italien har man således en håndfuld vine, som passer perfekt til formålet. Mest udbredt er Moscato d’Asti, lavet på den aromatiske drue, som i Frankrig går uden navnet muscat. Moscato er en af de få druer, som faktisk dufter og smager af vindruer, og når der står Moscato d’Asti på etiketten, er der tale om en let perlende vin med bare 5,5 procent alkohol, som har en del sødme uden på nogen måde at være klistret. På lettere forvirrende vis laver man i samme område også en mousserende vin, ligeledes på moscatodruen, bare kaldet Asti. Asti må, modsat Moscato d’Asti, gerne tilsættes sukker. Den ligger normalt på et sted mellem 7 og 9,5 procent alkohol og er væsentligt mere mousserende. Men med mindre man skal ud og køre studentervogn, bør man generelt gå i en lang bue uden om Asti, der for 80 procents vedkommende er et industrielt produkt. Moscato d’Asti er derimod perfekt at drikke til jordbær au naturel, mens vinen kommer under pres, jo mere sukker, fløde eller is man dynger på bærrene. En anden og måske endnu mere genial jordbærledsager fra Asti i Piemonte er den røde brachettodrue, der som moscato er meget aromatisk og som oftest vinificeres på samme måde til en let mousserende og sød vin med omkring fem procent alkohol. Brachetto er dog væsentligt mere sjælden end moscato, her bliver man nødt til at opsøge en specialforhandler. Hvis man vil drikke almindelig dessertvin uden bobler skal man holde sig til relativt lette sauternestyper, som for eksempel Jurancon fra Sydvestfrankrig, senthøstet chenin blanc fra Loire eller riesling. Denne type vin passer især godt til jordbær med sukker og fløde. Stjernerne i denne test afspejler vinens evne til at ledsage jordbær. Den første karakter dækker jordbær au naturel, den anden gælder jordbær med sukker og fløde.  Moscato d’Asti »Lumine« 2022 Pris: 140 kroner ★★★★★☆/★★★☆☆☆ Moscato d’Asti »Sant’Ilario« 2021 Pris: 185 kroner ★★★★★☆/★★★★★☆ Asti NV Pris: 159 kroner ★★★☆☆☆/★★★☆☆☆ Ca d’Gal er en forholdsvis lille domæne-producent med 14 hektar specialiseret i moscato fra den særligt fine Canelli-zone, hvor jorden er rig på sand, kalk og limsten. Lumine, som frigives tidligt, er ung og frisk med grønne noter af æble og citrus. Sant’Ilario, som kommer fra 60-70 år gamle planter, frigives først et år efter høsten og er dybere og mere kompleks med en mere cremet struktur. Sant’Ilario er således et væsentligt bedre match til jordbær med fløde og sukker, mens begge vine er perfekte til jordbær au naturel. Husets Asti er, som det ofte er tilfældet, mere sød og mindre sjov. Adriat Vinimport  Moscato d’Asti »La Caudrina« 2021 Dogliotti ★★★★★☆/★★★★☆☆ Klassisk moscato med let udviklede, jordede noter og god syre. Klarer både de rene bær og sukker og fløde fornemt. Domaine Brandis Pris: 99 kroner  Moscato d’Asti 2021 Pio Cesare ★★★★☆☆/★★★★☆☆ Klassisk moscato fra kendt Barolo-hus: Let perlende og sød med en duft af vindruer med let udvikling. Udmærket til jordbær uden at være helt så perfekt som moscato'erne fra Ca d’Gal og Braida. Laudrup Vin Pris: 196 kroner  Vigna senza Nome, Moscato d’Asti 2022 ★★★★★☆/★★★☆☆☆ Brachetto d'Acqui, Braida 2022 ★★★★★☆/★★★★☆☆ Pris: 120 kroner v. 6 fl. Huset Braida, som er grundlagt af Giacomo Bologna, er egentlig mest kendt for sine barbera'er, men man fører også resten af Asti-distriktets klassiske portefølje. Moscato’en, som er ung og grøn med masser af frisk syre, fungerer bedst til jordbær naturel og knapt så godt til fløden. Brachetto’en, som er rød og saftig med en duft af børnefødselsdag, fungerer perfekt sammen med både jordbær au naturel og med fløde og sukker – svarende til fem og en halv og fire og en halv stjerne. Phillipson Wine  Birbet, Angelo Negro ★★★★★☆/★★★★☆☆ Ganske let mousserende rødvin på brachettodruen med bare 5 %. Mørkere, saftigere og mindre brusende end Braidas brachetto og fuldt ud lige så god til bærrene – svarende til fem og en halv og fire og en halv stjerne. Adriat Vinimport Pris: 129 kroner  Malvasia di Casorzo, Accornero 2021 Brigantino ★★★★★☆/★★★★☆☆ Endnu en meget let perlende rødvin fra Piemonte, i dette tilfælde lavet på malaria nera druen. Vinen er bedst til jordbær naturel. Vinova Pris: 150 kroner, 130 kroner v 6 fl.  Cerdon Renardat Fache, Bugey ★★★★☆☆/★★★★☆☆ Man finder Bugey ved foden af Jura-bjergene, denne naturligt gærede mousserende rødvin er således lavet på druerne gamay og pulsard. Vinen, som holder 8,5 %, er pink i glasset med fin syre og sødme og dufter faktisk i sig selv lidt af jordbær. Lieu-dit Pris: 170 kroner  Pet nat si doux 2018 Les Vins Pirouettes ★★★★☆☆/★★★★☆☆ Naturligt gæret mousserende vin (Petillant naturel) på gewürztraminer og sylvaner fra Alsace. Sjov, funky, let bitter og temmeligt sød vin, som fungerer forbavsende godt – ikke mindst passer den cremede tekstur til fløden. Lieu-dit Pris: 180 kroner  Vouvray moelleux »Foreau« 2017 Clos Naudin ★★★★☆☆/★★★★★☆ Senthøstet chenin blanc fra Loire med alder på: Dyb i kuløren og det samme i næsen med tørret frugt og honning. God balance mellem syre og sødme gør denne vin perfekt til jordbær med sukker og fløde, men den fungerer også fint til de rene bær (fire og en halv stjerne). Vinova Pris: 375 kroner, 295 v 3. fl.  Riesling kabinet 2021 Forst, Mosbacher ★★★☆☆☆/★★☆☆☆☆ Ung floral og grøn riesling fra Pfalz med masser af syre, men ikke helt nok sødme til at være med her. Laudrup Pris: 199 kroner  Riesling Spätlese, Brauneberger Juffer 2020 Fritz Haag (175 kroner, Sigurd Müller) ★★★★☆☆/★★★★☆☆ Flot, klassisk riesling fra Fritz Haag i Mosel. Vinen minder en del om Schloss Liesers Niederberg Helden (som er lavet af Fritz’ søn, Thomas Haag), men seniors vin forekommer mindre sød og mere syrlig. Sigurd Müller Pris: 175 kroner  Riesling spätlese, Schloss Lieser, Niederberg Helden 2020 ★★★★☆☆/★★★★☆☆ Thomas Haags riesling spätlese fra Mosel er ganske magtfuld med udvikling i næsen i form af petroleum. Den forekommer lidt sødere end farmand Fritz’ Brauneberger Juffer og passer således lidt bedre ind i sammenhængen – svarende til to gange fire og en halv stjerne. Domaine Brandis Pris: 169 kroner  Riesling auslese, Pfeddersheim, Pfannebecker 2019 ★★★★☆☆/★★★☆☆☆ Udviklet riesling fra Rheinhessen med petroleum i næsen og nogen sødme. Vinova Pris: 150 kroner/130 kroner v 6 fl.  Jurancon La Juscle, Domaine Vignau 2021 ★★★★☆☆/★★★★★☆ Ung dessertvin på petit mansengdruen fra det sydvestlige Frankrig med kamille i næsen og god syre. Stilen ligner en let sauternes, men vinen er med 50-60 gram sukker pr. liter lidt mindre sød og dermed fin til jordbær, især med sukker og fløde. Sigurd Müller Pris: 168 kroner.  Barsac, Chateau Piada 2015 ★★☆☆☆☆/★★★★☆☆ Flot, magtfuld sauternes fra et varmt år: Ravfarvet og tæt med tørret frugt, honning og formentlig også ædelråd i næsen. Teksturen er nærmest nektaragtig og alt for voldsom til de rene bær, det går noget bedre med sukker og fløde. Man får mere lyst til at drikke vinen til en mere substantiel dessert, måske med honning, eller hvorfor ikke til blåskimmelost? Philipson Wine Pris: 200 kroner v. 6 fl.  Pereiras, Sitta 2022 ★★★★☆☆/★★★☆☆☆ Ung frisk sag lavet på albarinodruen fra Galicien: Meget let med super syre og ikke ret meget sødme. Bedst til jordbær au naturel. Laudrup Pris: 199 kroner for 50 cl. FAKTAForhandlerliste:Adriat Vinimport. Adriatvinimport.dk / tlf. 38 86 37 47Domaine Brandis, domainebrandis.dkPhilipson Wine, philipsonwine.comLaudrup Vin, laudrup.dkVinova, vinova.dkSigurd Müller Vinhandel, smv.dkLieu-dit, lieu-dit.dkFOLD UD Adriat Vinimport. Adriatvinimport.dk / tlf. 38 86 37 47 Domaine Brandis, domainebrandis.dk Philipson Wine, philipsonwine.com Laudrup Vin, laudrup.dk Vinova, vinova.dk Sigurd Müller Vinhandel, smv.dk Lieu-dit, lieu-dit.dk",
        "metadata": {
            "source": "https://www.berlingske.dk/gastronomi/soeren-frank-det-skal-du-drikke-til-dine-jordbaer",
            "image_url": "https://berlingske.bmcdn.dk/media/cache/resolve/image_x_large/image/168/1688923/24460547-.jpg",
            "publication_time": "Søndag d. 25. juni 2023, kl. 19.15",
            "author": "Søren Frank",
            "related_links": [],
            "attachments": []
        }
    }
}