{
    "version": "1.0",
    "document": {
        "id": "https://www_berlingske_dk/internationalt/det-var-en-lukket-sm-fest-paa-et-hemmeligt-sted-efter-30-minutter",
        "title": "Det var en lukket SM-fest på et hemmeligt sted. Efter 30 minutter brasede russisk politi ind",
        "content": "Skiftet er til at tage og føle på. Sidste vinter sendte russerne propagandavideoer ud om, at kvinder i Vesten bare skulle komme til Rusland, hvis de ville have varmen. Videoen sluttede med, at en forbløffet britisk kvinde stod i døren til en glohed russisk lejlighedfyldt med halvnøgne kvinder og en enkelt lykkelig mand. Nu har politiet i Rusland fået travlt med bogstaveligt talt at lukke ned for den slags fester. Moskva har forbudt alle former for events med et erotisk tema, siger arrangøren Kinky Partytil russiske TV Rain. »Vores events har altid overholdt loven og søgt at skabe et trygt, respektfuld miljø for fri udfoldelse, men nu er vi blevet advaret om, at ingen former for events med sextemaer vil blive tolereret,« skriver Kinky Party i en udtalelse. Den næste fest skulle have fundet sted næste weekend, men er nu blevet aflyst efter pres fra myndighederne. Forbuddet synes at være led i en større konservativ drejning, som ruller over hele Rusland i øjeblikket. I Ruslands fjerdestørste by, Jekaterinburg, har politiet i sidste weekend ransaget en sexfest, der havde bondage og sadomasochisme som tema. Det var en lukket fest på et hemmeligt sted. Men alligevel kunnepolitiet brase ind efter en halv time, skriver lokalmediet Ura.ru.  Police in Yekaterinburg raid a private BDSM party called Blue Velvet. Several minor charges followed but the goal was simply to “stabilize the operational situation” in the city, said a local police chief. Sexual deviants, beware!https://t.co/lKqyrJinWQ 270 gæster fik tjekket deres papirer, herunder to mindreårige. Deres forældre kan nu se frem til at blive straffet for at have svigtet deres ansvar. Razziaen var blotden første af mange, siger de lokale myndigheder til mediet Ura.ru. Hidtil har russerne haft relativt frie rammer til at opføre sig, som de ville i deres privatliv, så længe de holdt det fra det offentlige rum. Men krigen i Ukraine har ført til en radikalisering af de traditionelle familieværdier, som er bleveten vigtig kampplads for præsident Putini konfrontationen med Vesten. I december forbød Rusland alle offentlige udtryk for lbgt som regnbueflag på en Facebook-profil. Siden er en rækkehomoklubber blev ransagetover hele landet.  Police raids on gay clubs continue in Russia. This time club “Fame” in Yekaterinburg got raided.The police didn’t arrest anyone but got everyone’s information.According to TG channel ‘Хмурое утро’: “it seems that they are compiling a database of “active participants in the…pic.twitter.com/uburhqb3ou Og kort før nytår kom turen så til en lang række kendte deltagere ien »næsten nøgen-fest«i Moskva. En af landets største popstjerner gennem tiden, Filipp Kirkorov, er nu flyttet til USA med sin mand efter at have mistet alle sine spillejob i Rusland.  Opfølgning på \"nøgenfesten\" i Moskva: En af de mest prominente gæster var den berømte popsanger Kirkorov, som efter festen leverede en offentlig undskyldning: \"Der er øjeblikke i enhvers liv, hvor du går gennem den forkerte dør\". Nu har Kirkorov så valgt at gå gennem døren ud af Rapperen Vacio, der ikke var iført andet end en sok over sin penis til samme fest, blev først smidt 25 dage i fængsel og dernæst indkaldt til hæren. Rygtet vil, at han skal aftjene sinværnepligt i et militærorkester, skriver mediet Meduza. Angiveligt var det på direkte ordre fra Putin, at der blev slået ned på nøgenfesten. Men radikaliseringen af det russiske samfund har også fået sit eget liv, konstaterer den uafhængige russiske kommentator Tatjana Stanovaja i en analyse Arrangøren Kinky Party vil nu sætte sine aktiviteter i Rusland på pause, meddeler de ifølge TV Rain. De vil fortsætte festerne i nabolandet Georgien. Emil Rottbøll er Berlingskes Rusland-korrespondent",
        "metadata": {
            "source": "https://www.berlingske.dk/internationalt/det-var-en-lukket-sm-fest-paa-et-hemmeligt-sted-efter-30-minutter",
            "image_url": null,
            "publication_time": "Lørdag d. 10. februar 2024, kl. 18.57",
            "author": "Emil Rottbøll",
            "related_links": [],
            "attachments": []
        }
    }
}