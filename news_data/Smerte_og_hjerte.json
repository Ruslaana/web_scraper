{
    "version": "1.0",
    "document": {
        "id": "https://www_berlingske_dk/boganmeldelser/smerte-og-hjerte",
        "title": "Smerte og hjerte",
        "content": "Sidsel Falsig Pedersens slanke roman »Måske går det over« er endnu et skud på denne stamme. Romanen handler om en unavngiven kvinde (fortælleren) og hendes ligeledes unavngivne mand, de bor i en unavngiven by og handlingen strækker sig over et års tid. Hun forsøger at komme sig over et dødsfald på arbejdspladsen, som hun var vidne til, og har det særdeles svært ved at omgås andre. Det skurrer i parforholdet, og hun bruger megen energi på at fortolke sin handlekaraftige partners udsagn og handlinger. Man synes måske nok, at dette er en historie, man har hørt før, men selv om »Måske går det over« måske ikke bringer radikalt nyt til billedet, så er den alligevel indsatsen værd. Ikke mindst, fordi Falsig Pedersen er en sikker stilist, der fint afbalancerer smerte og humor, psykologisk dybde og stram prosa.",
        "metadata": {
            "source": "https://www.berlingske.dk/boganmeldelser/smerte-og-hjerte",
            "image_url": "https://berlingske.bmcdn.dk/media/cache/resolve/image_x_large/image/59/597155/5750362-bog-mske-gr-det-over.jpg",
            "publication_time": "Fredag d. 26. oktober 2012, kl. 22.30",
            "author": null,
            "related_links": [],
            "attachments": []
        }
    }
}