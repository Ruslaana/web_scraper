{
    "version": "1.0",
    "document": {
        "id": "https://www_berlingske_dk/internationalt/seks-draebt-under-optoejer-i-cairo",
        "title": "Seks dræbt under optøjer i Cairo",
        "content": "EGYPTEN: Seks personer meldes dræbt under kampe mellem politi og demonstranter i Egyptens hovedstad Cairo fredag. Islamistiske tilhængere af den afsatte præsident Mohammed Morsi havde samlet sig efter fredagens bøn, der markerer slutningen på ramadanen. Politi forsøgte at opløse forsamlingen, og her kom det ildkamp, skriver Al-Jazeera,. Den egyptiske indenrigsminister oplyser, at 15 personer er blevet anholdt under fredagens optøjer. Også i Alexandria opstod der uroligheder efter fredagsbønnen. Her benyttede politiet tåregas og vandkanoner til at opløse demonstrationerne, men der meldes ikke om nogen dræbte. Demonstranterne er medlemmer af det Muslimske Broderskab, der med jævne mellemrum har demonstreret og lavet optøjer, siden Morsi blev afsat som præsident i 2013. BNB",
        "metadata": {
            "source": "https://www.berlingske.dk/internationalt/seks-draebt-under-optoejer-i-cairo",
            "image_url": "https://berlingske.bmcdn.dk/media/cache/resolve/image_x_large/image/19/191743/9848197-religion-ramadan.jpg",
            "publication_time": "Fredag d. 17. juli 2015, kl. 12.32",
            "author": null,
            "related_links": [],
            "attachments": []
        }
    }
}