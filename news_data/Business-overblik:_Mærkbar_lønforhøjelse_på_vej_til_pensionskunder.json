{
    "version": "1.0",
    "document": {
        "id": "https://www_berlingske_dk/business/business-overblik-maerkbar-loenforhoejelse-paa-vej-til-pensionskunder",
        "title": "Business-overblik: Mærkbar lønforhøjelse på vej til pensionskunder",
        "content": "Godmorgen og velkommen til fredagens og dermed ugens sidste Business-overblik på Nikolaus' dag, hvor dagen nu er ti timer og 16 minutter kortere end ved midsommer, men hvor det så snart vender igen. I dag runder vi blandt andet: Men vi begynder hos »de andre« med udsigten til flere penge mellem hænderne. God læselyst, og følg med dagen igennem påBerlingske Business! Mærkbar lønforhøjelse på vej til pensionskunder Danskere, der har private pensioner, kan se frem til en mærkbar lønforhøjelse i 2025. Gennemsnitligt vil en kunde i Danmarks største pensionsselskab, PFA, få lidt mere end 800 kroner ekstra om måneden før skat, viser en opgørelseifølge Finans. Det skyldes afkastet via markedsrente i de puljeordninger, som pensionsselskabet typisk håndterer. I gennemsnit vil PFA-kunder på pension opleve en fremgang i den månedlige udbetaling på 3,5 procent fra årsskiftet, men det afhænger af risikoprofilen. Derudover stiger folkepensionen med 3,9 procent, så med en gennemsnitlig pensionsopsparing på 2,1 millioner kroner står en pensionskunde til i 2025 at få omkring 10.000 kroner mere før skat. 1.Skatteminister: Pengene skal sendes tilbage Har man betalt for meget i skat og har ret til at få pengene tilbage, skal det ske. Det siger skatteminister Rasmus Stoklund (S)til DR. Han finder det urimeligt, at boligejere, der har betalt for meget i skat på grund af en for høj ejendomsvurdering, ikke kan få pengene retur, fordi skattevæsenets it-system ikke automatisk kan foretage beregningerne – og loven ikke giver mulighed for at klage. »Jeg har tænkt mig at forfølge denne sag,« lover han. 2. Biotekselskab sikrer sig milliardaftale med gigant Biotekselskabet Muna Therapeutics, som blev skabt af det rige investeringsfirma Novo Holdings i 2020, har indgået en aftale i milliardklassen med den britiske medicinalkæmpe GSK om fælles udvikling af ny medicin mod Alzheimers. Muna fårifølge Børsenstraks 250 millioner kroner og kan så tjene milliarder, hvis det lykkes at udvikle nye lægemidler. GSK (Glaxosmithkline) har sat en milliard kroner klar til hver ny lægemiddelkandidat i samaarbejdet med løbende udbetaling, hvis der sker fremskridt. Lykkes det at skabe et nyt lægemiddel, vil Muna få del i omsætningen. 3. Nordeas og Novo Nordisks talentkrav skiller sig ud De fleste selskaber i C25-indekset med de mest handlede aktier har et talentprogrram, men kun få har krav om kønsbalance blandt de talenter, som de tager ind. Detskriver Finans. Medicinalgiganten Novo Nordisk har et princip om 45 procent kvinder og 45 procent mænd, og blandt Nordeas seneste 80 ansatte talenter er der lige mange kvinder og mænd. Begge steder ser man rekrutteringen som et middel til lige kønsfordeling på ledelsesgangene. Selskaber, der ikke har klare kønsbalancemål, mener, at de opnår lige kønsfordeling uden krav.  1.Salget af elbiler ventes at eksplodere – allerede om tre år når vi op på én million Danskerne vil skifte benzin- og dieselbilen ud med en elbil langt hurtigere end forventet. Sådan lyder meldingen fra bilimportørernes brancheorganisation i en dugfrisk analyse. Ekspert spår endnu vildere udvikling.Læs historien her. 2.Minister tvunget i tænkeboks: Ingen bud på »historisk« vindmølleprojekt i Nordsøen Det havvindudbud, der havde frist for ansøgninger torsdag, skulle markere starten på Danmarks næste grønne syvmileskridt. Men der er landet nul bud i indbakken hos klimaminister Lars Aagaard, der nu skal i tænkeboks.Læs historien her. Detailgigant erklærer åben krig mod konkurrenter – vil erobre nyt marked Detailgiganten Dagrofa fisker i rørte vande og vil med købet af Aarstiderne vokse sig større og stærkere. Kæden Meny skal føre an, og selvom langt de fleste danskere efterspørger prisbillige produkter, er der et uerobret marked for dagligvarer af højere kvalitet, lyder det fra ekspert.Læs historien her. Aktier – indeks og udvikling i procent USA – lukkekurser torsdag: Asien – indeks fredag kl. 6.55: Tak, fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-maerkbar-loenforhoejelse-paa-vej-til-pensionskunder",
            "image_url": "https://berlingske.bmcdn.dk/media/cache/resolve/image_x_large_vertical/image/186/1865514/24847257-juleudsmykning-og-lys-p-strget-i-kbenhavn-freda.jpg",
            "publication_time": "Fredag d. 06. december 2024, kl. 07.04",
            "author": "Thomas Breinstrup",
            "related_links": [],
            "attachments": []
        }
    }
}