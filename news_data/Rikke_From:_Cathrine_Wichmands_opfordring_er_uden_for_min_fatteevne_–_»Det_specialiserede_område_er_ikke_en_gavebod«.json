{
    "version": "1.0",
    "document": {
        "id": "https://www_berlingske_dk/kommentatorer/rikke-from-cathrine-wichmands-opfordring-er-uden-for-min-fatteevne",
        "title": "Rikke From: Cathrine Wichmands opfordring er uden for min fatteevne – »Det specialiserede område er ikke en gavebod«",
        "content": "Cathrine Wichmand, tidligere influent og virksomsejer, er kommet imassiv modvindefter at have lagt en video op på Instagram. Her fortæller hun, hvor let det er at få kommunen til at betale for en personlig assistent til det administrative arbejde forbundet med at være virksomhedsejer, hvis man har adhd. Da sagen rullede, gik Wichmand først i flyverskjul. Og da hun udtalte sig, var det medøretævertil hele mediekorpset, som hun mente var ansvarlig for fadæsen. Selvfølgelig skal ingen være modtagere af dehadefulde reaktioner, hun har fået. Det siger sig selv. Men Wichmand kan ikke påberåbe sig beskyttelse mod modstand, som alle andre accepterer som et grundvilkår, når man deler sine meninger og holdninger i offentligheden.  Et opslag delt af Cathrine Widunok Wichmand (@cathrinewichmand) At en virksomhedsejer kan få bevilget en personlig assistent 15 timer om ugen til administrative opgaver i sine virksomheder, som hunefter eget udsagn godt selv kan udføre, er uden for min fatteevne. Hvor er den gavmildhed over for sagesløse forældre med børn i alvorlig mistrivsel, der hverken kan få skoletilbud, støtte eller udredning? Det specialiserede område er ikke en gavebod. »At en virksomhedsejer kan få bevilget en personlig assistent 15 timer om ugen til administrative opgaver i sine virksomheder, som hun efter eget udsagn godt selv kan udføre, er uden for min fatteevne,« mener Rikke From (billedet).Fold sammenLæs mereFoto: Søren Bidstrup. Det er en skam, at vi er endt her. Forordningenmed personlig assistance er der ikke noget galt med. Og der er heller intet galt i at få hjælp til at håndtere adhd. Men Wichmand forvrænger billedet af, hvor vanskeligt det kan være at få den nødvendige hjælp, og sagen sætter spørgsmålstegn til legitimiteten af den hjælp. Det siger sig selv, at hvis trækket på det specialiserede område er for stort, står dem med flest ressourcer forrest i køen til hjælp. Og så glemmer vi, hvem ordningerne er til for. Vores samfundsmodel forudsætter en forventning om, at man selvfølgelig ikke tager mere, end man har brug for. Om Wichmand har brug for hjælp, betvivler jeg ikke. Men man kan undre sig over, at hun ikke mener, at det er hendes eget ansvar at betale for en administrativ medarbejder til sine virksomheder fremfor at trække på kommunen. Jeg forestiller mig heller ikke, at virksomhedsejere var den tiltænkte målgruppe forordningen. De må – som alle andre – betale for en bogholder, en revisor, en sekretær sågar en personlig assistent. For arbejdsmarkedet er nu engang sådan, at man som arbejdsgiver skal betale for arbejdskraft. Man skal ikke gå til kommunen for at undgå at udbetale løn til sine medarbejdere. Og gør man det – og lægger det på Instagram med en guide til, hvor let det er – må man forvente, at folk bliver rasende. Wichmand er ikke »for rig« til at bruge velfærdsydelser. Den ret har vi alle. Men der er forskel på at bruge systemet og udnytte det. Den udnyttelse udstilles på allerklareste vis, når Wichmand helt ukritisksiger, at selv Novo Nordisk »kan få hænder ind til en nedsat pris fra kommunen, der sender dem i jobtræning eller ud i fleksjob«. De ordninger er ikke til for, at Novo Nordisk eller Wichmand kan få billig eller gratis arbejdskraft. Og at udnytte dem for at undgå at betale for det arbejde, der udføres i sin virksomhed, viser med alt tydelighed, at man ikke forstår forskellen på ret og pligt – og rigtig og forkert – i et velfærdssamfund. Havde direktøren for Novo Nordisk sagt det samme som Wichmand om virksomhedspraktik og fleksjobordningen, var der også faldet brænde ned. At Wichmand ikke viser skyggen af forståelse for det, men derimod synes, at shitstormen er alle andres ansvar end hendes eget, viser, at hun slet ikke har forsøgt at forstå den ravage, hun har skabt. Rikke From er cand.scient. og tidligere politisk rådgiver for Enhedslisten ",
        "metadata": {
            "source": "https://www.berlingske.dk/kommentatorer/rikke-from-cathrine-wichmands-opfordring-er-uden-for-min-fatteevne",
            "image_url": "https://berlingske.bmcdn.dk/media/cache/resolve/image_x_large_vertical/image/191/1914248/24936881-portrt-af-cathrine-widunok-wichmand-tidligere-ra.jpg",
            "publication_time": "Fredag d. 25. april 2025, kl. 19.47",
            "author": "Rikke From",
            "related_links": [],
            "attachments": []
        }
    }
}