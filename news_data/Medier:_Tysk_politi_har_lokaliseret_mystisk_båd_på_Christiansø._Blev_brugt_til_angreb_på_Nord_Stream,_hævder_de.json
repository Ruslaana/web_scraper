{
    "version": "1.0",
    "document": {
        "id": "https://www_berlingske_dk/internationalt/medier-tysk-politi-har-lokaliseret-mystisk-baad-paa-christiansoe",
        "title": "Medier: Tysk politi har lokaliseret mystisk båd på Christiansø. Blev brugt til angreb på Nord Stream, hævder de",
        "content": "Det tyske politi har angiveligt gjort et gennembrud i efterforskningen af Nord Stream-sabotagen. De mener at have fundet en båd, som blev anvendt i angrebet. Politiet har ikke selv offentliggjort fundet, men deres efterforskning bliver nu beskrevet af medierneDie Zeit,ARD og SWR, som har talt med kilder i flere lande. Ifølge tyskernes efterforskning blev den hemmelige operation ført ud i livet af fem mænd og en kvinde. Det er ikke umiddelbart muligt for Berlingske at bekræfte de oplysninger, som de tyske medier lægger frem – men de beskriver tysk politis teori således: Seks personer lejede i begyndelsen af september en yacht af et selskab i Polen, der er drevet af to ukrainere,skriver Die Zeit. 6. september – 20 dage før eksplosionerne – stævnede gruppen ud på Østersøen fra Rostock i den lejede yacht for at plante eksplosiver på gerningsstederne. Ombord var angiveligt en kaptajn, to dykkere, to dykkerassistenter og en læge. Statsminister Mette Frederiksen (S) har sagt, at Nord Stream-eksplosionerne var et resultat af sabotage. Men regeringen har aldrig udpeget en formodet bagmand.Fold sammenLæs mere De tyske medier skriver, at politiet efterfølgende har været i stand til at spore yachten til den tyske by Wieck 7. september og senere på danske Christiansø, hvorefter den blev returneret til ejeren. Siden har tysk politi lokaliseret båden og har fundet spor af sprængstoffer i skibets kahyt,skriver Die Zeit. Efterforskerne har angiveligt ikke kendskab til de seks personers identitet eller nationalitet, eftersom de har rejst og lejet yachten på professionelt forfalskede pas. De har heller ikke viden om, hvorvidt nogen kan have beordret angrebet. Alligevel mener de tyske efterforskere tilsyneladende, at sporene peger mod Ukraine. Det skyldes blandt andet, at en »vestlig efterretningstjeneste« –ifølge Die Zeit– kort efter angrebet sendte et tip til flere europæiske partnere om, at en ukrainsk kommandogruppe skulle stå bag. De tyske mediers artikler kommer samme dag,som The New York Timesberetter, at anonyme amerikanske embedsmænd har fortalt, at de har set »nye efterretninger«, somangiveligt indikerer, at en »proukrainsk gruppe« skulle have stået bag sabotagen. Ifølge artiklen indeholder disse efterretninger ikke indikationer på, at Volodymyr Zelenskyj skulle have haft kendskab til operationen. En af Zelenskyjs rådgivere har sagt til Reuters, at Kyiv »absolut ikke er involveret« i Nord Stream-sabotagen, og at regeringen »ingen informationer« har om hændelsen. Ifølge Die Zeitvil man i vestlige efterretningstjenester ikke udelukke, at Nord Stream-sabotagen kan være en false flag-operation – altså et russisk angreb, der er designet, så ukrainere ligner bagmændene. De tyske efterforskere har dog ikke set indikationer på dette, skriver tyske medier. Påstandene i tyske og amerikanske nyhedsartikler er endnu ubekræftede fra officielt hold – men de er banebrydende, fordi de indikerer, at skylden for angrebet nær Bornholm ikke ligger hos Vladimir Putin, men hos Putins modstandere. Nyhedsudviklingen er dog blevet mødt med skepsis fra flere danske eksperter. Til Berlingske sagdeden tidligere chefanalytiker i Forsvarets Efterretningstjeneste (FE), Jacob Kaarsbo, tirsdag at han stadig finde det meget »meget usandsynligt«, at proukrainske kræfter skulle stå bag sabotagen trods de anonyme amerikanske udtalelser. »Endnu engang er der tale om løse rygter, som bliver kolporteret rundt på dårligt grundlag,« sagde han. På Twitterskriver den danskeopen source-analytiker Oliver Alexander – der analyser krigens gang via offentligt tilgængelige kilder – at det er svært at forestille sig, hvordan den lejede yacht skulle kunne transportere de mange hundrede kilo sprængstof, som ifølge vestlige efterretningskilder er blevet brugt til at sprænge gasledningerne. Flere danske eksperterpeger ogsåpå, at det er urealistisk, at dykkere alene skulle kunne fragte så store mængder sprængstof ned på de dybder, hvor ledningerne ligger.  Additional questions this raises:- Previous statements by officials have stated that 1000s of lbs of explosives were used at each site. How are you transporting this on a rental yacht as well as diving to place it? Oliver Alexander undrer sig også over, at et tankskibet Minerva Julie, som har klare forbindelser til Rusland, i samme periode sejlede frem og tilbage over netop det område nordøst for Bornholm, hvor en eksplosion sprængte hul på Nord Stream 1-gasledningen 26. September.  Interestingly though, this timeline does line up with the Minerva Julie arriving directly over the NS1 explosion sites on September 5thpic.twitter.com/BkiQkw5eZF Nord Stream-sabotagen er et af de største mysterier i det seneste års krig i Europa. Løsningen på gåden kan potentielt have store implikationer for koalitionen, som står bag hjælpen til Ukraine. Hvis det skulle vise sig, at Ukraines regering direkte eller indirekte har forbindelse til angrebet, kan det skade Kyivs forhold til Tyskland og andre europæiske partnere. Politiets Efterretningstjeneste oplyser til Berlingske, at den danske efterforskning fortsat er i gang, og at det ingen kommentarer har for nuværende. En talsperson fra den tyske regering siger til Die Zeit, at det blot er »få dage siden«, at Danmark, Sverige og Tyskland informerede FNs Sikkerhedsråd om, at efterforskningerne stadig er i gang, og at de endnu ikke har nogen resultater.",
        "metadata": {
            "source": "https://www.berlingske.dk/internationalt/medier-tysk-politi-har-lokaliseret-mystisk-baad-paa-christiansoe",
            "image_url": "https://berlingske.bmcdn.dk/media/cache/resolve/image_x_large_vertical/image/165/1653839/24366264-.jpg",
            "publication_time": "Onsdag d. 08. marts 2023, kl. 06.26",
            "author": "Mikkel Danielsen",
            "related_links": [],
            "attachments": []
        }
    }
}