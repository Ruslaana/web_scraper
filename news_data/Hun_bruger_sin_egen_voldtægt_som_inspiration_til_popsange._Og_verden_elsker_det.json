{
    "version": "1.0",
    "document": {
        "id": "https://www_berlingske_dk/kultur/hun-bruger-sin-egen-voldtaegt-som-inspiration-til-popsange-og-verden-elsker",
        "title": "Hun bruger sin egen voldtægt som inspiration til popsange. Og verden elsker det",
        "content": "Det er svært at forstå, når man ser, hvordan sangerinder som Lizzo, Billie Eilish og Lady Gaga dominerer tidens hitlisterne som selvstændige og stærke sangskrivere, men det er faktisk ikke så lang tid siden, at kvindelige popstjerner, der sagde deres mening, blev latterliggjort. Det skete for Sinead O'Conner, da hun gæstede »Saturday Night Live« i 1992. Den kronragede sangerinde valgte at tale om seksuelle overgreb i den katolske kirke, og verden var enige om, at hun var alt for alvorlig, for vred. Latterlig. To år senere vakte Madonna massiv forargelse iLettermanved at nægte at svare på spørgsmål om sit sexliv – og i øvrigt sige »fuck« 14 gange. I 1997 var det Fiona Apple, der stod for tur, da den da 20-årige sangerinde omformede sin takketale under MTV Music Awards og gjorde den til en direkte opfordring henvendt til sine fans. »Lad være med at gøre, hvad I tror, vi synes er cool,« som hun sagde med missende øjne mod showets enorme følgespot.  I dag er udsagnet lige så banalt, som det er åbenlyst, men før årtusindeskiftet førte det til forarget fordømmelse. Apple blev stemplet som en køn tosse, der mest overlevede i showbizz, fordi hun datede berømte mænd som tryllekunstneren David Blaine og komikeren Louis C.K. Men verden har ændret sig. Kvindelige kunstnere bliver ikke længere reduceret til at være receptionskongernes velduftende accessories​. De siger fra, omfavner deres smerte og destillerer alt det skæve, det skrøbelige og det sårbare ind i kunsten. Lady Gaga, Kesha ogDuffyhar åbent talt om de overgreb, de har været udsat for. Svenske Jenny Wilson har lavet en hel plade om sin voldtægt, og de kommende generationer knuselsker teen-ikoner som Greta Thunberg, der dybest set er alt andet end rosenkindet, velskuret. Pæn. Tiden er klar til virkelighed, og midt i den står Fiona Apple som en lysende stjerne. Fiona Apple McAfee-Maggart er et sandt Manhattan-barn, opvokset i verdens mest ombejlede by som datter af to kunstnere. Som syvårig begyndte hun at spille klaver, få år senere kastede hun sig over sangskrivningen, og allerede som 19-årig debuterede hun med »Tidal«, der solgte 2,7 millioner eksemplarer på sin sære blanding af pop og poesi. Men hverken udgivelsen eller opvæksten var uproblematisk. I skolen blev Fiona Apple kaldt »hunden«, hun havde svært ved at få venner, gik for sig og holdt op med at spise. Artiklen fortsætter efter billedetI 2012 udgav Fiona Apple sit fjerde album med den besværlige titel »The Idler Wheel is wiser than the Driver of the Screw, and Whipping Cords will serve you more than Ropes will ever do«.(Beatrice de Gea/Polaris)Fold sammenLæs mereFoto: BEATRICE DE GEA. Gennembruddet fulgte samme problematiske skabelon. I 90ernes rasende utålmodighed blev stjerners identitet kogt ned til små korte udsagn. Udover den famøse takketale, der bragte Fiona Apple på kant med Hollywood, var der pressefoto og videoer, der fik hende til at fremstå sexet og lillepigeagtig. Apple valgte selv at stille op med sin afklædte, anorektiske krop, men det, der i dag kunne læses som et statement om kropspositivisme, blev i stedet misforstået og tolket som en provokerende Lolitas upassende fremstilling. Især galt gik det med videoen til »Criminal«, hvori Fiona Apple trisser omkring i ungpigetrusser og undertrøje, omgivet af unge, afklædte modeller, der ligger som halvdøde junkier arrangeret foran musikvideoens altopslugende øje. Instruktøren Mark Romanek ville lave et kunstneriske statement, sagde han, men det var svært at se gennem al den afklædte teenagehud. »Alle frygter altid, at folk udnytter mig,« som Apple har sagt i et senere interview. »Selv dem, der udnytter mig, er bange for at andre udnytter mig.« Helt forkert var det ikke. Apples senere forhold til blandt andre filminstruktøren Paul Thomas Andersen blev til forsidestof, og sangerinden, der er diagnosticeret med angst, har gradvist trukket sig mere og mere ind i sig selv siden. Herfra har hun lavet fire album, der alle støber hendes særlige univers, der i stigende grad handlede om at sætte sine egne grænser og sige fra, hvor det er nødvendigt. Artiklen fortsætter efter billedet»Alle frygter altid, at folk udnytter mig,« har Fiona Apple sagt. »Selv dem, der udnytter mig, er bange for at andre udnytter mig«. Nu er den 42-årige sangerinde aktuel med et album, der byder smerten og udnyttelsen trods og gør op med alle de folk, der altid har villet bruge hende. Billedet er fra Governors Ball Music Festival in New York, 2012.Fold sammenLæs mereFoto: CHAD BATKA. På den seneste, »Fetch The Bolt Cutters«, fortæller sangen »Newspaper« om to veninder, da knyttes sammen, fordi de deler samme voldelige ekskæreste. »​Shameika« skildrer det øjeblik, hvor skolegårdens ensomhed blødes op, fordi den rigtige pige i få øjeblikke ser i din retning, mens voldtægtssangen »For her« – med ordene »Du voldtog mig i samme seng, som din datter blev født i« – er inspireret af det overgreb, en veninde blev udsat for. Apple selv har prøvet noget tilsvarende. Hun var kun 12 år, da en ukendt gerningsmand fulgte efter hende på gaden, trængte hende op mod opgangens væg og truede hende til tavshed, mens voldtægten fandt sted. I baggrunden kunne Apple høre hundene gå i den lejlighed, hun delte med sin mor og sin søster. Hundene bjæffer stadig på den nye plade. Apple, der i årevis har levet i en slags frivillig isolation, arbejder altid fra sit tidligere soveværelse med hjælp fra enkle ting som computerprogrammet GarageBand og optageren på en iPhone. Hverdagens lyde væver sig ind og ud af sangene. Her er hundene. Et piskeris. En pude, der får tæsk. Det er uperfekt og skævt, præcis som virkeligheden er det, og det har fået flere til at kalde Fiona Apple for # stayhome-bevægelsens officielle maskot, mens andre mener, at hun laver fremtidens musik. Den, der laves alene med få midler, mange skønhedspletter og stor gennemslagskraft. »Der er plads til store, klodsede følelser, som ikke passer sammen med sølvtøj og krystalglas. Og det er ikke en plade, du danser og drikker cocktails til. Ikke medmindre du ønsker at forstuve en ankel eller få noget galt i halsen,« skrev dagbladet Information, mens det amerikanske musiksite Pitchfork, der storskrydende praler af at være det mest troværdige i branchen, for første gang i årevis uddelte topkarakteren 10. Det er ikke sket, siden Kanye West udgav »My Beautiful Dark Twisted Fantasy« i 2010. »Ingen musik lyder sådan her,« skrev kritikeren begejstret og forudså, at det kommer til at ændre sig. Hvis verden aldrig bliver den samme igen, skal fremtidens musikere i stigende grad arbejde mere alene, mens publikum i højere grad vil lytte fra sofaen. Det gør ikke Fiona Apples opråb mindre aktuelt. Tværtimod. Hendes udfordring handler om at bryde ud af de fængsler, vi har sat os selv i. »Hent boltsaksen«, som hun synger i albummets titelsang. »Jeg har siddet herinde alt for længe«. Artiklen fortsætter efter boksenFAKTATre smagsprøver af æblet»Sullen Girl«Over et smukt, næsten jazzet, klaverstykke fortæller Apple om den depression, der ligger lige under overfladen. »And there’s too much going on/But it’s calm under the waves/In the blue of my oblivion,«, som hun synger, inden hun kommer frem til overgrebet, som siden har været nævnt i flere af hendes sange. » I used to sail the deep and tranquil sea/ But he washed me ashore/And he took my pearl/ And left an empty shell of me«. Sangen er fra debutalbummet Tidal, der udkom i 1996.»Werewolf«Apple var 34 år, da hun lavede det akustiske album »The Idler Wheel Is Wiser Than the Driver of the Screw and Whipping Cords Will Serve You More Than Ropes Will Ever Do«, der indeholder en del af lydene fra Fiona Apples hus, som hun i stigende grad isolerer sig selv i.På sangen »Werewolf«, der handlede om et dysfunktionelt forhold, hører man pludselig en banjo spille et par noder. Herefter forsvinder den. »You made an island of me,« synger Apple om tilværelsens fundamentale ensomhed.»Fetch the bolt cutters«New York Times kaldte titelsangen fra den nyeste plade for musikkens svar på en bildungsroman, fordi den skildrer en kvindes dannelse fra skolegårdens mareridt til det modne menneskes erkendelse af behovet for at sætte sig selv fri. Omkvædets råb »Fetch the bolt cutters«, betyder direkte oversat »Hent boltsaksen« - og følges op af »I’ve been in here too long«. Ensomheden findes stadig, men sangerinden er klar til at bryde ud.FOLD UD »Sullen Girl«Over et smukt, næsten jazzet, klaverstykke fortæller Apple om den depression, der ligger lige under overfladen. »And there’s too much going on/But it’s calm under the waves/In the blue of my oblivion,«, som hun synger, inden hun kommer frem til overgrebet, som siden har været nævnt i flere af hendes sange. » I used to sail the deep and tranquil sea/ But he washed me ashore/And he took my pearl/ And left an empty shell of me«. Sangen er fra debutalbummet Tidal, der udkom i 1996. »Werewolf«Apple var 34 år, da hun lavede det akustiske album »The Idler Wheel Is Wiser Than the Driver of the Screw and Whipping Cords Will Serve You More Than Ropes Will Ever Do«, der indeholder en del af lydene fra Fiona Apples hus, som hun i stigende grad isolerer sig selv i.På sangen »Werewolf«, der handlede om et dysfunktionelt forhold, hører man pludselig en banjo spille et par noder. Herefter forsvinder den. »You made an island of me,« synger Apple om tilværelsens fundamentale ensomhed. »Fetch the bolt cutters«New York Times kaldte titelsangen fra den nyeste plade for musikkens svar på en bildungsroman, fordi den skildrer en kvindes dannelse fra skolegårdens mareridt til det modne menneskes erkendelse af behovet for at sætte sig selv fri. Omkvædets råb »Fetch the bolt cutters«, betyder direkte oversat »Hent boltsaksen« - og følges op af »I’ve been in here too long«. Ensomheden findes stadig, men sangerinden er klar til at bryde ud. I den forstand kan hendes credo både sætte ord på den tendens, som vi ser i tidens musikbillede og være en opfordring til alle andre om at finde boltsaksen frem og klippe os ud af de skabeloner, som andre alt for længe har begrænset os med. Det er et opråb, der løber gennem tiden og dens toner. Det gør ikke nødvendigvis musikken mere behagelig at lytte til, men det gør den næsten umuligt at ignorere. Fiona Apple: »Fetch The Bolt Cutters« udkommet på Epic Records/Sony Music 27 april - og kan streames derhjemme på diverse tjenester ",
        "metadata": {
            "source": "https://www.berlingske.dk/kultur/hun-bruger-sin-egen-voldtaegt-som-inspiration-til-popsange-og-verden-elsker",
            "image_url": "https://berlingske.bmcdn.dk/media/cache/resolve/image_x_large/image/128/1288266/23410187-apple-album-conversation.jpg",
            "publication_time": "Fredag d. 01. maj 2020, kl. 15.16",
            "author": "Sarah Iben Almbjerg",
            "related_links": [],
            "attachments": []
        }
    }
}