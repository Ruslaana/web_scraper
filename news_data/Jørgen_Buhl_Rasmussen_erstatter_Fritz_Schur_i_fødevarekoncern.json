{
    "version": "1.0",
    "document": {
        "id": "https://www_berlingske_dk/virksomheder/joergen-buhl-rasmussen-erstatter-fritz-schur-i-foedevarekoncern",
        "title": "Jørgen Buhl Rasmussen erstatter Fritz Schur i fødevarekoncern",
        "content": "Fritz Schur afløses i bestyrelsen og på formandsposten af Jørgen Buhl Rasmussen, der har en international karriere senest som koncernchef i Carlsberg. Som formand for bestyrelsen kommer Jørgen Buhl Rasmussen til at være med til at udstikke de overordnede linjer for Uhrenholt.  Jørgen Buhl Rasmussen er i dag aktiv i bestyrelserne for Novozymes, IFC Europe samt Axcel Advisory Board. Uhrenholt koncernen, der er en international fødevarevirksomhed med produktion af og handel med fødevarer, blev stiftet i 1978 af Frank Uhrenholt og er 100 pct. familieejet. Virksomheden har over 600 ansatte og har datterselskaber eller anden repræsentation i mere med 20 lande verden over. Koncernen omsatte for 3,4 mia. kr. i 2014.  Skiftet i bestyrelsen og på formandsposten finder sted på selskabets ordinære generalforsamling sidst i april. ",
        "metadata": {
            "source": "https://www.berlingske.dk/virksomheder/joergen-buhl-rasmussen-erstatter-fritz-schur-i-foedevarekoncern",
            "image_url": "https://berlingske.bmcdn.dk/media/cache/resolve/image_x_large/image/25/257345/12339008-i-forbindelse-med-ny-spareplan-skrer-carlsberg-2000-stillinger.jpg",
            "publication_time": "Mandag d. 15. februar 2016, kl. 11.35",
            "author": null,
            "related_links": [],
            "attachments": []
        }
    }
}