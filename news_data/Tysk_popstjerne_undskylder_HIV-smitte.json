{
    "version": "1.0",
    "document": {
        "id": "https://www_berlingske_dk/musikanmeldelser/tysk-popstjerne-undskylder-hiv-smitte",
        "title": "Tysk popstjerne undskylder HIV-smitte",
        "content": "Nadja Benaissa, 28, er medlem er det bedst sælgende tyske pigeband nogensinde, men nu står hun over for anklager om at have haft sex med adskillige mænd velvidende, hun havde HIV. Det skriver BBC. - Jeg undskylder for, hvad der er sket. Sådan sagde sangerinden fra det tyske pigeband No Angels til den tyske ret i byen Darmstadt. Hun afviser dog, at hun bevidst har forsøgt at smitte nogen med HIV. Hun er anklaget for, at hun har haft sex med tre mænd velvidende, hun havde HIV. Desuden er hun anklaget for at have smittet en mand med HIV. Hvis hun bliver dømt står hun over for en fængselsstraf på mellem seks måneder og 10 år. Hit skrevet af danskere Efter åbningen af sagen fortalte den tyske sangerinde, at hun ikke havde håndteret sin HIV-virus ordentligt.- Men jeg har på ingen måde ønsket at smitte mine partnere med HIV, siger hun. I år 2000 blev No Angels formet - et året før den danske ækvivalent EyeQ så dagens lys. No Angels fik succes over meget af Centraleuropa og solgte de første tre år mere end fem millioner albums.Efter at være gået fra hinanden i 2003 fandt No Angels igen sammen i 2007, da de vandt de tyske Melodi Grand Prix med en sang skrevet af danskerne Remee og Thomas Troelsen. Nadja Benaissas sag forventes afsluttet i slutningen af denne måned.",
        "metadata": {
            "source": "https://www.berlingske.dk/musikanmeldelser/tysk-popstjerne-undskylder-hiv-smitte",
            "image_url": "https://berlingske.bmcdn.dk/media/cache/resolve/image_x_large/image/84/840824/2943456-germany-nadja-hiv-trial.jpg",
            "publication_time": "Mandag d. 16. august 2010, kl. 14.18",
            "author": "Kasper Frandsen",
            "related_links": [],
            "attachments": []
        }
    }
}