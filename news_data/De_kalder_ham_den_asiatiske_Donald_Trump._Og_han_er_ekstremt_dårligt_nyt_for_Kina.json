{
    "version": "1.0",
    "document": {
        "id": "https://www_berlingske_dk/internationalt/de-kalder-ham-den-asiatiske-donald-trump-og-han-er-ekstremt",
        "title": "De kalder ham den asiatiske Donald Trump. Og han er ekstremt dårligt nyt for Kina",
        "content": "På et natmarked i bydelen Banqiao bobler gryderne, mens Terry Gou kommer gående. Han vil være Taiwans næste præsident, og han er ude for at møde vælgere. Så stopper han op. En ung kvinde vil gerne have en selfie med Gou, og snart står præsidentkandidaten ogglor nedi hendes kavalergang. 1-2-3 og klik, og så er billedet foreviget. Det bliver dagens tophistorie i lokale medier, der har lige dele latter og hån tilovers for personen Gou. De husker, hvordan han få uger forindenblev spurgt, hvad han ville gøre, hvis Kinas regering truede med at konfiskere det mægtige firma, han har stiftet, sæt han blev præsident. Det hedder Foxconn, står for en stor del af produktionen af verdens iPhones og har talrige fabrikker i Kina. Gous svar skabte overskrifter: »Bare gør det! Jeg er villig til at yde dette offer!« Sådan er manden,der bliver kaldt Taiwans Donald Trump, og som tirsdag kunne fejre, at han nu har indsamlet underskrifter nok til at stille op til valget i januar. Det sker, samtidig med at den øvrige opposition forsøger at fremstå samlet. Selv mener Gou, at han er den rette til at stå i spidsen for dem og skabe bedre dialog med Kina. Men meget tyder nu på, at hans valgkampagne har den stik modsatte effekt. Det kan få globale implikationer. Når Taiwan går til valg, vil det blive fulgt tæt verden over, særligt i Washington og Beijing. Øen er blevet et symbol på kampen mellem autokrati og demokrati. For de lokale er det langtfra kun forholdet til Kina, der afgør valget. Det gør også tårnhøje boligpriser, lav løn og sociale vilkår. »Politikere bruger forholdet til Kina som undskyldning for ikke at tale om de reelle problemer i Taiwan. Det ved taiwanerne godt og specielt de unge,« siger Michael Danielsen, formand for Taiwan Corner, til Berlingske. For omverdenen vil det centrale dog være, om Taiwan rykker yderligere i retning af at erklære selvstændighed, eller om vi vil se en opbremsning til fordel for dialog med Kina. Gou tilhører i høj grad den Kina-venlige fløj, og så sent som i 2017kaldte han Xi Jinpingfor »en stor leder«. Terry Gou annoncerede i september, at tv-stjernen Tammy Lai er hans nummer to. Hun spillede præsidentkandidat i Netflix-hittet »Wave Makers«. Det minder om danske »Borgen«. Det var et scoop for Gou.Fold sammenLæs mereFoto: Sam Yeh/AFP/Ritzau Scanpix. Terry Gous livshistorie er samtidig et bevis på, at der ikke kun er ondt blod mellem Kina og Taiwan. Efter en tid som fabriksarbejder stiftede Gou i 1974 Hon Hai Ltd., der er kendt som Foxconn i Vesten. Firmaets fabrikker, der blomstrede op på ryggen af Kinas rivende økonomiske udvikling, gjorde dem til en af verdens mest magtfulde elektronikproducenter. I dag er Foxconn på27.-pladsen på Fortunes Global 500-liste, og det har gjort Terry Gou tilen af verdens rigeste mænd. I 2019 stoppede han som leder af Foxconn, og i dag er han blot kendt som »stifteren«. Parallellen til Donald Trumps erhvervseventyr ligger ligefor, og ligesom Trump stoppede Gous ambitioner ikke, da han fratrådte sin rolle som forretningsleder. I Taiwans valgkamp portrætterer han nu sig selv som hele »Taiwans direktør«, og han vil »samle oppositionen«. Med sin Kina-venlige tilgang burde han være Beijings åbenlyse favorit, men i stedet er det endt lige omvendt. Oprindeligt forsøgte Terry Gou at blive præsidentkandidat for Taiwans ældste parti, Kuomintang (KMT), der flygtede til Taiwan fra fastlandet i 40erne. Ligesom han selv går de i dag ind for øget dialog med Kina. Men da partitoppenvalgte en mere traditionel kandidat, annoncerede Gou sit eget kandidatur, og nu står kun formaliteter i vejen for, at han havner på stemmesedlen. Det kan ske allerede i næste uge. Men om det rent faktisk sker, står hen i det uvisse, for Gou er under et voldsomt pres. Valgkamp i Taiwan foregår på gaden, på scenen og i templerne. Her er Terry Gou på besøg i New Taipei City.Fold sammenLæs mereFoto: Ann Wang/Reuters/Ritzau Scanpix. Netop i disse dage er Taiwans fremtid højt på dagsordenen, når Kinas præsident, Xi Jinping, og USAs præsident, Joe Biden, mødes i San Francisco. USA støtter Taiwan med våbensalg og militærtræning, og Biden har sagt, at USA vil forsvare øen, hvis Kina skulle forsøge at indtage den. For Kina er det nu centralt, at USA fastholder sin ét Kina-politik, og at de ikke puster mere liv i øens drømme om at erklære selvstændighed. Derfor fremstiller Kina det taiwanske valg som et valg mellem krig og fred. Det er barsk retorik, men set fra Beijing er udviklingen i Taiwan bekymrende. Meningsmålingerviser, at drømmen om at erklære selvstændighed er »blevet mainstream«, konkluderer meningsmålingsinstituttet TOPF over forTaipei Times. Det gør Kinas retorik højaktuel. Udenrigsminister Joseph Wu har flere gange har sagt til Berlingske, at det er Kina, der optræder aggressivt, ikke Taiwan. Men øens politiske opposition har gjort krig-fred-retorikken til en aktiv del af valgkampen,skriver Nikkei, og sammen med et bredere ønske om et magtskifte efter otte år med regeringspartiet Democratic Progressive Party (DPP) ved roret skaber det en farlig situation for Taiwans regering. Flere måneder i træk har meningsmålingerspåetet tæt valg, og onsdag blev DDPs værste frygt til virkelighed, da de to oppositionspartier Taiwan People's Party (TPP) og KMT annoncerede, at de vil gå i valgforbund. Sandsynligheden for et politisk magtskifte i Taiwan er dermed stor.  The upcoming#Taiwanpresidential election has witnessed a dramatic turnaround. Opposition parties KMT and TPP have agreed to put forward a joint presidential ticket to challenge the ruling party DPP, which suddenly reduced the chances of the DPP staying in power by a lot.https://t.co/URi2B329gV Det kan betyde, at der kommer en regering, som i mindre grad vil arbejde for selvstændighed og politiske reformer, og det kan gøre omverdenens syn på øen mindre positivt, mener Michael Danielsen. Men vil oppositionen sejre, kræver det samarbejde, og indtil nu har oppositionen fremstået splittet. Det er Gou et symbol på. Tidligere målinger har vist, at han kan løbe med fem procent af den øvrige oppositions stemmer. Meget tyder på, at det irriterer Beijing voldsomt, og ifølgeReutershar den kinesiske regering iværksat en faretruende »undersøgelse« af Foxconn. Chefen for øens nationale sikkerhedsråd, Wellington Koo,har derfor sagt, at Kina uden tvivl er modstandere af, at Gou stiller op. »Han splitter oppositionens stemmer til fordel for DPP,« vurderer Michael Danielsen fra Taiwan Corner. Så til trods for at valgplakater med Gous ansigt er klæbet op på alt fra taxaer til højhuse på hele øen, er det nu et mysterium, om han kommer på stemmesedlen. »Venter vi ikke alle på at se, om Gou rent faktisk stiller op?« spørger Koo. Gous kinesiske navn, som lyder Guo Tai-ming, er undervejs blevet selve hans valgslogan. En stemme på Gou er »god timing«, lyder det fra kandidaten, der hævder, at selveste havguden Matsu opfordrede ham til at stille op som præsidentkandidat. Meget tyder nu på, at Gous kandidatur har en elendig timing. »Dette kan blive hans sidste vals,«skriver en lokal kommentator, der takker havguden Matsu for god underholdning. Alexander Sjöberg er Berlingskes korrespondent i Asien FAKTATaiwan: Så tæt er valgetWilliam Lai, der er DPPs præsidentkandidat, står til at få 26,5 procent af stemmerne. Han har tabt 13 procents opbakning siden august.Ko Wen-je, der er Taiwan Peoples Partys (TPP) kandidat, står til 21,7 procent af stemmerne.Hou Yu-ih, der er KMTs kandidat, står til 20,2 procent af stemmerne.Terry Gou, der er selvstændig kandidat, står til 12,4 procent af stemmerne.Meningsmålinger i Taiwan er behæftet med usikkerhed. Visse vægtede målinger tildeler DPP flere procent af stemmerne.Hvor DPP arbejder mere aktivt for selvstændighed, vil såvel TPP som KMT sætte mindre blus under kedlerne. De to partier har denne onsdag annonceret, at de vil indgå valgforbund.Valget i Taiwan afholdes 13. januar 2024.FOLD UD Hvor DPP arbejder mere aktivt for selvstændighed, vil såvel TPP som KMT sætte mindre blus under kedlerne. De to partier har denne onsdag annonceret, at de vil indgå valgforbund. Valget i Taiwan afholdes 13. januar 2024.",
        "metadata": {
            "source": "https://www.berlingske.dk/internationalt/de-kalder-ham-den-asiatiske-donald-trump-og-han-er-ekstremt",
            "image_url": "https://berlingske.bmcdn.dk/media/cache/resolve/image_x_large/image/173/1736316/24572822-epa10824807-file---foxconn-founder-terry-gou-spe.jpg",
            "publication_time": "Onsdag d. 15. november 2023, kl. 11.33",
            "author": "Alexander Sjöberg",
            "related_links": [],
            "attachments": []
        }
    }
}