{
    "version": "1.0",
    "document": {
        "id": "https://www_berlingske_dk/videnskab/apple-skal-oplyse-bedre-om-eus-alternativ-til-applecare",
        "title": "Apple skal oplyse bedre om EUs alternativ til AppleCare",
        "content": "I december måned sidste år blev Apple tildelt en stor bøde i Italien for ikke at have informeret sine kunder godt nok om alternativer til deres garantiordning AppleCare. Ud over bøden måtte Apple også foretage ændringer på den forpakning, som AppleCare sælges i, så det tydeligere fremgår, at ethvert EU-land giver forbrugere to års garanti på de produkter, de køber. Nu, næsten et år senere, mener EUs justitskommisær Viviane Reding ikke, at Apple har gjort tilstrækkeligt. Læs også:EU lægger op til afgift på skytjenester I den anledning har hun udsendt et brev til alle medlemslandene i EU, hvor hun beder om mere information omkring Apples praksis. Hun vil finde ud af, om Apple har været gode nok til at informere sine kunder om den »automatiske og gratis ret til minimum to års garanti« på produkterne. Årsagen til, at Europakommissionen ikke tager sagen i egne hænder, skyldes, at de simpelthen ikke må. I stedet kan de gå til medlemslandene og bede dem tage sagen op. Teknisk set kan kommissionen uddele repressalier mod de lande, der ikke tager stilling til sagen, men i første omgang har de blot valgt at udsende et brev med instrukser. Selv om Apple med etlinkhenviser til forskellene mellem AppleCare og EUs garantilov, og der er faktisk en række forskelle, så er det ifølge Redings brev ikke godt nok for EU. Problemet skulle være måden, de præsenterer forskellene på, og at kunder ikke direkte bliver gjort opmærksomme på det, når de bliver tilbudt AppleCare-garantien. Nu afventes der for at se, hvordan de forskellige medlemslande vil tage hånd om sagen, og hvad det vil komme til at betyde for Apples AppleCare-tjeneste i Europa. I brevet fremgår det ganske klart, at EU ikke er tilfredse med, hvordan Apple har håndteret den oplysningspligt, de blev pålagt i Italien. Skulle det vise sig, at resten af EU er enige, så kan det blive en meget stor hovedpine for Apple. AppleCare sælges som et tillæg til deres iPhones, iPods, iPads og Mac-computere, og den tilbyder to års garanti på produktet. Garantien inkluderer gratis reparation, dækning ved mangler og gratis support. Læs også:Nokia gør grin med iPhone 5 Læs artiklen på teknofil.no Oversat af Janus Bødker.",
        "metadata": {
            "source": "https://www.berlingske.dk/videnskab/apple-skal-oplyse-bedre-om-eus-alternativ-til-applecare",
            "image_url": "https://berlingske.bmcdn.dk/media/cache/resolve/image_x_large/image/32/325069/5664795-apple-skal-oplyse-om-eus-alternativ-til-applecare.jpg",
            "publication_time": "Torsdag d. 04. oktober 2012, kl. 08.00",
            "author": null,
            "related_links": [],
            "attachments": []
        }
    }
}