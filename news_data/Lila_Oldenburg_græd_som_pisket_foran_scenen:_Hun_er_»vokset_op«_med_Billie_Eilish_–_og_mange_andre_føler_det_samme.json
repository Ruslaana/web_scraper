{
    "version": "1.0",
    "document": {
        "id": "https://www_berlingske_dk/musik/lila-oldenburg-graed-som-pisket-foran-scenen-hun-er-vokset-op-med-billie",
        "title": "Lila Oldenburg græd som pisket foran scenen: Hun er »vokset op« med Billie Eilish – og mange andre føler det samme",
        "content": "Tårerne drev ned af Lila Oldenburgs kinder. På scenen foran hende stod Billie Eilish, den amerikanske superstjerne, som den 22-årige dansker har fulgt i syv år. Uafbrudt. Dag og nat. Billie Eilish, den amerikanske superstjerne, der i disse dage giver to totalt udsolgte koncerter i Danmark, harværetder. Som et soundtrack til Lila Oldenburgs hverdag, fester og følelsesliv Og mandag aften stod hun på scenen lige foran hende i Royal Arena på Amager. »Jeg græd uafbrudt de første tre minutter af koncerten. Jeg var så overvældet og glad for at se hende, for nu stod hun der og skulle optræde for alle os, der elsker hende.« Fænomenet Billie Eilish optrådte for 17.000 skrigende fans, der kom fra nær og fjern for at få et glimt af idolet, der er den nok største stjerne for generation z lige nu. Tirsdag aften spiller hun for lige så mange. På de sociale medier er der blevet delt videoer af fans, som har ligget i kø i fem dage og sovet under åben himmel uden for arenaen på Vestamager for at sikre sig de bedste pladser.  Kigger man på anmeldelserne tyder det på, at de dedikerede fans har fået noget for pengene. De danske anmeldere kaster roser efter den amerikanske verdensstjerne, hvor hun bliver kvitteret med seks stjerner i Jyllands-Posten og fem hjerter i Politiken. »Med sårbarheden sitrende i luften skabte popstjernen noget, som kun hun kan,«skriver Berlingskes anmelder, der gav mandagens koncert topkarakter, seks stjerner. Anmelderne blev»blæst bagover«og det samme gjorde Lila Oldenburg. »Det var fuldstændig vanvittigt. Hun har det vildeste sceneshow med lys og konfetti, hvor hun løber og hopper rundt på scenen. Men samtidig kan man høre, at hun synger live, og hendes stemme er så magisk.« Lila Oldenburg har haft andre idoler, bevares, men Billy Eilish er noget særligt. Endda i en grad, så hun tirsdag tager afsted igen. Hun »elsker« ganske enkelt Billie Eilish så meget, at én koncert ikke kunne gøre det for hende. Hun vil skråle med på hits som »Birds of a Feather«, »Bad Guy« og »Bury a Friend« to aftener i streg, når hun nu har chancen, så hun tager afsted til showet tirsdag også – og igen til juni, hvor hun skal optræde i Paris. For Lila Oldenburg er Billie Eilish ikke blot en sanger. Lila Oldenburg læser til dagligt til social- og sundhedsassistent.Fold sammenLæs mereFoto: Mathias Svold. De er »vokset op sammen«, forklarer hun om sit forhold til superstjernen. Billie Eilish kan sætte ord på alt det, der gør ondt. En egenskab, som få andre besidder. Verdensstjernen har allerede nået en livstid af succeser i løbet af sin korte karriere. Som kun 14-årig udgav hun hittet »Ocean Eyes« med sin fire år ældre storebror, Finneas O’Connell. Tre år senere blev hendes show i London udsolgt på to minutter. Billie Eilish tog verden og ikke mindst den unge generation med storm. Billie Eilish er blevet et verdensfænomen, hvor hun har udgivet flere albums. P6 Beat har sågar lavet en seks timer lang radioudsendelse om hende og hendes musik.Fold sammenLæs mereFoto: Kyle Grillot/EPA/Ritzau Scanpix. Lila Oldenburg var blot 15 år, første gange hun stødte på Billie Eilish. Og det sagde mildest taltbang! »En af de første sange jeg hørte var ‘When The Party Is over’, og her slog det bare klik. Alle omkring har siden fortalt mig, at jeg hørte hendes musik dag og nat på mit teenageværelse,« siger Lila Oldenburg. Det var fandyrkelse fra første øjeblik, hvor Lila Oldenburg blev »fortryllet« af sangerindens stemme og lyrik. Udgav Billie Eilish en ny sang, ville hun altid begejstret vise den til sin omgangskreds. »Så vidste de bare, at jeg ville høre sangen uafbrudt,« griner Lila Oldenburg. Billie Eilish var anderledes. Hun var fin, men samtidig rå. Hun var»bad«, men skrøbelig. Den kombination har fået Lila Oldenburg til at følge hende i syv år, hvor der er blevet til en stor mængdemerch– T-shirts og andet med Billie Eilish navn på – og utallige timer brugt på at lytte til hendes musik. Ifølge Lila Oldenburg er der ikke bare tale om gode sange. »Hun er så meget mere end en sangerinde«. Til forskel fra tidens andre globale kæmpestjerner, nøjes Billie Eilish ikke med at synge til Generation Z – hun er en del af den. Derfor er der et ganske særligt bånd mellem hende og dem – de deler både skæbne og tidsalder. Billie Eilish skriver nemlig om livets tunge sider. Selv udtaler Eilish, at netop fordi hendes tekster er så rå, gør de det muligt for hendes fans at »relatere til dem på et dybere niveau«. Lila Oldenburg fortæller, at 40 procent af hendes tøjskab er fyldt med Billie Eilish-tøj. Her ses en støvle, hvor sangerindens navn er skrevet.Fold sammenLæs mereFoto: Mathias Svold. Sangerinden har både sunget om overgreb, depressioner og hjertesorger. Berlingske har været i kontakt med flere fans, hvor én ting går igen hos dem: De fortæller alle, hvordan Billie Eilish og hendes musik får dem til at føle, at de er gode nok. På trods af diagnoser, dårlige karakterer og lavt selvværd, giver Billie Eilish dem en følelse af tilstrækkelighed. Det samme mærker Lila Oldenburg. Hun finder en ro, når hun lytter til Billie Eilish. Hun kommer med egne ord »ind i sit univers«, hvor hun kan slappe helt af. »Der er mange forventninger til unge, og her viser Billie Eilish, at hun også har dårligt dage. Hun kæmper også med tunge ting, og hun er god til at vise, at det er helt normalt,« siger hun. Selv kalder Lila Oldenburg det inspirerende, at Billie Eilish åbent fortæller om sine diagnoser. Og at hun samtidig opfordrer sine fans til »at gøre, hvad de har lyst til«. »Hun omfavner en, som andre kunstnere ikke gør. Jeg tror også, at det er derfor, at hun er blevet så stor. Hun sætter ord på ens følelser, og hun er tilgængelig. Hun virker ikke som en stjerne, men som en ven.« I skrivende stund har Billie Eilish over 100 millioner månedlige lyttere på Spotify, mens 124 millioner følger med i hendes liv på Instagram. Og selvom hun har fået kastet flere Grammyer efter sig og sågar vundet to Oscars for James Bond-sangen »No Time To Die« og Barbie-hittet »What Was I Made For«, er berømmelsen ikke steget hende til hovedet. Billie Eilish har som den yngste nogensinde vundet to Oscars.Fold sammenLæs mereFoto: Evan Agostini/AP/Ritzau Scanpix. Hun er autentisk, lyder det fra Lila Oldenburg. »Billie Eilish er 23 år, og jeg er 22 år. Vi er på en måde vokset op sammen, og selvom hun har fået så meget succes, så er hun i øjenhøjde med os fans. Hun krammede sine fans til koncerten, og hun takkede os for at dukke op,« siger Lila Oldenburg og fortæller, at sangerinden flere gange sagde, at hun »elskede« det danske publikum. Hun nævner også, at Billie Eilish under koncerten talte om klimakrisen og Donald Trump. Hun tør være politisk, og det tiltaler den 22-årige fan. »Hun tager stilling til verden, og hun beder os om at gøre det. Men hun er ikke belærende omkring det.« Så når Lila Oldenburg få timer efter dette interview skal opleve hende igen for anden gang på et døgn, har hun stadig store forventninger. »Det er så fascinerende at se, hvordan hun kan få 17.000 mennesker til at synge med, men også få dem til at tie helt stille. Hun har en ægte forbindelse med publikum,« siger Lila Oldenburg. Hun har svært ved at tro på, at hun skulle blive træt af sangerinden i fremtiden. Lige nu nyder hun blot, at hun kan dele koncertoplevelserne med venner og sin familie. Særligt sidstnævnte. »De får et indblik i, hvorfor hun betyder så meget for mig.« Lila Oldenburg fortæller, at både hendes familie og kæreste har kommenteret på, at de ikke ville have haft lige så meget med Billie Eilish at gøre, hvis det ikke var for hende. Hun er selv glad for, at hun kan tage til koncerterne med dem, så de kan få et blik ind i hendes verden.Fold sammenLæs mereFoto: Mathias Svold.",
        "metadata": {
            "source": "https://www.berlingske.dk/musik/lila-oldenburg-graed-som-pisket-foran-scenen-hun-er-vokset-op-med-billie",
            "image_url": "https://berlingske.bmcdn.dk/media/cache/resolve/image_x_large_vertical/image/191/1916508/24941077-lila-oldeburg-er-stor-fan-af-billie-eilish.jpg",
            "publication_time": "Tirsdag d. 29. april 2025, kl. 21.17",
            "author": "Lisa Maria Bilgrav",
            "related_links": [],
            "attachments": []
        }
    }
}