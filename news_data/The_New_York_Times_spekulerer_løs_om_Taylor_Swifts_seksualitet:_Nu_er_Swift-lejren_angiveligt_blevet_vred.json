{
    "version": "1.0",
    "document": {
        "id": "https://www_berlingske_dk/kultur/the-new-york-times-spekulerer-loes-om-taylor-swifts-seksualitet-nu-er-swift",
        "title": "The New York Times spekulerer løs om Taylor Swifts seksualitet: Nu er Swift-lejren angiveligt blevet vred",
        "content": "I en næsten 30.000 tegn lang kronikspekulerer den anerkendte avis The New York Timesom Taylor Swifts seksualitet. Måske er hun queer – paraplybegrebet for mennesker, som ikke er heteroseksuelle eller ciskønnede – lyder budskabet i en kronik, som The New York Times-redaktøren Anna Marks har skrevet. Og den lange tekst har angiveligt skabt vrede i Taylor Swift-lejren. Redaktøren Anna Marks har samlet talrige små eksempler – sangtekster, optrædener og citater – som ifølge Marks skulle være tegn på, at Taylor Swift signalerer til lgbt-miljøet, at hun er én af dem. Det har længe været populært for fans at gennemtrawle Swifts sangtekster, musikvideoer og sceneshows for skjulte referencer og hentydninger, såkaldteeaster eggs. Det er dog usædvanligt, at et stort medie som The New York Times åbent botaniserer i Swifts seksuelle identitet. The New York Times bringer flere eksempler, der ifølge kronikken skulle illustrere sangerindens queeridentitet: »Isoleret set er en enkelt tabt hårnål (Swifts signaler,red.) måske meningsløse eller tilfældige, men samlet set svarer de til at løsrive en ballerinaknold efter en lang optræden. De tabte hårnåle begyndte at dukke op i Swifts kunstnerskab længe før queeridentitet var salgbar til mainstream-Amerika. Hårnålene signalerer over for queerfolk, at hun er en af ​​os,« skriver Anna Marks. Kronikken i The New York Times er dog ikke faldet i god jord hos superstjernen,skriver CNN. »På grund af hendes massive succes er der i dette øjeblik et Taylor-formet hul i folks etik. Denne artikel ville ikke have fået lov til at blive skrevet om Shawn Mendes eller nogen mandlig kunstner, hvis seksualitet der er blevet sat spørgsmålstegn ved af fans,« siger en person tæt på Taylor Swift til CNN. »Der lader ikke til at være nogen grænse, som enkelte journalister ikke vil overskride, når de skriver om Taylor, uanset hvor invasivt, usandt og upassende det er – alt sammen under det beskyttende slør af en »opinionsartikel«,« tilføjer personen. Også flere læsere har kritiseret The New York Times for at spekulere åbent om stjernens seksualitet uden skyggen af belæg, skriver CNN. Taylor Swift har offentligt kritiseret et rekordhøjt antal love indført i løbet af 2023 i USA, som indskrænker rettighederne for lgbt-miljøet. Men tilbage i 2019 afviste hun selv at være en del af det i et interview til Vogue. »Rettighederne bliver frataget stort set alle, der ikke er en heteroseksuel, hvid ciskønnet mand. Jeg indså ikke før for nylig, at jeg kunne advokere for en gruppe mennesker, som jeg ikke er en del af,« sagde Swift.",
        "metadata": {
            "source": "https://www.berlingske.dk/kultur/the-new-york-times-spekulerer-loes-om-taylor-swifts-seksualitet-nu-er-swift",
            "image_url": null,
            "publication_time": "Mandag d. 08. januar 2024, kl. 17.31",
            "author": "Joachim Ploug Hansen",
            "related_links": [],
            "attachments": []
        }
    }
}