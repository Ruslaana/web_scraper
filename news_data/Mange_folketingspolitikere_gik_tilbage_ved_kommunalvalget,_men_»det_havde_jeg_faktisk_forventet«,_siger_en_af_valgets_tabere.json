{
    "version": "1.0",
    "document": {
        "id": "https://www_berlingske_dk/politik/mange-folketingspolitikere-gik-tilbage-ved-kommunalvalget-men-det-havde-jeg",
        "title": "Mange folketingspolitikere gik tilbage ved kommunalvalget, men »det havde jeg faktisk forventet«, siger en af valgets tabere",
        "content": "Ib Poulsen er vant til stiv vestenvind. Dansk Folkepartis fiskeriordfører på Christiansborg er nemlig thybo og tilmed medlem af kommunalbestyrelsen i Thisted foruden sit folketingshverv. Men til kommunalvalget gik også vælgervinden Ib Poulsen imod. For Dansk Folkepartis nordvestjyske dobbeltmandat fik kun en tredjedel af de stemmer, han opnåede til kommunalvalget i 2013. Dengang blev dersat 2.278 krydsud for Ib Poulsens navn. I sidste uge måtte hannøjes med 753 styks.  »Det havde jeg faktisk forventet,« siger Ib Poulsen og kalder tilbagegangen »nem at forklare«. Forklaringen venter vi lidt med. For Ib Poulsen er ikke det eneste folketingsmedlem, der til kommunalvalget så sit stemmetal svinde ind som en vesterhavsstrand i blæsevejr. Berlingske er dykket ned i valgresultaterne for de folketingsmedlemmer, der både stillede op til kommunalvalget i 2013 og i sidste uge. Og opgørelsen viser, at landspolitisk erfaring på ingen måde garanterer et godt valg lokalt. Således har flertallet af dobbeltmandaterne fået færre stemmer ved dette valg, end de gjorde til kommunalvalget i 2013. I alt søgte 21 folketingsmedlemmer ifølge Berlingskes oplysninger genvalg i den samme kommune, som de var stillet op i til kommunalvalget i 2013. 14 af dobbeltmandaterne fik et lavere personligt stemmetal denne gang, mens syv fik et højere. Endelig søgte to folketingsmedlemmer valg i en anden kommune ved dette kommunalvalg, end de gjorde sidste gang. Begge fik færre stemmer end i 2013. FAKTAFakta: Sådan gik det dobbeltmandaterne til kommunalvalgetFolketingsmedlemmer, som stillede op til kommunalvalget i både 2017 og 2013:Dansk Folkeparti - fremgang:1. Claus Kvist Hansen, Horsens: 1223 stemmer (2017), 416 stemmer (2013)2. Dorthe Ullemose, Svendborg: 1790 stemmer (2017), 661 stemmer (2013)3. Jens Henrik Thulesen Dahl, Assens: 1390 stemmer (2017), 1343 stemmer (2013)4. Marlene Harpsøe, Helsingør: 814 stemmer (2017), 692 stemmer (2013)5. Rene Christensen, Guldborgsund: 6457 stemmer (2017), 6033 stemmer (2013)Dansk Folkeparti - tilbagegang:6. Hans Kristian Skibby, Hedensted: 1263 stemmer (2017), 1456 stemmer (2013)7. Henrik Brodersen, Slagelse: 759 stemmer (2017), 885 stemmer (2013)8. Ib Poulsen, Thisted: 753 stemmer (2017), 2278 stemmer (2013)9. Jan Rytkjær Callesen, Sønderborg: 806 stemmer (2017), 941 stemmer (2013)10. Kenneth Kristensen Berth, Vallensbæk: 237 stemmer (2017), 342 stemmer (2013)11. Liselott Blixt, Greve: 1330 stemmer (2017), 1929 stemmer (2013)12. Merete Dea Larsen, Roskilde: 1654 stemmer (2017), 2269 stemmer (2013)13. Mikkel Dencker, Hvidovre: 1466 stemmer (2017), 2403 stemmer (2013)14. Pernille Bendixen, Odense: 1.339 stemmer (2017), 3.285 stemmer (2013)15. Susanne Eilersen, Fredericia: 1295 stemmer (2017), 1603 stemmer (2013)16. Jeppe Jakobsen, Holbæk 2017, Kalundborg 2013: 408 stemmer (2017), 495 stemmer (2013)17. Pia Adelsteen, Mariager 2017, Frederikssund 2013: 430 stemmer (2017), 1.606 stemmer (2013)Det Konservative Folkeparti - fremgang:1. Anders Johansson, Ærø: 449 stemmer (2017), 363 stemmer (2013)Det Konservative Folkeparti - tilbagegang:2. Brigitte Klintskov Jerkel, Greve: 448 stemmer (2017), 496 stemmer (2013)3. Orla Østerby, Lemvig: 390 stemmer (2017), 846 stemmer (2013)Liberal Alliance - tilbagegang:1. Laura Lindahl, Frederiksberg: 943 stemmer (2017), 1272 stemmer (2013)2. Villum Christensen, Slagelse: 390 stemmer (2017), 968 stemmer (2013)Venstre - fremgang:1. Jan E. Jørgensen, Frederiksberg, 1531 stemmer (2017), 1323 stemmer (2013)Folketingsmedlemmer, som stillede op til regionsrådsvalget i både 2017 og 2013Liberal Alliance - fremgang:1. May-Britt Kattrup, Region Hovedstaden: 1845 stemmer (2017), 1001 stemmer (2013 - suppleant)Det Konservative Folkeparti - fremgang:1. Brigitte Klintskov Jerkel, Regions Sjælland: 3083 stemmer (2017), 1992 stemmer (2013)Kilde: https://www.kmdvalg.dk/mainFOLD UD Folketingsmedlemmer, som stillede op til kommunalvalget i både 2017 og 2013: Dansk Folkeparti - fremgang: 1. Claus Kvist Hansen, Horsens: 1223 stemmer (2017), 416 stemmer (2013)2. Dorthe Ullemose, Svendborg: 1790 stemmer (2017), 661 stemmer (2013)3. Jens Henrik Thulesen Dahl, Assens: 1390 stemmer (2017), 1343 stemmer (2013)4. Marlene Harpsøe, Helsingør: 814 stemmer (2017), 692 stemmer (2013)5. Rene Christensen, Guldborgsund: 6457 stemmer (2017), 6033 stemmer (2013) Dansk Folkeparti - tilbagegang: 6. Hans Kristian Skibby, Hedensted: 1263 stemmer (2017), 1456 stemmer (2013)7. Henrik Brodersen, Slagelse: 759 stemmer (2017), 885 stemmer (2013)8. Ib Poulsen, Thisted: 753 stemmer (2017), 2278 stemmer (2013)9. Jan Rytkjær Callesen, Sønderborg: 806 stemmer (2017), 941 stemmer (2013)10. Kenneth Kristensen Berth, Vallensbæk: 237 stemmer (2017), 342 stemmer (2013)11. Liselott Blixt, Greve: 1330 stemmer (2017), 1929 stemmer (2013)12. Merete Dea Larsen, Roskilde: 1654 stemmer (2017), 2269 stemmer (2013)13. Mikkel Dencker, Hvidovre: 1466 stemmer (2017), 2403 stemmer (2013)14. Pernille Bendixen, Odense: 1.339 stemmer (2017), 3.285 stemmer (2013)15. Susanne Eilersen, Fredericia: 1295 stemmer (2017), 1603 stemmer (2013) 16. Jeppe Jakobsen, Holbæk 2017, Kalundborg 2013: 408 stemmer (2017), 495 stemmer (2013)17. Pia Adelsteen, Mariager 2017, Frederikssund 2013: 430 stemmer (2017), 1.606 stemmer (2013) Det Konservative Folkeparti - fremgang: 1. Anders Johansson, Ærø: 449 stemmer (2017), 363 stemmer (2013) Det Konservative Folkeparti - tilbagegang: 2. Brigitte Klintskov Jerkel, Greve: 448 stemmer (2017), 496 stemmer (2013)3. Orla Østerby, Lemvig: 390 stemmer (2017), 846 stemmer (2013) Liberal Alliance - tilbagegang: 1. Laura Lindahl, Frederiksberg: 943 stemmer (2017), 1272 stemmer (2013)2. Villum Christensen, Slagelse: 390 stemmer (2017), 968 stemmer (2013) Venstre - fremgang: 1. Jan E. Jørgensen, Frederiksberg, 1531 stemmer (2017), 1323 stemmer (2013) Folketingsmedlemmer, som stillede op til regionsrådsvalget i både 2017 og 2013 Liberal Alliance - fremgang: 1. May-Britt Kattrup, Region Hovedstaden: 1845 stemmer (2017), 1001 stemmer (2013 - suppleant) Det Konservative Folkeparti - fremgang: 1. Brigitte Klintskov Jerkel, Regions Sjælland: 3083 stemmer (2017), 1992 stemmer (2013) Kilde: https://www.kmdvalg.dk/main Og så skal vi tilbage til Ib Poulsen, hvis stemmetal ved dette kommunalvalg som førnævnt blev reduceret med to tredjedele i forhold til sidste gang. »Hovedårsagen er den, at jeg ved sidste valg var spidskandidat, og det er jeg ikke denne her gang. Jeg står nede på listen. Det, som man søger blandt borgerne i vores kommune, er en borgmester, og i med at jeg ikke er spidskandidat, er jeg heller ikke borgmesterkandidat,« siger Ib Poulsen. Han peger desuden på, at han har mistet nogle hundrede stemmer blandt fiskere i Hanstholm, og at han ikke sad i Folketinget til det sidste kommunalvalg.  »Det gør jeg nu, og der er også nogle få stykker, som har det der med, at man ikke stemmer på folk på grund af et dobbeltmandat,« siger Ib Poulsen. Langt hovedparten af dobbeltmandaterne, 17 ud af 21, sidder i Folketinget for Dansk Folkeparti, og 12 af de 17 DFere fik færre stemmer til kommunalvalget. Deres parti måtte som bekendt også notere sig en tilbagegang helt generelt, hvilket de personlige stemmetal måske afspejler.  Men dobbeltmandatderouten begrænser sig ikke til liste O. For også Liberal Alliances to folketingsvalgte kommunalvalgskandidater, Laura Lindahl på Frederiksberg og Villum Christensen i Slagelse, fik færre stemmer end sidste gang, og det samme gjorde de konservative folketingssuppleanter Brigitte Klintskov Jerkel i Greve og Orla Østerby i Lemvig. Både Villum Christensen og Orla Østerby fik mere end halveret deres personlige stemmetal i forhold til i 2013. Liberal Alliance gik generelt en smule tilbage til kommunalvalget. Det Konservative Folkeparti kunne derimod glæde sig over en fremgang. Og folketingsmedlemmet Brigitte Klintskov Jerkel (K) kunne da også fryde sig over stemmefremgang i regionsrådsvalget, hvor hun også stillede op, nu hun gik lidt tilbage i hjemkommunen. Men kommunalvalget var langt fra lig med tilbagegang for alle folketingsmedlemmerne.  Venstre gik godt nok fra to til et mandat i kommunalbestyrelsen på Frederiksberg, og partiets EU-ordfører på Christiansborg og rådmand i hovedstadskommunen, Jan E. Jørgensen, må fremover holde gruppemøder med sig selv. Til gengæld kan han glæde sig over godt 200 flere personlige stemmer end ved sidste kommunalvalg. Også Dansk Folkepartis finansordfører og måske mest omtalte kommunalvalgskandidat, René Christensen fra Guldborgsund, kan glæde sig over stemmefremgang på omkring 400 stemmer, nu borgmesterkæden glippede på valgnatten. Konservative Anders Retz Johansson gik frem og blev den største stemmesluger på Ærø, og så kunne DFeren Claus Kvist Hansen, der tidligt i valgkampen gjorde sig bemærket med et krav om kommunalt halalforbud, glæde sig over et kanonvalg, hvor han næsten tredoblede sit personlige stemmetal.  Samtidig søgte to folketingsmedlemmer genvalg i regionsrådene og begge med succes. Konservative Brigitte Klintskov Jerkel fik som førnævnt flere stemmer end sidst i Region Sjælland, og det samme gjorde Liberal Alliances May-Britt Kattrup i Region Hovedstaden. Tilbage i Thy regner Ib Poulsen med at komme tilbage i vælgermedvinden. »Lad os snakkes ved om fire år. Der regner jeg bestemt med, at jeg er spidskandidat igen,« siger han. ",
        "metadata": {
            "source": "https://www.berlingske.dk/politik/mange-folketingspolitikere-gik-tilbage-ved-kommunalvalget-men-det-havde-jeg",
            "image_url": "https://berlingske.bmcdn.dk/media/cache/resolve/image_x_large/image/5/50627/19281149-pol.jpg",
            "publication_time": "Onsdag d. 29. november 2017, kl. 12.51",
            "author": "Thue Ahrenkilde Holm",
            "related_links": [],
            "attachments": []
        }
    }
}