{
    "version": "1.0",
    "document": {
        "id": "https://www_berlingske_dk/indland/tusinder-dropper-vaccinerne-se-hvor-stor-tilslutningen-er-i-din-kommune",
        "title": "Tusinder dropper vaccinerne. Se, hvor stor tilslutningen er i din kommune",
        "content": "Lige nu er det sæson for corona og influenza. To sygdomme, der kan give svære sygdomsforløb for særlig udsatte mennesker, hvis de pådrager sig sygdommene. Derfor bliver der hvert år i vintermånederne tilbudt vacciner til denne gruppe, så de er bedst beskyttet. Men nu ser det ud til, atflere og flere vælger vaccinerne fra. Det fremgår af enopgørelsefra Region Hovedstaden. Særligt er det i København, Ishøj og Brøndby, der er færrest, der takker ja til covid-19-vaccinen i 2024. I alle tre kommuner gælder det, at det er helt op mod hver tredje borger i risikogruppen, der ikke tager imod vaccinationstilbuddet. Og igen er det de samme tre kommuner i Region Hovedstaden, der også har den laveste tilslutning til influenzavaccinen i 2024. Den lavere tilslutning er noget, der er skuffende at høre for professor i virologi ved Københavns UniversitetAllan Randrup Thomsen. Han peger netop på, at grunden til, at man tilbyder vacciner til borgere i risikogruppen, er, at de kan undgå et svært sygdomsforløb. Bor du i Region Hovedstaden, kan du her se, hvordan tilslutningen til både covid-19-vaccinen og influenzavaccinen ser ud i din kommune. Her kan du se tilslutningen til covid-19-vaccinen:  Og her kan du se tilslutningen til influenzavaccinen:  FAKTAInfluenza- og covid-19-vaccinationRisikoen for at blive alvorligt syg af influenza og covid-19 stiger med alderen. Derfor bliver alle på 65 år og derover tilbudt vaccination mod begge sygdomme.Sundhedsstyrelsen anbefaler desuden, at personer under 65 år også tilbydes vaccination, hvis de er gravide, svært overvægtige eller har kroniske sygdomme som blandt andet lungesygdomme, hjerte-kar-sygdomme og diabetes.FOLD UD Risikoen for at blive alvorligt syg af influenza og covid-19 stiger med alderen. Derfor bliver alle på 65 år og derover tilbudt vaccination mod begge sygdomme. Sundhedsstyrelsen anbefaler desuden, at personer under 65 år også tilbydes vaccination, hvis de er gravide, svært overvægtige eller har kroniske sygdomme som blandt andet lungesygdomme, hjerte-kar-sygdomme og diabetes. ",
        "metadata": {
            "source": "https://www.berlingske.dk/indland/tusinder-dropper-vaccinerne-se-hvor-stor-tilslutningen-er-i-din-kommune",
            "image_url": "https://berlingske.bmcdn.dk/media/cache/resolve/image_x_large_vertical/image/187/1873955/24861699-flere-tusind-personer-i-region-hovedstaden-dropper.jpg",
            "publication_time": "Torsdag d. 02. januar 2025, kl. 09.54",
            "author": "Sofie Dyhm-Junge",
            "related_links": [],
            "attachments": []
        }
    }
}