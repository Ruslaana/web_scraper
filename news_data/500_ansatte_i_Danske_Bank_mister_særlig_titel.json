{
    "version": "1.0",
    "document": {
        "id": "https://www_berlingske_dk/virksomheder/500-ansatte-i-danske-bank-mister-saerlig-titel",
        "title": "500 ansatte i Danske Bank mister særlig titel",
        "content": "Nogle er blevet kede af det i Danmarks største bank. De har nemlig mistet en prestigefyldt titel. Flere end 500 ansattei Danske Bankkan nemlig nu ikke længere titulere sig med den engelske titelvice presidentellersenior vice president. Banken harifølge Børsenvalgt at skrotte titlen, der dækker over, at man er direktør for eller har ansvar for et særligt fagområde – en underdirektør i forhold til selve virksomhedens (hoved)direktion. I stedet får medarbejderne titler, der dækker deres ansvarsområde eller funktion. »Vi vil gerne væk fra den her meget hierarkiske beskrivelse af, hvem du er. Vi synes ikke, det er vigtigt, hvor i hierarkiet du er. Vi synes, det er meget vigtigere, hvilken rolle du har,« siger bankens personaledirektør, Karsten Breum, til avisen. Han erkender, at skiftet har været svært for nogle ansatte, der føler, at de er blevet frataget noget. De fleste har dog taget godt imod ændringerne. ",
        "metadata": {
            "source": "https://www.berlingske.dk/virksomheder/500-ansatte-i-danske-bank-mister-saerlig-titel",
            "image_url": "https://berlingske.bmcdn.dk/media/cache/resolve/image_x_large/image/186/1863127/24842700-a-cyclist-rides-past-a-branch-of-danske-bank-in-co.jpg",
            "publication_time": "Fredag d. 29. november 2024, kl. 15.02",
            "author": "Thomas Breinstrup",
            "related_links": [],
            "attachments": []
        }
    }
}