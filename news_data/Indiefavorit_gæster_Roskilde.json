{
    "version": "1.0",
    "document": {
        "id": "https://www_berlingske_dk/kultur/indiefavorit-gaester-roskilde",
        "title": "Indiefavorit gæster Roskilde",
        "content": "Indiebandet Bon Iver, der for nylig gæstede Falconer Salen på Frederiksberg tilfine anmeldelser, er netop annonceret til næste års Roskilde Festival. Amerikanske Bon Iver katapulterede sig ind på den alternative rocks stjernehimmel i 2008 med albummetFor Emma, Forever Ago, som efter sigende blev til i en afsidesliggende hytte i det nordvestlige Wisconsin. Her skrev en kyssesygeramt forsanger Justin Vernon sig ind i hjerterne på tusindvis af fans over hele verden, og har siden været en efterspurgt vare hos diverse koncertbookere i ind- og udland. Bon Iver udgav i år sit selvbetitlede studiealbum nummer to, som endnu en gang erudskreget som et af årets bedste. Ingen tvivl om, at Roskilde Festival, der blev beskyldt for et pauvert musikprogram i sommer, har skudt papegøjen ved at kunne tilføje Bon Iver til et musikprogram, der allerede nu tæller islandske Björk og legenden Bruce Springsteen(ikke officielt bekræftet af festivalen, red).",
        "metadata": {
            "source": "https://www.berlingske.dk/kultur/indiefavorit-gaester-roskilde",
            "image_url": "https://berlingske.bmcdn.dk/media/cache/resolve/image_x_large/image/38/383765/4716090-koncert-med-bon-iver.jpg",
            "publication_time": "Mandag d. 05. december 2011, kl. 10.17",
            "author": "Søren Aaes",
            "related_links": [],
            "attachments": []
        }
    }
}