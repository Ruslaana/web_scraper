{
    "version": "1.0",
    "document": {
        "id": "https://www_berlingske_dk/kultur/mediekommentar-put-baby-in-a-corner-og-find-paa-noget-nyt-jo-foer-desto",
        "title": "Mediekommentar: Put Baby in a corner og find på noget nyt. Jo før, desto bedre",
        "content": "Der er svære toere, og så er der umulige toere. Til den sidste kategori hører det håbløse projekt, der blevannonceret for nylig: Der er en efterfølger på vej til en af vor tids mest populære filmklassikere, »Dirty Dancing«. Jennifer Grey, der spillede den kvindelige hovedrolle og dansede igennem sommeren med Patrick Swayze, har fået den umådeligt dårlige idé at vride endnu en pose penge ud af den legendariske film fra 1987. Ihukommende, at Patrick Swayze harligget i sin gravi mange år, kommer filmen næppe til at kunne genskabe bare et sandkorn af den magi, der stadig svæver hen over originalen. »Og hva' er problemet så, Boomer-Birgitte?«, tænker du måske. Det er netop, at magi er noget, man skal værne om. I kærligheden, i livet og naturligvis i kulturen. »Dirty Dancing« er gjort af det stof, myter er lavet af. Filmen var egentlig en lavbudgetfilm med en bunke relativt ukendte skuespillere og en handling, der ikke ligefrem får Oscar-statuetterne til at materialisere sig for det indre blik. Den er én af deagainst allodds-succeser, der er en del af populærkulturens fascinationskraft. Jennifer Grey og Patrick Swayze, der skulle spille de forelskede Baby og Johnny, kunne angiveligt ikke fordrage hinanden, og Swayze surmulede sig igennem optagelserne. Men filmen blev til alles overraskelse en nyklassiker. Den mageløse slutscene, hvor Patrick Swayze skriver sig ind i filmhistorien med replikken »Nobody puts Baby in a corner« og danser de imaginære bukser af alle verdens kvinder, står stadig som et ikonisk øjeblik.  Det erfarede jeg, da jeg for nogle år siden, med filmens signatursang »I've Had The time of My Life« ringende for ørerne, checkede ind pådet resort i Virginia, der skal forestille at være Kellerman's i filmen. Her havde personalet måttet opgive at leje det værelse ud, hvor Patrick Swayze boede, mens filmen blev indspillet. Værelset var gennem årene igen og igen blevet ribbet for inventar af ellers lovlydige, midaldrende kvindelige hotelgæster, der havde stjålet alt fra badeforhæng til toiletbrætter som kompensation for den svingom, de aldrig fik. »Dirty Dancing« er ikke filmexcellence; faktisk spiller Jennifer Grey ret dårligt, og da hun efterfølgende brugte sit honorar påplastiske operationerog blev tæt på uigenkendelig, led hendes karriere skibbrud (det er hendes egen udlægning, ikke min – folk må selvfølgelig få alle de plastiske operationer, de lyster). (Artiklen fortsætter efter billedet) Jennifer Grey som hun ser ud i dag. Nu skal hun atter spille Frances »Baby« Houseman i en toer til »Dirty Dancing« fra 1987.Fold sammenLæs mereFoto: Valerie Macon. Men filmen blev en kultisk, popkulturel urkraft og en generationsmarkør. Det er synd og skam at smække et epos, der i den grad har defineret sin tid, igennem en moderne vridemaskine af monetær grådighed. Desværre skriver »Dirty Dancing« sig ind i en tendens, der ligner det sidste desperate forsøg at skamride 80erne og 90ernes monokultur. I erkendelse af, at millenials og generation Zerne er lidet tilbøjelige til at skifte smartphonen ud med en aften i biografmørket, satser underholdningsindustrien benhårdt på at genaktivere generation X og boomerne med genindspilninger ellersequels, som efterfølgere hedder på engelsk. Der har bredt sig enplay it safe- kultur, domineret af idékrise og gamle travere, og den vil næppe blive mindre dominerende, når et økonomisk udpint og demoraliseret Hollywood skal rejse sig efter coronakrisen. Foreløbig kan vi imødese en ny version af»Tre mand og en baby«, der blev indspillet dengang, det stadig var en sjældenhed, når en mand skiftede en lorteble. For slet ikke at snakke om den kommende»Coming 2 America«, efterfølgeren til komedien »Coming to America« fra 1988, som det er svært at forestille sig blive andet end relativt ligegyldig. Når Eddie Murphys oprindelige, geniale ironiseren over 1980ernes sorte Amerika først har fået en omgang med nutidens krænkelseskulturelle høvl, vil der næppe være meget smag af Sexual Chocolate eller genskin afsoul glowover manuskriptet. Populærkulturen fortjener udvikling og risikovillighed i stedet for den tilbagevendende voldtægt af klassikerne. Guderne skal vide, at vi trænger til noget at samles om i vores identitetsfokuserede nutid, hvor magi er en mangelvare. Det er netop savnet af fællesreferencer i en tid med kulturel individualisering, der får os til at elske originalerne. En filmklassiker, der får kvinder til at stjæle toiletbrætter fra et hotel, fortjener at hvile i fred. Så for Guds skyld:Put Baby in a cornerog find på noget nyt. Jo før, desto bedre.",
        "metadata": {
            "source": "https://www.berlingske.dk/kultur/mediekommentar-put-baby-in-a-corner-og-find-paa-noget-nyt-jo-foer-desto",
            "image_url": "https://berlingske.bmcdn.dk/media/cache/resolve/image_x_large_vertical/image/132/1325682/23501295-people-swayze.jpg",
            "publication_time": "Mandag d. 24. august 2020, kl. 07.53",
            "author": "Birgitte Borup",
            "related_links": [],
            "attachments": []
        }
    }
}