{
    "version": "1.0",
    "document": {
        "id": "https://www_berlingske_dk/videnskab/er-jumio-det-nye-paypal",
        "title": "Er Jumio det nye Paypal?",
        "content": "Tilbage i martskunneComON fortælle omdennye betalingstjeneste Jumio, der har samlet et meget imponerende panel af rådgivere og investorer. Planen var, at betalingstjenesten skulle lanceres i april – men systemet har været forsinket i flere måneder. Først nu harJumio løftet sløretfor, hvordan man vil revolutionere online-betalinger. Jumio har taget patent på et system, hvor man holder sit betalingskort op foran et webcam, hvorefter kortet bliver scannet og kontrolleret. Herefter skal man blot indtaste den trecifrede CCV-kode fra bagsiden for at gennemføre betalingen. Man slipper altså for at skulle indtaste hele kortnummeret – og betalingen skulle også være mere sikker, hvis man skal tro Jumio.  I dag er det jo nok at kopiere kortnummer, udløbsdato og CCV for at handle i en anden persons navn. Det nye system – kaldet Netswipe, kræver, at man har det fysiske kort. Det er selvfølgelig stadig muligt at stjæle kortet og bruge det til at handle på nettet. Men det er altså ikke længere nok blot at kopiere kortdata eller installere en keylogger på computeren. For at snyde keyloggere kræver Netswipe desuden, at CCV-koden skal indtastes med musen på et skærmtastatur.  Jumio fortæller, at teknologien til indscanning af betalingskort kommer fra Israel. Ethvert webcam kan bruges til at scanne kortet, da der oprettes en sikker videostream-forbindelse til Netswipe-serveren, hvor man kontrollerer betalingen. Der kommer også en mobil version af Netswipe, hvor man kan betale med kortet ved at holde det foran mobiltelefonens kamera. Den store opmærksomhed omkring Jumio skyldes ikke mindst de personer, der står bag. Den kendte Facebook-medstifter Eduardo Saverin er gået med som investor og rådgiver. Saverin kom forleden med på Forbes-listen over dollar-milliardærer, og hans formue bliver anslået til op mod 10 miallarder kroner - eller mere, hvis Facebook-aktiernes værdi fortsætter med at stige. Saverin er ikke det eneste topnavn i rådgiverpanelet hos Jumio. Den første, Zain Khan, var en af de vigtigste Google-chefer og spillede en afgørende rolle i at opbygge søgegigantens infrastruktur. Den anden, Mark Britto, har udviklet betalingssystemerne hos eBay og Amazon.  Den tredje er NASA-eksperten Maarten Linthorst, der koblede de første to servere til Arpanet (forgængeren til internettet). Foruden Saverin deltager også en spilekspert, Bjorn Evers, og TJP-chef Thomas Jungreithmeir i Jumios Advisory Board. Firmaet er startet af østrigske Daniel Mattes, som stiftede telefoni-tjenesten Jajah og solgte den til spanske Telefonica i 2009 for over en milliard kroner.  Dermed har Mattes egentlig penge nok til selv at finansiere sit nye firma – men han har valgt en usædvanlig model, hvor der er stiftet et såkaldt Special Purpose Acquisition Company. Dette selskab har så købt andele i Jumio og solgt dem videre til »Ultra High Net Worth Individuals« - altså superrige. Det er en model, som Goldman Sachs tidligere har brugt til at sælge andele i Facebook - andele, som endnu ikke er børsnoteret. Læs artiklen på ComON.dk",
        "metadata": {
            "source": "https://www.berlingske.dk/videnskab/er-jumio-det-nye-paypal",
            "image_url": "https://berlingske.bmcdn.dk/media/cache/resolve/image_x_large/image/40/408574/4373993-jumio.jpg",
            "publication_time": "Torsdag d. 28. juli 2011, kl. 12.00",
            "author": null,
            "related_links": [],
            "attachments": []
        }
    }
}