{
    "version": "1.0",
    "document": {
        "id": "https://www_berlingske_dk/virksomheder/danske-bilfamilier-henter-milliarder-paa-rekordsalg",
        "title": "Danske bilfamilier henter milliarder på rekordsalg",
        "content": "Det skriver dagbladet Børsen. Siden 2012 er der hvert år blevet sat rekord for det samlede salg af personbiler, og siden da er salget steget 30 pct. 2016 er ingen undtagelse. Sidste år var der en stigning på 7,4 pct. fra året før. »2016 er det suverænt bedste år i bilbranchen nogensinde,« siger topchef i brancheorganisationen De Danske Bilimportører, Gunni Mikkelsen, til Børsen.  Det kunne især ses hos det jyske Mercedes-dynasti Ejner Hessel, hvor man øgede salget med 800 mio. kr. og sendte omsætningen op på 4,4 mia. kr. Det kastede et resultat på 74 mio. kr. af sig. Også i bilkoncernen Semler-Gruppen, der importerer Audi og Volkswagen, var det rekordstærke 2016 til at få øje på. Her hoppede toplinjen fra 1 mia. kr. til 8,2 mia. kr. De tre familier bag selskabet kunne således trække 175 mio. kr. ud i udbytte. Bilfesten ser ikke ud til at slutte foreløbig. I årets første tre måneder blev der solgt 14,8 pct. flere personbiler end i samme periode året før, og bilfamilierne spår endnu et stærkt år, skriver Børsen. ",
        "metadata": {
            "source": "https://www.berlingske.dk/virksomheder/danske-bilfamilier-henter-milliarder-paa-rekordsalg",
            "image_url": "https://berlingske.bmcdn.dk/media/cache/resolve/image_x_large/image/7/73172/16913571-227900236jpg.jpg",
            "publication_time": "Tirsdag d. 11. april 2017, kl. 07.57",
            "author": null,
            "related_links": [],
            "attachments": []
        }
    }
}