{
    "version": "1.0",
    "document": {
        "id": "https://www_berlingske_dk/kronikker/naar-man-dykker-ned-i-tallene-afsloeres-store-forskelle-paa-hvor",
        "title": "Når man dykker ned i tallene, afsløres store forskelle på, hvor effektivt kommunerne bruger borgernes penge",
        "content": "I år skal danskerne igen til stemmeurnerne, og man kan forvente, at der bliver serveret store portioner valgflæsk. I den forbindelse skylder lokalpolitikerne at forklare borgerne, hvor pengene skal komme fra, hver gang de foreslår at øge budgetterne til dette og hint. Når man dykker ned i tallene, afsløres store forskelle på, hvor effektivt kommunerne bruger borgernes penge. For mens nogle kommuner leverer god service for færre skattekroner, vælger andre en dyrere model – ofte uden at forklare vælgerne hvorfor. Det er et svigt over for borgerne, der fortjener gennemsigtighed og respekt for deres penge. Rockwool Fondens analyserogtal fra CEPOSdokumenterer en markant variation i kommunernes produktivitet. På landsplan kan vi se, at Danmark samlet set bruger 36,5 milliarder kroner mere på offentlig service, end hvis alle kommuner var lige så effektive som de bedste. Som eksempel, kan man kigge på Fredericia. Ifølge beregninger fra CEPOS koster det 323 millioner kroner mere at drive Fredericia Kommune, end det burde, hvis kommunen var blandt de mest effektive i landet. »Hvorfor skal kommunens borgere betale mere for den samme service, når adskillige undersøgelser peger på, at det sagtens kan gøres billigere?« spørger John Rasmussen. Foto: Christian LykkingFold sammenLæs mere Sammenlignet med de bedste kommuner leverer Fredericia altså mindre produktivitet og dyrere service – selv når man justerer for socioøkonomiske forhold og servicestandarder. Fredericia præsterer hele 5-10 procent lavere produktivitet, og det skyldes blandt andet et tungt bureaukrati. Ledelse og administration fylder næsten en tiendedel mere i Fredericia end landsgennemsnittet, og det er penge, der kunne have været brugt direkte på velfærden. Men spørgsmålet er: Får borgerne så bedre service for de ekstra penge? Svaret er nedslående. Data viser, at der ikke er nogen direkte sammenhæng mellem flere ressourcer og bedre velfærd. Tværtimod viser Rockwool Fondens oplysninger, at nogle af landets mest effektive kommuner formår at levere lige så høj eller endda højere kvalitet – for færre penge. Ældreplejen er et godt eksempel. Ifølge CEPOSbruger en kommune som Gentofte væsentligt mindre pr. borger over 65 år end kommuner som Albertslund, samtidig med at Gentofte leverer høj tilfredshed blandt de ældre. Her viser forskellene, at man kan levere den samme eller bedre kvalitet for færre penge, hvis man tilrettelægger arbejdet mere effektivt. Også på dagtilbudsområdet ser vi samme tendens. Kommuner som Skanderborg og Hedensted har lavere udgifter pr. barn i daginstitutioner sammenlignet med København eller Ishøj – uden at kvaliteten nødvendigvis er lavere. Effektive kommuner prioriterer færre administrative udgifter og større fleksibilitet i normeringerne. Det er en tankevækkende forskel, der igen understreger, at dyrere service ikke altid er bedre. Hvis en kommune vælger at bruge flere penge, skylder politikerne borgerne en forklaring. Hvorfor skal kommunens borgere betale mere for den samme service, når adskillige undersøgelser peger på, at det sagtens kan gøres billigere? Det handler ikke om at skære ned på velfærden, men om at gøre det smartere og mere effektivt. Man kan forestille sig kommuner, hvor man fokuserer på kernevelfærden og skærer unødvendige administrative omkostninger væk. Hvor man bruger data og analyser til at lære af de bedste, og hvor politikerne tager ansvar for at give borgerne mest muligt for pengene. Det er ikke en utopi. Det er et spørgsmål om prioritering. De dygtigste kommuner i landet har forstået, at velfærd ikke kun handler om kroner og øre. Det handler om at skabe resultater og gøre det på en måde, der respekterer borgernes penge. Når adskillige kommuner kan spare mange hundrede millioner kroner ved at gøre som de mest effektive, hvorfor skal borgerne så finde sig i en dyrere løsning? Udover at kommuner skylder borgerne at få mest muligt ud af hver eneste krone, de indkræver i skat, har de også et ansvar for at sikre sammenhængende budgetter. Dette har vist sig svært for flere kommuner. Tager man igen Fredericia som eksempel på, hvor galt det kan gå, har man der skullet finde i omegnen af 40 millioner kroner i budgetterne i et par år i træk, fordi man ganske enkelt ikke har skævet til kommunepotentialet i tide. Resultatet har været, at forvaltningen fik til opgave at udfærdige såkaldte»sparekataloger«, som det borgmesterbærende parti derefter måtte shoppe i for at finde pengene. »Denne dårlige økonomistyring rammer ikke kun kommunernes kassebeholdning – den rammer også dem, der har mindst mulighed for at forsvare sig: Børnene.« Arkivfoto: Søren BidstrupFold sammenLæs mere Denne praksis stoppede først, da en koalition af partier uden om borgmesteren lavede et alternativt budgetforlig, som til gengæld gravede dybt i kassebeholdningen. Men at leve af opsparingen er naturligvis ikke holdbart i længden, og administrationens akademikere slap med mindre indhug. Denne dårlige økonomistyring rammer ikke kun kommunernes kassebeholdning – den rammer også dem, der har mindst mulighed for at forsvare sig: Børnene. Ifølge BUPL har næsten hveranden kommune haft spareplaner på børne- og ungeområdet i 2024. Når budgetterne ikke hænger sammen, går det ud over kernevelfærden, og konsekvenserne kan mærkes direkte i daginstitutionerne. Eksempelvis har mange kommuner skåret drastisk i normeringerne og erstattet uddannede pædagoger med billigere, ufaglært arbejdskraft. I Faaborg-Midtfyn Kommune førte besparelserne til, at flere daginstitutioner blev lagt sammen, ogpersonalet blev reduceret.Det betyder færre hænder til at tage sig af børnene, hvilket i sidste ende forringer børnenes trivsel og udvikling. I Ringkøbing-Skjern Kommune har man valgt at hæve forældrebetalingen til daginstitutioner som led i kommunens besparelser. Det betyder, at familier nu skal betale en større andel af udgifterne til pasning af deres børn, hvilket rammer børnefamilier økonomisk – især dem med små indkomster. Samtidig har kommunen ikke sikret tilsvarende forbedringer i kvaliteten af dagtilbuddene, hvilket efterlader forældrene med en højere regning, men ikke nødvendigvis en bedre service. Disse beslutninger vækker ikke kun frustration, men også en dyb følelse af uretfærdighed. Når kommunalpolitikere vælger at spare på børnene i stedet for at adressere ineffektivitet i administrationen, sender de et klart signal: Børnene kommer i anden række. Dette er en prioritering, der bør vække oprør hos borgerne. Kommunerne skal ikke spare sig ud af dårlig økonomistyring på bekostning af dem, der ikke kan råbe op. Børnene har ikke en stemme ved valgurnerne, men deres behov burde være en prioritet. Danmark står overfor store udfordringer i de kommende år. Den demografiske udvikling betyder, at flere ældre skal have hjælp, og samtidig vil der være færre hænder til at løfte opgaverne. Derfor er det afgørende, at vi gentænker vores måde at drive kommunerne på. Hvis vi fortsætter med at bruge ressourcerne ineffektivt, vil det blive dyrere for alle – uden at velfærden nødvendigvis bliver bedre. Kommunalpolitikere har et ansvar for at sikre, at hver eneste krone bliver brugt fornuftigt. Det kræver, at vi tør lære af de bedste og at vi stiller de svære spørgsmål: Hvor kan vi gøre det smartere? Hvordan sikrer vi, at pengene bruges på det, der skaber mest værdi for borgerne? Og vigtigst af alt – hvordan sikrer vi, at borgerne får mest mulig velfærd for deres skattekroner? Det er på tide, at politikerne tager ansvaret alvorligt og lytter til analyser som dem fra Rockwool Fonden og CEPOS. Effektivitet i den offentlige sektor er ikke en luksus – det er en nødvendighed. For i sidste ende er det ikke bare kommunens penge, vi taler om. Det er borgernes. John Rasmussen er kandidat til kommunalvalget 2025 i Fredericia for Liberal Alliance ",
        "metadata": {
            "source": "https://www.berlingske.dk/kronikker/naar-man-dykker-ned-i-tallene-afsloeres-store-forskelle-paa-hvor",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911286/24931015-nogle-af-landets-mest-effektive-kommuner-formr-a.jpg",
            "publication_time": "Mandag d. 14. april 2025, kl. 11.46",
            "author": null,
            "related_links": [],
            "attachments": []
        }
    }
}