{
    "version": "1.0",
    "document": {
        "id": "https://www_berlingske_dk/musikanmeldelser/hyggelig-robbie-robertson-0",
        "title": "Hyggelig Robbie Robertson",
        "content": "Og ordene er faktisk en fin beskrivelse af karrieren, der kulminerede med The Band, som er trædesten for nutidens roots-rock, men som også har budt på filmmusik og elektronica med indiansk islæt. »How To Become Clairvoyant« er imidlertid umiskendelig Robertson’sk med sin duvende roots-rock, der er svøbt i en på én gang diset og distinkt sound af producer Marius de Vries. På udspillet, der tæller talrige prominente gæster, står en tilbagelænet Eric Clapton særlig stærkt. Noget sindsoprivende værk er der nu ikke tale om, versene er noget floskuløse – men varmt, venligt og velspillet er det. Og så afgjort et fund for fans af den 67-årige legende.",
        "metadata": {
            "source": "https://www.berlingske.dk/musikanmeldelser/hyggelig-robbie-robertson-0",
            "image_url": "https://berlingske.bmcdn.dk/media/cache/resolve/image_x_large/image/74/745750/4023092-robbie-robertson.jpg",
            "publication_time": "Mandag d. 25. april 2011, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}