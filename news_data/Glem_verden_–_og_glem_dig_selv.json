{
    "version": "1.0",
    "document": {
        "id": "https://www_berlingske_dk/rejser/glem-verden-og-glem-dig-selv",
        "title": "Glem verden – og glem dig selv",
        "content": "Når det kolde efterårsmørke for alvor sænker sig og hverdagene bliver fyldt med travlhed, praktiske gøremål og småbekymringer, kan man godt drømme om at holde en pause fra det hele og kravle ind i en boble fuld af lys, varme og livsglæde. Spise lidt lækkert, nyde et glas vin, hyggesnakke og grine, snuppe sig en middagslur under åben himmel, hoppe en tur i bølgerne. Erstatte grå dagligdag med rosévin, turkisblåt vand og smaragdgrønne bugter. Sådan en boble er træskibet Nemesis, som Rejseliv har genbesøgt. Min forrige tur fandt sted for fem år siden, og siden da havde jeg længtes efter at komme tilbage om bord og læne mig godt tilbage i de store, hvide puder på agterdækket, mens vi blidt vuggende glider over Middelhavets bølger.  Og jeg er ikke den eneste, der har det sådan. Mange af de gæster, der tilbringer en uges ferie eller to på Nemesis og hendes større og mindre søsterskibe hos det tyrkisk-baserede, men hollandsk-engelskejede SCIC Sailing, vender tilbage år efter år for at slappe af og nyde den familiære stemning om bord. Men inden vi stævner ud fra den lille by Ortakent tæt ved den populære ferieby Bodrum på den tyrkiske sydkyst, er det på sin plads med lidt praktisk information. FAKTARejseinfoTransport: Flyrejsen til og fra Bodrum er ikke inkluderet i prisen. Der er ingen direkte ruter fra København, så man skal via Istanbul. I maj 2018 koster en returbillet ca. 1.600 kr.Krydstogtet: Prisen afhænger af tidspunkt og type. Helt almindelige slappe-af-ture som den, Rejseliv var på, koster fra ca. 7.500 kr. pr. uge. Prisen inkluderer alle måltider i fem dage samt alle drikkevarer (undt. spiritus) og snacks. Korte udflugter i land er med i prisen, mens udflugter, der kræver længere køreture og/eller særlige guider, tilkøbes.  Der er gratis wifi om bord. Drikkepenge er frivilligt.Bedste rejsetidspunkt: Maj er et dejlig tidspunkt, for der er kysten grøn med mange smukke blomster. Juni og juli er også fine. August er typisk for varm for skandinaver – når man er ude på vandet, reflekteres solens stråler. September og oktober er også gode måneder. Her vil kysten dog typisk være mere gul og brun pga. solsvedne planter og afgrøder.FOLD UD Transport: Flyrejsen til og fra Bodrum er ikke inkluderet i prisen. Der er ingen direkte ruter fra København, så man skal via Istanbul. I maj 2018 koster en returbillet ca. 1.600 kr. Krydstogtet: Prisen afhænger af tidspunkt og type. Helt almindelige slappe-af-ture som den, Rejseliv var på, koster fra ca. 7.500 kr. pr. uge. Prisen inkluderer alle måltider i fem dage samt alle drikkevarer (undt. spiritus) og snacks. Korte udflugter i land er med i prisen, mens udflugter, der kræver længere køreture og/eller særlige guider, tilkøbes.  Der er gratis wifi om bord. Drikkepenge er frivilligt. Bedste rejsetidspunkt: Maj er et dejlig tidspunkt, for der er kysten grøn med mange smukke blomster. Juni og juli er også fine. August er typisk for varm for skandinaver – når man er ude på vandet, reflekteres solens stråler. September og oktober er også gode måneder. Her vil kysten dog typisk være mere gul og brun pga. solsvedne planter og afgrøder. Nemesis og hendes søstre er moderniserede traditionelle tyrkiske ’gület’-sejltræskibe med plads til mellem otte og 16 passagerer i tomandskahytter med eget toilet og bruser. Hver kahyt har en dobbeltseng, og så er der ikke ret meget mere plads – men man kan nu sagtens opholde sig i kahytterne, hvis man gerne vil have lidt tid alene. Ud over kahytterne er der under dæk et fællesrum med en lille bar samt en kabys, hvor kokken dagligt udøver små mirakler. Alle måltider er inkluderet i prisen og indtages omkring et stort fællesbord oppe på dækkets agterende. Maden er tyrkisk og med fokus på sundhed og velvære – det vil sige let med masser af friske grøntsager, frugt, fisk, kylling og lammekød. Drikkevarerne om bord er også med i prisen, uanset om man vil have juice, sodavand, kaffe, vin eller øl. Kun spiritus som cognac eller rom er for egen regning. Nemesis er et ombygget traditionelt 'gület'-sejlskib. SCIC har forskellige skibe med plads til otte til 16 passagerer.Fold sammenLæs mere Her ved bordet holder kaptajnen efter morgenmaden også de daglige briefinger om, hvor vinden tillader os at sejle hen den dag, for selv om Nemesis har en motor, bruges den mest, når man skal lægge til kaj eller ud på åbent vand, hvor der er en frisk brise, der kan fylde sejlene. Bliver vinden for voldsom, stryges sejlene. Der er selvfølgelig en overordnet sejlplan – nogle uger sejler man rundt i Bodrum-området, andre uger går turen til de nærvedliggende græske ferieøer – men en del af charmen ved denne ferieform er, at man hurtigt lærer at glemme at fokusere på tid og sted og accepterer, at det er vinden og bølgerne, der bestemmer ruten. Og når man ikke sine mål, ja, så må man sætte sig nogle nye.  Midtskibs er der store, hvide madrasser, hvor man kan ligge og slikke sol, læse en god bog, høre musik eller snuppe sig en lur, og fremme i stævnen er der flere siddepladser, hvor der ofte hyggesnakkes. Gæsterne kommer fra hele verden, og fællessproget om bord er engelsk. Har man mest lyst til at passe sig selv, gør man det, men når man er så få om bord og spiser sammen tre gange om dagen, kommer man hurtigt tæt på de øvrige gæster, og inden man får set sig om, er man gået fra de første dages generelle smalltalk til mere personlige samtaler med dem, man nu falder i hak med. Har man lyst til at være aktiv, kan man hoppe en tur i bølgerne, når Nemesis ligger for anker, eller man kan tage en tur i en af de to røde havkajakker, der også er med. Næsten dagligt er der udflugter i land, men man behøver ikke deltage, hvis man hellere vil blive om bord og hygge sig. For selv om udflugterne er fine, er det opholdet om bord på båden, der er den store attraktion: at lave ingenting og bare nyde øjeblikket uden den mindste antydning af dårlig samvittighed. Madkursus på dækket. Filodejsrullerne med spinat og fetaost fik vi til frokost.Fold sammenLæs mere SCIC, som selskabet hedder, står for Sailing Cruises In Comfort, og det er ikke tilfældigt. Selskabets bagkvinde, hollandske Loes Douze, havde en lang karriere bag sig i rejsebranchen, da hun besluttede at droppe sit job og lave et selskab, hvor den ferieform, som hun selv elskede, var i fokus: en sejltur med høj komfort. Og her menes der ikke luksus, for det er måske lækkert nok, men det er sjældent afslappende på den hjemlige og hyggelige måde, som hun foretrak – og foretrækker. FAKTADagsprogram for turenSom nævnt er opholdet om bord på og sejlturene med bådene hovedattraktionen ved SCICs krydstogter, men der er mulighed for udflugter på land. Fordi de små både kan lægge til stort set hvor som helst, når man ud, hvor de færreste turister kommer, og oplever det ægte Tyrkiet.Dag 1: Ankomst til Bodrum. Hentet i lufthavnen og kørt til Ortakent, hvor ’Nemesis’ lå ankret op. Efter introduktion til båden og sikkerheden ombord sejlede vi godt to timer til Datça-halvøen med det arkæologiske udgravingssted Knidos. Dette område af Tyrkiet er rigt på ruiner fra Antikken. Gennem historien har alle været her - grækerne, romerne, byzantinerne, ottomannerne, og hvad der var derimellem. Knidos havde sin storhedstid i det fjerde århundrede f.Kr., hvor det var en driftig havneby. Her er ruiner af bl.a. en stor handelsplads, et teater og templer for Dionysos og Afrodite m.m. Herefter sejlads videre til en bugt, hvor vi ankrede op for natten.Dag 2: Tilbragte formiddagen i bugten med at bade og dase. Nogle tog ind til stranden for at kigge lidt på området, der bl.a. havde oliven-, appelsin-, og citronlunde. Godt gemt i området bag stranden lå en rigmands sommervilla. Sejlede herefter videre. Kursus i tyrkisk madlavning med kokken. Bagefter spiste vi maden til frokost. Efter en dag med afslapning lagde vi til i en bugt. Solnedgangstur i land. Travede en lille halv time til toppen af en bakke med den mest vidunderlige udsigt. I mellemtiden havde besætningen slæbt puder, mad og vin i land til aftensmad lavet over bål på stranden - bl.a. kyllingespid, kebab, lammefrikadeller og salat.Dag 3: En dag på vandet med afslapning, kajaksejlads og snorkelture. Det blev dog til et besøg på et sted kaldet Cleopatra Island, der er populær på grund af sin strand med meget fint, lyserødt sand. Området omkring stranden har solstole, café og spisesteder, men vi var der tidligt på sæsonen, så vi havde det stort set for os selv. Øen var meget frodig og gemte på et lille, antikt græsk amfiteater. Herefter sejltur videre til en lille by, hvor vi spiste aftensmad for egen regning på en af restauranterne i land.Dag 4: Om morgenen sejlede vi videre til Ören, hvor der en gang ugentligt er stort marked i en landby cirka 10 minutters kørsel inde i landet. Vi var de eneste turister og nød at gå rundt mellem de mange boder med alt fra grøntsager og nødder til tøj, ris, bælgfrugter og linser, brød, frugt, smykker, tæpper og tørrede blomster beregnet til naturmedicin. Mens de lokale kvinder købte ind, legede børnene, og de gamle mænd sad i skyggen under parasoller og drak te og fortalte røverhistorier. Her spiste vi frokost, inden vi sejlede videre. Ankrede op i en ny bugt for natten og spiste aftensmad ombord.Dag 5: En spændende heldagstur i land. Det er måske ikke så mærkeligt, at der er en del spændinger i Tyrkiet, hvor der er så stor forskel på de moderne storbyer som Istanbul og de landsbyer, vi her besøgte, hvor mange - især ældre - levede på hel traditionel vis i beskedne huse, hvor man håndvævede tøj og tæpper, og hvor kønsrollerne er helt intakte. Vores guide tog os med ind i den lokale moské og fortalte om islams rolle i Tyrkiet. Efter at have besøgt et ældre ægtepar, spiste vi frokost i landsbyen. Herefter sejlede vi videre og ankrede op for natten. Om aftenen ’white party’-afskedsfest, hvor vi alle var klædt helt i hvidt.Dag 6: Sejlede tilbage til Bodrum, hvor vi lagde til og tilbragte resten af dagen på egen hånd. Afskedsmiddag og hyggeaften.Dag 7: Transport til lufthavnen og hjemrejse.FOLD UD Som nævnt er opholdet om bord på og sejlturene med bådene hovedattraktionen ved SCICs krydstogter, men der er mulighed for udflugter på land. Fordi de små både kan lægge til stort set hvor som helst, når man ud, hvor de færreste turister kommer, og oplever det ægte Tyrkiet. Dag 1: Ankomst til Bodrum. Hentet i lufthavnen og kørt til Ortakent, hvor ’Nemesis’ lå ankret op. Efter introduktion til båden og sikkerheden ombord sejlede vi godt to timer til Datça-halvøen med det arkæologiske udgravingssted Knidos. Dette område af Tyrkiet er rigt på ruiner fra Antikken. Gennem historien har alle været her - grækerne, romerne, byzantinerne, ottomannerne, og hvad der var derimellem. Knidos havde sin storhedstid i det fjerde århundrede f.Kr., hvor det var en driftig havneby. Her er ruiner af bl.a. en stor handelsplads, et teater og templer for Dionysos og Afrodite m.m. Herefter sejlads videre til en bugt, hvor vi ankrede op for natten. Dag 2: Tilbragte formiddagen i bugten med at bade og dase. Nogle tog ind til stranden for at kigge lidt på området, der bl.a. havde oliven-, appelsin-, og citronlunde. Godt gemt i området bag stranden lå en rigmands sommervilla. Sejlede herefter videre. Kursus i tyrkisk madlavning med kokken. Bagefter spiste vi maden til frokost. Efter en dag med afslapning lagde vi til i en bugt. Solnedgangstur i land. Travede en lille halv time til toppen af en bakke med den mest vidunderlige udsigt. I mellemtiden havde besætningen slæbt puder, mad og vin i land til aftensmad lavet over bål på stranden - bl.a. kyllingespid, kebab, lammefrikadeller og salat. Dag 3: En dag på vandet med afslapning, kajaksejlads og snorkelture. Det blev dog til et besøg på et sted kaldet Cleopatra Island, der er populær på grund af sin strand med meget fint, lyserødt sand. Området omkring stranden har solstole, café og spisesteder, men vi var der tidligt på sæsonen, så vi havde det stort set for os selv. Øen var meget frodig og gemte på et lille, antikt græsk amfiteater. Herefter sejltur videre til en lille by, hvor vi spiste aftensmad for egen regning på en af restauranterne i land. Dag 4: Om morgenen sejlede vi videre til Ören, hvor der en gang ugentligt er stort marked i en landby cirka 10 minutters kørsel inde i landet. Vi var de eneste turister og nød at gå rundt mellem de mange boder med alt fra grøntsager og nødder til tøj, ris, bælgfrugter og linser, brød, frugt, smykker, tæpper og tørrede blomster beregnet til naturmedicin. Mens de lokale kvinder købte ind, legede børnene, og de gamle mænd sad i skyggen under parasoller og drak te og fortalte røverhistorier. Her spiste vi frokost, inden vi sejlede videre. Ankrede op i en ny bugt for natten og spiste aftensmad ombord. Dag 5: En spændende heldagstur i land. Det er måske ikke så mærkeligt, at der er en del spændinger i Tyrkiet, hvor der er så stor forskel på de moderne storbyer som Istanbul og de landsbyer, vi her besøgte, hvor mange - især ældre - levede på hel traditionel vis i beskedne huse, hvor man håndvævede tøj og tæpper, og hvor kønsrollerne er helt intakte. Vores guide tog os med ind i den lokale moské og fortalte om islams rolle i Tyrkiet. Efter at have besøgt et ældre ægtepar, spiste vi frokost i landsbyen. Herefter sejlede vi videre og ankrede op for natten. Om aftenen ’white party’-afskedsfest, hvor vi alle var klædt helt i hvidt. Dag 6: Sejlede tilbage til Bodrum, hvor vi lagde til og tilbragte resten af dagen på egen hånd. Afskedsmiddag og hyggeaften. Dag 7: Transport til lufthavnen og hjemrejse. For Loes Douze er ofte selv med på en af bådene. Hun er en karismatisk og lattermild kvinde, der stadig elsker sejlturene, og som nyder at være sammen med gæsterne på en måde, så man føler, at man er gamle venner. Mange gæster knytter da også venskaber, som rækker ud over ferieturen. Nogle aftaler at vende tilbage til båden og holde ferie sammen på ny, andre – som jeg selv – holder kontakt via de sociale medier. Og Loes Douze selv har snor i sine mange gæster og sender en personlig hilsen i ny og næ. Det er selvfølgelig et spørgsmål om temperament, hvilken krydstogtsform man foretrækker. Nogle synes, at det er fascinerende med de kæmpestore krydstogtskibe med mange aktiviteter, forskellige temarestauranter og anløb ved storbyer eller caribiske øer. Det har jeg prøvet, og mit temperament er mere til den familiære stemning, afslappetheden og følelsen af at sejle som i gamle dage, som der er om bord på en båd som Nemesis.  Jeg elsker at høre bølgernes plasken mod skibssiden, mærke vinden, der får sejlene til at blafre og rebene til at slå mod masten, fornemme smagen af saltvand i luften, hyggesnakke med de øvrige gæster, som vi rækker fadene med mad videre til hinanden ved fællesbordet, blive vækket tidligt om morgen ved et kæmpe ’PLASK!’, når en gæst hopper ud til dagens første dukkert, se besætningen sætte sejl, nyde udsigten ind til de klippefyldte, grønne kyster med landsbyer og appelsinlunde, sidde forventningsfuldt og vippe i gummibåden på vej ind til dagens udflugt, hente en kold øl i køleskabet agter og nyde den, mens solen varmer mit ansigt, falde trygt i søvn i kahytten, mens jeg kan høre natteravnene blandt gæsterne snakke dæmpet og le oppe på dækket. Kort sagt: at glemme hverdagen og leve i en boble fuld af lys, varme og livsglæde. Rejseliv var inviteret af SCIC Sailing. ",
        "metadata": {
            "source": "https://www.berlingske.dk/rejser/glem-verden-og-glem-dig-selv",
            "image_url": "https://berlingske.bmcdn.dk/media/cache/resolve/image_x_large/image/1/12707/19055632-11rejbm-krydstogt-i-tyrki4jpg.jpeg",
            "publication_time": "Tirsdag d. 14. november 2017, kl. 19.00",
            "author": null,
            "related_links": [],
            "attachments": []
        }
    }
}