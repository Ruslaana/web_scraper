{
    "version": "1.0",
    "document": {
        "id": "https://www_berlingske_dk/kronikker/forfatter-derfor-er-ivan-den-grusomme-kommet-paa-mode-igen-i-putins",
        "title": "Forfatter: Derfor er Ivan den Grusomme kommet på mode igen i Putins Rusland",
        "content": "Ivan den Grusomme er kommet på mode i Rusland. Der rejses statuer af ham, der laves tv-serier om ham, og i en Levada-undersøgelse fra 2016 mente 49 procent af befolkningen, at som zar havde Ivan den Grusomme gjort mere gavn end skade for Rusland, mens kun 13 procent mente det modsatte. 1800-tallets historikere havde ellers grundfæstet fortællingen om den blodtørstige Ivan den Grusomme, som slog sin søn ihjel med en jernstang, da sønnen forsøgte at beskytte sin gravide hustru mod Ivans vrede (hun var ikke »klædt anstændigt nok på«), og som gennem sin kynisme og grusomhed terroriserede den russiske adel, bojarerne, og den russiske befolkning og slog tusinder ihjel. Men den fortælling er i dag afløst af en helt anden og langt mere positiv fortolkning, og derfor kaldes – på den store statslige udstilling »Rusland – min historie« – Ivan den Grusommes terrorvælde i årene 1565-1572 for »et undtagelseskontrolsystem«. I en flere uger lang nedslagtning dræbte hans bødler (også kaldet for »opritjnina’en«) omkring omkring 30.000 af Novgorods indbyggere, men historierne om hans brutalitet og grusomheder affærdigedes på en planche under overskriften: »Myter«. I en særudsendelse på russisk stats-tv i anledning af indsættelsen af Putin til sin femte præsidentperiode (7. maj 2024),udtalte dekanfra Moskva Universitet, Vitalij Tretjakov, at »Putin skal blive Ivan den Grusomme«. Hvorefter han refererede til kroningsscenen i Sergei Eisensteins berømte film om Ivan den Grusomme (fra 1944) og konkluderede: »Europa har kun respekteret Rusland, når det er stærkt,« og fortsatte: »Sådan er det, sådan har det altid været, og sådan vil det vedblive med at være«. Igen vender historien tilbage i Putins Rusland, og igen forstår vi ingenting. Igen taber vi hagen, som den tidlige tv-vært på FoxNews Tucker Carlson gjorde, da Putin i detfamøse interviewi februar i år svarede med en historielektion på 30 minutter. Uddrag af den amerikanske tv-vært Tucker Carlsons interview med Putin 6. februar 2024:  »Et chok,« kaldte Carlson det bagefter. Men hvordan kan man hylde og tiljuble en af middelalderens mest brutale zarer? Svaret har dybe historiske rødder, og det hænger sammen med et historiesyn, som har domineret Rusland lige siden middelalderen. Og som førte Rusland til at invadere Ukraine. Den seneste renæssance for Ivan den Grusomme (og en lang række andre stærke zarer) indledtes under Putins to første perioder og nåede et højdepunkt i den tredje periode 2012-2016. Ifølge historikeren Dina Khapaeva har Kreml implementeret Ivan den Grusomme i sin historiepolitik og dermed skabt en neo-middelalderlig politik, som forsøger at overbevise russerne om, at et »monarki, ekstrem social ulighed og statsterror er årsag til national stolthed og den traditionelle russiske vej«. Denne erindringspolitik kommer til udtryk i statuer, film, tv-serier, museer og romaner. For eksempel i tv-serien Forvirringens tid (2010), der portrætterer Ivan som en from mand udelukkende optaget af sit folks velbefindende, men som også hylder den stærke hersker med udsagn som: »Hvis jeg er væk, er Rus væk«, og »der kan ikke eksistere en stat uden en zar«. Dyrkelsen af Ivan den Grusomme hænger sammen med den restalinisering, som finder sted under Putin, eftersom der her er et sammenfald i ideer og værdier: for eksempel militariseringen af samfundet og anerkendelse af terror som et legitimt politisk redskab, skriver kronikøren. Dette portræt af zaren kom til Danmark i midten af 1600-tallet og findes i dag på Nationalmuseet i København.Fold sammenLæs mereFoto: Nb. Ivan straffer i øvrigt aldrig »uskyldige«, og alle udlændinge viser sig som forrædere. Serien blev finansieret af Moskvas bystyre. I 2016 og 2018 fulgte andre tv-serier, som hyldede Ivan den Grusomme. I centrum for den nye fascination af Ivan den Grusomme stod en rehabilitering af føromtalte terrorbevægelse, opritjnina, som skulle være medvirkende til en genskabning af imperiet i dag. Ifølge forsvarerne var der ikke tale om terror for terrorens skyld, men om et særligt russisk system, som i sidste ende handlede om centralisering af magten. Professor Dmitrij Volodikhin fra Moskvas Universitet har siden 1990erne forsøgt at legitimere »opritjnina«, det vil sige massakren på Novgorods borgere: Det var, siger han, en militær reform, som skulle redde Rusland over for Vestens aggression. Også den ortodokse kirke hyldede Ivan den Grusommes terrorvælde, som her den religiøse skribent Vitalij Averjanov fra Sretenskij-klosteret: »Opritjninanen er sandheden om det 16. århundredes Rusland. Ånden i Opritjninaen er også sand i dag og besidder endda svarene på nutidens opgaver.« »Putins historiesyn er bygget på en lang tradition for historiepropaganda og sat sammen af myter om Rusland som et 1000-årigt rige, af 1800-tallets idé om den tredelte nation bestående af storrussere, lillerussere (ukrainere) og belarusere (fra Belarus) som ét samlet folk,« skriver Morten Lassen.Fold sammenLæs mereFoto: Sergey Bobylev/AFP/Ritzau Scanpix. En af disse opgaver er at genskabe imperiet, og her »korresponderer opritjninaen fint med nutidens situation.« Ifølge Dina Khapaeva er normaliseringen af opritjninaen under Putin også en legitimering af terror som en del af det russiske samfund. Også for Putins hoffilosof Aleksandr Dugin var Ivan den Grusomme »en hellig zar«: »Så længe der er en zar … kan Antikrist ikke være på jorden«. Da Dugin grundlagde »Den euroasiatiske ungdomsbevægelse« 25. februar 2005, fandt ceremonien naturligvis sted i byen Alexandrovs gamle fæstning fra 1500-tallet, som havde været Ivan den Grusommes residens. Bevægelsens hovedformål var at styrke patriotismen, autokratiet og imperiet. Inden Dugin skulle tale, forklarede medstifteren af Den euroasiatiske ungdomsbevægelse, Pavel Zarifullin, hvorfor de var samlet her: »Vi bliver spurgt: Hvordan kan I genskabe opritjninaen, hvis der ikke er en autokrat? Men vi har en autokrat – Ivan den Grusomme …. Han omgav sig med tatarer og repræsentanter fra andre folk for at indlede en krig mod Vesten …. Han er vores formelle leder.« Dugin refererede derefter fra talerstolen til Ivan den Grusomme, »som forstod, at en stat har brug for beskyttelsesstrukturer« (læs: opritjnina'en). Ifølge Dina Khapaeva hænger dyrkelsen af Ivan den Grusomme sammen med den restalinisering, som finder sted under Putin, eftersom der her er et sammenfald i ideer og værdier: for eksempel militariseringen af samfundet og anerkendelse af terror som et legitimt politisk redskab. Folk ser en videoinstallation af Ragnar Kjartansson, der skildrer to tilfælde, hvor besøgende i Tretyakov-galleriet har udøvet hærværk på maleriet »Ivan den grusomme og hans søn Ivan« i kunsthallen GES-2 i centrum af Moskva.Fold sammenLæs mereFoto: Maxim Shemetov/Reuters/Ritzau Scanpix. Tankevækkende nok blev udenrigsminister Sergej Lavrov først bekendt med specialoperationens fulde omfang tre timer inden angrebet (24. februar 2022). Senere samme dag var eliten indkaldt til møde i Kreml, og mens de ventede, spurgte en oligark Lavrov om årsagen til invasionen.Lavrov svarede, at han ikke kendte den, og at »Putin kun har tre rådgivere: Ivan den Grusomme, Peter den Store og Katarina den Store«. Og ja, hvis vi skal forstå hvad Rusland »har gang i«, så må vi forsøge at sætte os ind i den virkelighedsopfattelse, som præger Putins Rusland. Og her spiller historiepolitikken en afgørende rolle. I Stalins egen historiebog om det kommunistiske partis historie (fra 1938) skulle Ivan den Grusommes tyranni opfattes som »progressivt«, eftersom undertrykkelsen førte til en styrkelse af statsmagten, og derfor er »Rusland – min historie« også fortællingen om et symbiotisk forhold mellem staten og folket, hvor staten er stærk, når folket står bag den, men svag, hvis der er intern splid. »Hvis vi skal forstå hvad Rusland »har gang i«, så må vi forsøge at sætte os ind i den virkelighedsopfattelse, som præger Putins Rusland. Og her spiller historiepolitikken en afgørende rolle,« skriver Morgen Jessen. Denne skulptur af Ivan den Grusomme står i den såkaldte »Herskergyde« i skulpturparken i centrum af Moskva.Fold sammenLæs mereFoto: Yuri Kadobnov/AFP/Ritzau Scanpix. Det lyder unægtelig underligt, at Ivan den Grusomme har fået en renæssance, men som jeg skriver i min bog »Historien som våben«, så er Putins historiesyn bygget på en lang tradition for historiepropaganda og sat sammen af myter om Rusland som et 1000-årigt rige, af 1800-tallets idé om den tredelte nation bestående af storrussere, lillerussere (ukrainere) og belarusere (fra Belarus) som ét samlet folk med Storrusland som storebror – og af en særdeles selektiv udlægning af Anden Verdenskrigs begivenheder og et forhold til Vesten farvet af konspirationsteorier. Budskabet kan koges ned til: Rusland har brug for en stærk stat og en stærk leder, Rusland er anderledes end alle andre og er en belejret fæstning, omgivet af fjender, der bare venter på at overfalde landet og udslette det. Og i sidste ende skal Rusland redde verden. I øvrigt var Ivan den Grusomme én af de første zarer til at påberåbe sig store dele af det område som i dag er Ukraine, men selv om det ikke lykkedes ham at erobre Kyiv, mente han, at byen »var givet til os af vores forfædre«. Vladimir den Hellige (958-1015) figurerer i dag på de ukrainske pengesedler, eftersom han står som en vigtig grundlægger af middelalderriget Kyiv-Rus, som Ukraine i dag betragter som nationens vugge. Men ifølge Ivan den Grusomme er han »den første russiske zar« og den »hellige forener af det russiske land«. Lyder den retorik bekendt? Morten Lassen er forfatter til bogen »Historien som våben« ",
        "metadata": {
            "source": "https://www.berlingske.dk/kronikker/forfatter-derfor-er-ivan-den-grusomme-kommet-paa-mode-igen-i-putins",
            "image_url": "https://berlingske.bmcdn.dk/media/cache/resolve/image_x_large/image/179/1799795/24714429-russian-state-tretyakov-gallery-officials-attend-a.jpg",
            "publication_time": "Søndag d. 02. juni 2024, kl. 23.16",
            "author": null,
            "related_links": [],
            "attachments": []
        }
    }
}