{
    "version": "1.0",
    "document": {
        "id": "https://www_berlingske_dk/virksomheder/nordeas-tine-choi-bliver-chefstrateg-i-danske-bank",
        "title": "Nordeas Tine Choi bliver chefstrateg i Danske Bank",
        "content": "Tine Choi er fra 1. november ansat som chefstrateg i Danske Bank Wealth Management. Hun har gennem de seneste 16 år arbejdet i finanssektoren med økonomisk analyse og finansmarkederne som makroanalytiker i Sydbank, seniorøkonom i Fionia Bank, chefanalytiker i Nykredit og senest seniorstrateg i Nordea. I stillingen som chefstrateg i Danske Bank Wealth Management bliver hun blandt andet ansvarlig for at opbygge og formidle Danske Banks rådgivningsbudskaber inden for investeringsområdet. »Med ansættelsen af Tine Choi får vi en erfaren, stærk og udadvendt profil med på holdet i Danske Banks nyetablerede forretningsområde, Wealth Management, hvor målet er at skabe en endnu mere kundefokuseret organisation.« »Sammen med kompetente kolleger skal Tine opbygge og formidle bankens investeringsanbefalinger og dermed skabe det bedste beslutningsgrundlag for vores kunder,« siger Thomas Muchitsch, der er chef for Advisory Services i Danske Bank Wealth Management, i en meddelelse. ",
        "metadata": {
            "source": "https://www.berlingske.dk/virksomheder/nordeas-tine-choi-bliver-chefstrateg-i-danske-bank",
            "image_url": "https://berlingske.bmcdn.dk/media/cache/resolve/image_x_large/image/18/183132/14225511-tine.jpg",
            "publication_time": "Tirsdag d. 02. august 2016, kl. 12.56",
            "author": null,
            "related_links": [],
            "attachments": []
        }
    }
}