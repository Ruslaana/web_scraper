{
    "version": "1.0",
    "document": {
        "id": "https://www_berlingske_dk/talent-100/kun-et-aar-efter-ansaettelse-blev-han-forfremmet-til-oeverste-chef-for",
        "title": "Kun et år efter ansættelse blev han forfremmet til øverste chef for bæredygtighed: »Et lysende fagligt talent«",
        "content": "Der var kun gået et år fra Kristian Uldall blev ansat i internetgiganten GlobalConnect, til han tog et skridt op ad karrierestigen. Han blev forfremmet til Head of Sustainability – altså den øverste ansvarlige for bæredygtighed i hele den nordiske koncern med 2.000 medarbejdere. Og det er der flere årsager til: »Han er et lysende fagligt talent, men det, der særligt skiller ham ud, er hans høje niveau på tværs af både det faglige, det kommercielle og ledelse,« udtaler kommunikationsdirektør Sofia Lisa Dinesen. Den hurtige forfremmelse blev også drevet af Kristian Uldalls evne til at hurtigt at kunne skifte gear mellem strategiske og bæredygtige projekter, lyder det. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Den 31-årige Kristian Uldall kommer med en erhvervsbaggrund fra Rambøll og er uddannet fra CBS, hvor han afsluttede sin kandidat med et karaktergennemsnit, hvor han placerede sig blandt de to procent med højest karakter. Han skiftede i 2023 til GlobalConnect, som er Nordeuropas førende leverandør inden for fibernet, sikkerhed, outsourcing, og som håndterer omkring halvdelen af datatrafikken i Danmark. GlobalConnect ejer og driver kritisk digital infrastruktur – blandt andet fiberkabler på havbunden, som bærer over halvdelen af de data, der flyder i Norden. I sin nuværende stilling har Kristian Uldall på kort tid bygget et »kompetent og engageret team« op på tre medarbejdere og udviklet en ambitiøs ny ESG-strategi: »Hans inspirerende ledelsesstil sikrer, at teamet er godt rustet til at drive agendaen fremadrettet og samtidig understøtte forretningens mål,« siger Sofia Lisa Dinesen. Herunder kan du se alle årets talenter: ",
        "metadata": {
            "source": "https://www.berlingske.dk/talent-100/kun-et-aar-efter-ansaettelse-blev-han-forfremmet-til-oeverste-chef-for",
            "image_url": null,
            "publication_time": "Lørdag d. 05. april 2025, kl. 07.03",
            "author": "Trine Vester",
            "related_links": [],
            "attachments": []
        }
    }
}