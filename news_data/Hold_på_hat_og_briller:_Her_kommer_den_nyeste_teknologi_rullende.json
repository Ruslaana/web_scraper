{
    "version": "1.0",
    "document": {
        "id": "https://www_berlingske_dk/virksomheder/hold-paa-hat-og-briller-her-kommer-den-nyeste-teknologi-rullende",
        "title": "Hold på hat og briller: Her kommer den nyeste teknologi rullende",
        "content": "Intet er for stort, og intet er for småt – bare der kan puttes elektronik i det. Den toneangivende forbrugerelektronikmesse Consumer Electronics Show (CES), verdens største af sin art, kører weekenden over i spillebyen Las Vegas i det sydvestlige USA. Det er her, at store og små producenterfremviser alt det, der netop er kommet, og alt det, der dukker op på hylderne i de kommende måneder. Der er meget og vidt forskelligt at se på, mens man vandrer kilometer efter kilometer gennem de enorme messehaller, der får Bella Center i København til at ligne en dværg. Her er et (meget) lille udpluk af forskellighederne frateknologiens forunderlige verden. Foto: Sipa USA/SIPA/Ritzau Scanpix.  Der står Sony på fjernsynet, på telefonen, på Playstation-konsollen, på hovedtelefonerne, på mange af de store film og på rigtigt meget andet. Nu kan man bogstavelig talt komme op at køre med den japanske elektronikgigant. Sammen med Honda står Sony nemlig bag elbilen Afeela 1, som bliver vist frem i Las Vegas. Startprisen er 89.900 dollar (i USA uden danske afgifter), og en særlig signatur-model kan købes fra 102.900 dollar.  Foto: Sipa USA/SIPA/Ritzau Scanpix.   Foto: Sipa USA/SIPA/Ritzau Scanpix.  Kunstig intelligens har taget verden med storm. De strømslugende databeregninger kan give forbløffende resultater, og det bliver stadig sværere at skelne mellem digital indgriben og virkeligheden. I Studio Extreme viser kameraproducenten Nikon på sin stand, hvor ægte det kan se ud, når man som en anden vejrreporter tager den gule regnfrakke på, holder på hat og briller og rapporterer direkte fra stormen eller ulykkesstedet i baggrunden.  Foto: Sipa USA/SIPA/Ritzau Scanpix.  Sydkoreanske Samsung er verdens største producent af fladskærmsfjernsyn og har været det gennem flere år.Fladskærme har efterhånden nåetså høj en billedkvalitet, at det er svært at skelne den nyeste model fra forgængeren – og så må der jo andre krumspring til for at få folk til at bruge penge på at skifte stuealteret ud. Hvorfor så ikke bygge pejsehygge ind i fladskærmen, når man nu alligevel skal tilbringe så mange timer foran den? I stedet for at smække tre timers optændt pejs med DR Pigekorets julesange hen over op og lade det fylde hele skærmen ud, så man ikke kan se noget andet, kombinerer Samsung tv-billedet med digital pejsehygge på dette Art Basel-fjernsyn. Varmen må man så selv tænke sig til ... Foto: Sipa USA/SIPA/Ritzau Scanpix.  Hvorfor holde i kø i timevis, hvis man kanlette og flyve hen over den? Nej, vel? Derfor ser selskabet Rictor et marked i sin flyvende motorcykel, Skyrider X1. Det skulle være verdens første »amfibiemotorcykel«, altså sådan en, der kan bruges på mange forskellige måder, ligesom et klassisk amfibiekøretøj, der både kan køre på land og sejle på vand. Skyrider X1 kan lande lodret, men holde sig i luften i 40 minutter med en fart på lige omkring 100 kilometer i timen. God tur! Foto: Sipa USA/SIPA/Ritzau Scanpix.  Den sydkoreanske elektronikgigant LG er verdensførende inden for de glasklare OLED-skærme, som LG har gjort sig i på fladskærmsfronten igennem mange år og har sat sig solidt på. OLED-skærmene, som man også kender fra smartphones, smarture, tablets og senest computere, regnes på fjernsynssiden for de absolut bedste – hvilket afspejles i prisen. Billedet står knivskarpt og i skarpe farver. Selvklart skal OLED også bruges på computerskærme, som mange tilbringer hele arbejdsdage foran. Den tynde skærmgør det muligt at bøje skærmen lidt. Det udnyttes i LGs UltraGear Bendable OLED-skærm, som er beregnet til spil. Den kan bogstavelig talt bøjes og strækkes, altså variere krumningen, så man får det bedst mulige billede. Foto: Sipa USA/SIPA/Ritzau Scanpix.  Skulle nogen tro, at et køleskab er et køleskab, og sådan bliver det ved med at være, så tro om igen. Ud over at arbejde med konstant lavere strømforbrug og sikre bedre reparationsmuligheder er designet af indretningen under konstant lup, ligesommulighederne for at lægge elektronik indhele tiden granskes. LGs signatur-køleskab har Smart InstaView, en funktion, der gør det muligt at kigge gennem køleskabsdøren uden at åbne den, så man kan orientere sig om indholdet, uden at det påvirker temperaturen og energiforbruget. Selvsagt arbejdes der også på at udnytte pladsen bedre. Foto: John Locher/AP/Ritzau Scanpix.  Robotter er stadig in. Årets charmetrold på Las Vegas-messen er denne Loona Petbot. Den fungerer som et lille kæledyr og har indbygget ansigtsgenkendelse – samt adgang til ChatGPT, så den kan reagere på, hvad man siger til den. Den kan også hente en bold, når man kaster den. Det kinesiske robotselskab KeyI Tech står bag Loona Petbot, som har to arme på hjul og et udtryksfuldt ansigt på den lille skærm. Den bevæger sig lidt som en hund og tilpasser sig sin ejers vaner, mens den altså også kan tale. Loona Petbot har batteri til to timer. Når det er ved at være brugt op, triller den selv hen til sin oplader og får nye kræfter. Investeringen står i 449 dollar (cirka 3.200 kroner). Foto: Cal Sport Media/SIPA/Ritzau Scanpix.  Det er svært at stå for Tombots Jennie, en lille robot »forklædt« som hundehvalp. Den har et sørgmodigt ansigt og logrer med halen. Dyr har som bekendt en beroligende og stimulerende effekt på mange mennesker med sygdomme, og det er netop her, at Jennie charmer sig ind i billedet. Tombots direktør fandt på sin robothund, da hans mor blev diagnosticeret med demens. Mange er ikke i stand til at tage sig af og passe en levende hund, men Jennie og hendes hundevenner kan fint klare opgaven at stimulere og skabe glæde. Jennie har taget messen og særligt dens små 100.000 besøgende med storm.  ",
        "metadata": {
            "source": "https://www.berlingske.dk/virksomheder/hold-paa-hat-og-briller-her-kommer-den-nyeste-teknologi-rullende",
            "image_url": "https://berlingske.bmcdn.dk/media/cache/resolve/image_x_large_vertical/image/187/1877084/24867705-hils-p-adam-der-er-bde-bartender-barista-og-ko.jpg",
            "publication_time": "Fredag d. 10. januar 2025, kl. 19.42",
            "author": "Thomas Breinstrup",
            "related_links": [],
            "attachments": []
        }
    }
}