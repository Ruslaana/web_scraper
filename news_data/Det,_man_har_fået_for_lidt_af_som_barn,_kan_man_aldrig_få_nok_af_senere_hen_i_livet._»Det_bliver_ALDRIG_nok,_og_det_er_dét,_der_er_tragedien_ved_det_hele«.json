{
    "version": "1.0",
    "document": {
        "id": "https://www_berlingske_dk/kultur/det-man-har-faaet-for-lidt-af-som-barn-kan-man-aldrig-faa-nok-af-senere-hen",
        "title": "Det, man har fået for lidt af som barn, kan man aldrig få nok af senere hen i livet. »Det bliver ALDRIG nok, og det er dét, der er tragedien ved det hele«",
        "content": "Klask! Den ramte lige midt på kinden, lussingen. Og efterlod den femåriges bløde barnekind rød, blussende og varm. Søren Pilmarks far havde ikke haft noget valg. Som skoleinspektør i Hvidovre og leder af sommerens feriekoloni på Fanø måtte han straffe alle drengene ved at stille dem op på én lang række og begynde fra en ende af. 50 drenge i alt. Og så ellers stikke dem én på siden af hovedet. Deriblandt sin egen søn. »Sådan noget glemmer man aldrig, heller ikke selv om jeg kun var fem år, dengang det skete,« siger skuespilleren Søren Pilmark, der er aktuel som romanforfatter. Skuespilleren og forfatteren Søren Pilmark kan mærke, at »det indimellem stadig står og slår mellem væggene«. Mellem hans egen far, ham selv og hans tre børn.Fold sammenLæs mereFoto: Asger Ladefoged. Han har underholdt os med alt fra komik til karakterskuespil på Det Kongelige Teater og stærke roller på tv og film. Fra Hamlet på Betty Nansen Teatret og Harry-reklamerne for DSB over »Ørkenens sønner« til politiker i »Kongekabale« og bandeleder i »Blinkende lygter.« Som forfatter er det en noget anden metiér, Søren Pilmark har begivet sig ud i med »Varieté – Eva og Anna,« der netop er udkommet. En tyksak på 618 sider og bind 2 i en romantrilogi, der foregår i 1911 på det lille varietéteater »Apollovarieté« med et galleri af særprægede og skæve eksistenser. To af hovedkaraktererne i trilogiener Laurits og Valdemar, far og søn.Og selv om det ikke er en én-til-én historie om en far og en søn, er det et omdrejningspunkt og et af de bærende temaer. »Har Søren Pilmark så etfather issue? Og ja, det har han jo nok,« lyder både spørgsmålet og svaret fra Pilmark selv. »Jeg elskede min far. Jeg så op til ham. Han var et forbillede for mig,« siger han. »Men man skal slå sin far ihjel i overført betydning. Han skal dø for, at sønnen kan blive den, han er, og skabe sin egen identitet. En far skal ned fra piedestalen.« Om han selv har været en god far for sine egne tre børn, to sønner og en datter, der for længst er flyttet hjemmefra, er tilsyneladende ikke et spørgsmål, der hverken kan stilles eller besvares. »Don’t even think of it! Lad være med at spørge mig om, hvad en god far er, for jeg ved det ikke. Hvor skulle jeg vide det fra? Man gør det så godt, man kan, håber det bedste og falder sikkert i alle de huller, man har prøvet at undgå, og som man har set sin egen far falde i. Man skal slå sin far ihjel i overført betydning. Han skal dø for, at sønnen kan blive den, han er, og skabe sin egen identitet. En far skal ned fra piedestalen, mener Søren Pilmark, der har udgivet bind 2 i sin romanstrilogi »Varieté - Eva og Anna«Fold sammenLæs mereFoto: Asger Ladefoged. Jeghar dog aldrig slået mine børn, og jeg bliver stadig chokeret, når jeg tænker på, at revselsesretten først blev afskaffet i 1997.« Han kan mærke, siger han, at »det indimellem stadig står og slår mellem væggene.« Mellem hans egen far, ham selv og hans tre børn. »Så kan jeg pludselig godt se: Jamen, nu skal jeg flytte mig, nu er detminebørn, der skal slåmigihjel, så de selv kan komme til. Jeg skal ikke skygge for dem: »Step down, daddy!«« Drengene på Fanøs feriekoloni i sommeren 1960 havde hevet strå – masser af strå – ud fra et stråtag, der nåede næsten ned til jorden, og brugt stråene til at lave spyd af. Dét var forseelsen, og den var strafbar. Det tykke stråtag på det gamle Fanøhus var blevet efterladt i en sølle og forpjusket forfatning. Man måtte lære at tage ansvar for sine handlinger og vide, at det, man foretager sig, har konsekvenser. Klask! Næste dreng. »Min far må have været i et frygteligt dilemma, for hvad skulle han gøre?« Mange år senere som voksen talte Søren Pilmark med sin far om episoden, som de kaldte den. »Min far sagde til mig, at han vidste, at jeg ville være blevet lynchet af de andre drenge, hvis han havde undladt at straffe sin egen søn og på den måde gjort forskel. Det viste sig, at min far bagefter var kommet grædende ind til min mor: »Hvor er han, hvor er han?«« I det første bind af Varieté-trilogien, der udkom sidste år, følger vi Laurits, der mister sin far som femårig. Han kæmper sig gennem livet, ender som talentfuld tryllekunstner og genfinder sin egen søn. Nu følger Pilmark op med to kvinder, der hvirvles ind i historien om kærlighed, katastrofer og overgreb og om, hvor let det er at blive fortabt i verden. Om han selv har været en god far for sine egne tre børn, to sønner og en datter, der for længst er flyttet hjemmefra, er tilsyneladende ikke et spørgsmål, der hverken kan stilles eller besvares. »Don’t even think of it! Lad være med at spørge mig om, hvad en god far er, for jeg ved det ikke.«Fold sammenLæs mereFoto: Asger Ladefoged. »Er du så Laurits?« er jeg blevet spurgt. Ja. Og Valdemar og Eva og Anna og alle de andre. Jeg er dem allesammen. Det er hentet frahelemit liv. Hvert eneste anslag er mig.« I en samtale mellem den 10-årige Valdemar og hans reservefar siger reservefaren: »Husk, at folk en dag vil glemme, hvad du har sagt, og de vil måske ovenikøbet glemme, hvad du har gjort. Men de vilaldrigglemme, hvad du fik dem til at føle.« Når Søren Pilmark ser en film eller et teaterstykke eller læser en bog, som får ham til at grine, græde, blive bange, forarget, vred eller mistroisk, er det det hele værd. »Bare 20 sekunder!Man skal røres, alt andet er totalt ligegyldigt. Kunst skal røre, og jeg er næsten ligeglad med, hvad historien ellers handler om. Men hvis jeg kan blive rørt, så kom med det! Mere, mere, mere. Jeg vil mærke, hvordan mennesker reagerer på hinanden.« I sit nye forfatterskab har det været afgørende for Søren Pilmark at finde en drivkraft. Noget, der har været stærkt nok til at drive ham gennem historien. »Et af de råd, jeg har fået, er, at man skal vide noget om det, man skriver om, og at man skal kunne føle det. Der skal være en sten i skoen. Min sten i skoen er vel en eller anden lyst til at hylde og ære min far. Men også at vise, hvor vigtigt det er at være en god far, hvordan man så end er dét. Jeg tror, jeg gik i gang med det her bogprojekt … altså,min far døde meget tidligt, som kun 60-årig. Han havde røget 40 cigaretter om dagen i årevis, så det stod jo nærmest på side 1, at han befandt sig i en bestemt risikogruppe. Jeg var meget tæt knyttet til ham og virkelig ked af det i mange år efter hans død. Nu er sorgen gået over. Jeg ved godt, at han ikke vender tilbage, og jeg er kommet overens med hans død. Det hviler i mig. Min far havde også nogle sider, hvor han var ked af det. Hvor han ikke var rigtig glad. Børn vil gerne hjælpe og muntre op. Det ville jeg også gerne, men det hverken kan eller skal børn. Det er ikke naturens orden. Det skal venner og ægtefæller gøre, og hvis der er tale om store problemer, så de professionelle. Men ikke børnene. Aldrig børnene.« Søren Pilmark tror, at al god kunst opstår af et underskud. Søren Pilmark er aktuel med bind 2 i sin roman-trilogi, hvor han følger op med to kvinder, der hvirvles ind i historien. »Er du så Laurits?,« er jeg blevet spurgt. Ja. Og Valdemar og Eva og Anna og alle de andre. Jeg er dem allesammen. Det er hentet fra hele mit liv. Hvert eneste anslag er mig.«Fold sammenLæs mereFoto: Asger Ladefoged. »Jeg kan se det på mange andre skuespillere, og jeg ved det fra mig selv. Det, man har fået for lidt af som barn, kan man aldrig få nok af senere hen i livet,« konstaterer han. »Det bliveraldrignok. Det er dét, der er tragedien ved det hele. Hvis der altsåeren tragedie. Selvtillid er noget, enhver kan få ved kvalificeret feedback. Selvværd er noget helt, helt andet. Det er noget med: Elsker du mig, far, hvis jeg ikke tryller? Elsker du mig, hvis jeg ikke er sjov? Hvis jeg ikke spiller klaver? Ikke synger, ikke danser, ikke stepper? Elsker du mig, hvis jeg ikke spiller skuespil – ikke gør noget som helst – og bare er Søren? Elsker du mig så? Måske kan det hele koges ned til: Der var en slags stilhed mellem mine forældre, og jeg tror, at det var den, jeg allerede som otteårig forsøgte at løse op for ved at købe mit første tryllesæt.« Søren Pilmark hørte engang en historie om digterpræsten Kaj Munk. »Uden sammenligning i øvrigt, så havde Kaj Munk været ude til en fødsel, hvor moren var død, mens barnet overlevede. Hele familien havde bedt til, at moren vågnede op igen, og Kaj Munk havde som præst stået i døren og fulgt situationen: »Der er ikke noget at gøre. Det er så tragisk, som det kan være.« Og så var Kaj Munk blevet så forbandet, at han var gået hjem og havde skrevet »Ordet« om nøjagtig den samme situation, og hvor den tossede søn kommer hjem og siger: »Jamen, har du mistet troen? Ræk mig Ordet!« Bom. Rejs dig. Og så rejser moren sig op. Når Søren Pilmark ser en film, et teaterstykke eller læser en bog, som får ham til at grine, græde, blive bange, forarget, vred eller mistroisk, er det det hele værd. »Bare 20 sekunder! Man skal røres, alt andet er totalt ligegyldigt.«Fold sammenLæs mereFoto: Asger Ladefoged. Det er jo dét, vi allesammen har lyst til, når vi mister et menneske, vi er nært knyttet til. Med en følelse af, at jeg for et sekund siden kunne sige: »Hey, far! Skal vi ikke …« Men det kan jeg aldrig mere. Han kommer ikke tilbage. Men så kan jeg skrive en bog, hvor min far kommer tilbage på mange forskellige måder.« Den trilogi, Søren Pilmark udgiver – han er i gang med bind 3 – skulle egentlig have været en tv-serie i tre sæsoner tilbage i 2007. Men efterfølgende sagde producenterne: Nej, nej, nej, nej, nej og nej. »Der er sådan en stående vittighed i min branche om producenten, der sidder med et manuskript til en film, hvor der sker en serie af vulkanudbrud, og som spørger: Kan vi ikke lave nogle af vulkanudbruddene om til telefonsamtaler, for så har vi råd til at lave filmen?« Pilmark skrev tv-serien om til romanform over flere år »on the side«, fordi han var optaget af en række andre projekter. I 2012, da han lige var gået i gang med optagelserne til filmatiseringen afJussi Adler-Olsens »Kvinden i buret,« lærte han krimikongen at kende. Søren Pilmarks far havde også nogle sider, hvor han var ked af det. Hvor han ikke var rigtig glad. »Børn vil gerne hjælpe og muntre op. Det ville jeg også gerne, men det hverken kan eller skal børn. Det er ikke naturens orden.«Fold sammenLæs mereFoto: Asger Ladefoged. »Jeg sagde til ham: »Jussi, jeg ved godt, at du har sindssygt travlt, men kunne du måske læse lidt af det igennem, jeg har prøvet at skrive?« Han svarede overraskende ja, og han har været min sparringspartner siden. På et tidspunkt sagde han til mig: »Søren, du er alt for sød, du kan ikke holde ud, når karaktererne har det skidt. Du ordner problemet på næste side, og så gider ingen jo læse videre. Hvis en far og en søn for eksempel skal finde hinanden i begyndelsen, er det din opgave at gøre det umuligt. Du skal skiftevis skabe frygt og håb.« Der er ting, man tager med sig fra sin opvækst. Ting, som sidder så dybt i én, at de aldrig forsvinder, uanset hvor banalt og småt det kan være. For Søren Pilmark er det: Du må aldrig skubbe nogen i vandet, og du må ikke snyde i spil. »De to ting tror jeg står som en flammeskrift over mit liv,« siger han. »Det er så indprentet i mig, at da mine sønner var børn og legede ved en swimmingpool, hvor de for sjov skubbede hinanden i vandet, fik jeg det dårligt. Jeg kunne faktisk ikke have det. Min far var også svømmelærer, og han havde set, hvordan man kan give andre mennesker en skræk for resten af livet, hvis de pludselig og uden varsel bliver skubbet i vandet bagfra.Det er vel noget med en respekt for andre mennesker, sådan vælger jeg at se det.« Og nej, man snyder ikke i spil. For mange år siden havde Søren Pilmark aftalt at optræde til gengæld for en kasse med seks flasker rødvin. Den trilogi, Søren Pilmark udgiver – han er i gang med bind 3 – skulle egentlig have været en tv-serie i tre sæsoner tilbage i 2007. Men efterfølgende sagde producenterne: Nej, nej, nej, nej, nej og nej.Fold sammenLæs mereFoto: Asger Ladefoged. »Jeg havde snydt. Skattevæsenet ville komme efter mig, politiet ville følge efter skattevæsenet, og jeg har aldrig gjort den slags siden. Det er sådan, jeg er opdraget.« På den baggrund mener han selv, at der nok er skabt noget sødsuppedreng i ham. »Det er sikkert også derfor, jeg skriver sådan lidt sødsuppeagtigt og melodramatisk. Grådkvalt og »vi er børn af sol og sommer« og i den dur. Jeg kan blive rørt over de lyse nætter, og her stod min vugge … århh … hold nu op! Folk må gerne beskylde mig for at være en dårlig skuespiller eller for at have skrevet en elendig bog. Men jeg bliver altid forundret og ked af det, hvis folk siger: »Søren, du snød. Du har snydt.« For jeg snyder ikke i spil, og det overfører jeg til hele mit liv. Jeg er en spejderdreng på tro og love og alt det dér. Jeg tror, at der på min gravsten skal stå: »Han snød ikke.« Meget kan man sige om ham: Han var en idiot, og han kunne også være et dumt svin. Men han snød ikke i spil.«",
        "metadata": {
            "source": "https://www.berlingske.dk/kultur/det-man-har-faaet-for-lidt-af-som-barn-kan-man-aldrig-faa-nok-af-senere-hen",
            "image_url": "https://berlingske.bmcdn.dk/media/cache/resolve/image_x_large/image/161/1617283/24267123-folketingsvalg22.jpg",
            "publication_time": "Lørdag d. 19. november 2022, kl. 12.02",
            "author": "Anne Funch",
            "related_links": [],
            "attachments": []
        }
    }
}