{
    "version": "1.0",
    "document": {
        "id": "https://www_berlingske_dk/virksomheder/damgaard-haever-trecifret-millioncheck-paa-it-salg",
        "title": "Damgaard hæver trecifret millioncheck på IT-salg",
        "content": "Den danske erhvervsmand og IT-iværksætter Preben Damgaard har inkasseret omkring 103 millioner kroner, efter at et amerikansk opkøb tidligere på ugen af det danske IT-sikkerhedsselskab Secunia. Det bekræfter Preben Damgaardover for Børsen. Flexera Software i Illinois har ifølge Preben Damgaard betalt omkring 465 millioner kroner for det danske selskab, som mange kender for programmet Personal Software Inspector (PSI), som gratis sikrer, at alle programmer på ens PC er opdateret til de nyeste udgaver.  Preben Damgaard ejede gennem sit selskab Damgaard Company 22 procent af Secunia ved salget. Den anden storejer var kapitalfonden DKA Capital. Preben Damgaard kom sammen med sin bror Erik Damgaard til penge, da de sammen med Jesper Balser, Torben Wind og Peter Bang i august 2002 solgte deres fælles selskab Navision til den amerikanske softwaregigant Microsoft for 1,55 milliarder dollars. Siden har Preben Damgaard investeret i flere IT-selskaber og var også indtil for nylig bestyrelsesformand for det danske IT-selskab Endomondo, som også blev solgt til en amerikansk koncern for 575 millioner kroner.  ",
        "metadata": {
            "source": "https://www.berlingske.dk/virksomheder/damgaard-haever-trecifret-millioncheck-paa-it-salg",
            "image_url": "https://berlingske.bmcdn.dk/media/cache/resolve/image_x_large/image/11/110997/10668463-pix-preben-damgaard.jpg",
            "publication_time": "Fredag d. 18. september 2015, kl. 08.30",
            "author": "Thomas Breinstrup",
            "related_links": [],
            "attachments": []
        }
    }
}