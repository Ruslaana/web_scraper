{
    "version": "1.0",
    "document": {
        "id": "https://www_berlingske_dk/kultur/niels-lan-doky-foelger-et-bestemt-livsprincip-det-foerte-ham-i-armene-paa",
        "title": "Niels Lan Doky følger et bestemt livsprincip. Det førte ham i armene på den store kærlighed en mandag aften i Helsingør",
        "content": "Jazzpianisten Niels Lan Doky er forelsket. »Mayté«, står der med lilla bogstaver på hans sorte T-shirt. Navnet på den kvinde, han har været forlovet med i snart et år, og som han skal giftes med til oktober. Begge har ægteskaber bag sig. Mest kendt er nok Mayté Garcias ægteskab gennem fire år med rockikonet og verdensstjernen Prince, der døde i 2016. Mens Mayté Garcia i dag bor i Las Vegas, har Niels Lan Doky de seneste år haft sin faste base i Helsingør, hvor han også har sit eget studie. »Det er joet langdistanceforhold, hvor vi pendler, og derfor er det så let at sige: 'Nå ja, hvis det ikke går med vores forhold, lever vi begge fint videre.' Men jeg kan mærke, at både Mayté og jeg selv er et sted i vores liv nu, hvor vi virkeligvildet her. Vi kan ikke vente i evigheder, Mayté er 51, og jeg er 61.« »Der er ikke noget, der hedder rigtigt og forkert eller godt og dårligt, når man improviserer, hverken i jazzmusikken eller i det øvrige liv,« mener Niels Lan Doky.Fold sammenLæs mereFoto: Mathias Svold. Noget andet, han virkelig gerne vil, siger han, er at udvikle den jazzmusik, som skal fylde livescenen ud i den nye toetagers jazzrestaurant Epicurus, der åbnede forleden i Rosenborggade. Her skal Niels Lan Doky fremover kuratere musikken og gennem sit netværk hente de største internationale jazzmusikere ind i den lille københavnske gade. Indimellem kommer han også selv til at sidde ved flyglet, et splinternytBösendorfer 230 Vienna Concert. Det nyestestate-of-the-art, siger Lan Doky om »vidunderet« til lidt over en million kroner. »Jazz har i mange år haft en tendens til at være et lille lukket kredsløb,« konstaterer han. »Men nu hvor de størstemastodonter inden for gastronomibliver en del af konceptet, tror jeg på, at stadig flere vil have lyst til at kombinere jazz fra øverste niveau medfine dining.« Og hvis ikke man tror på den idé, siger han, så vid, ataltkan ske. Det er dét, jazz handler om. For jazz er improvisation. En improvisation, som kan overføres til det liv, vi lever. Det er Niels Lan Dokys vision. For nogle år siden udkom han med bogen »Improvisation: I musikken, på arbejdet og i livet«. Her gav han sin version af, hvordan vi allesammen kan få mere »jazz« ind i vores liv ved i langt højere grad at improvisere. Og dermed blive bedre i stand til at skabe nye muligheder. Muligheder, siger han, der ikke ville være opstået, eller som vi ikke havde fået øje på, hvis alt var planlagt og forudsigeligt. Der kommer altid en løsning, når han improviserer. Som fører ham nye og uventede steder hen og får tingene til at falde på plads.Fold sammenLæs mereFoto: Mathias Svold. Hvis nogen på forhånd havde sagt, at han en mandag aften i august 2022 til en privatfest i Helsingør ville møde Princes ekskone og senere blive forlovet med hende, ville han selvfølgelig have troet, at det var løgn. Eller aterhvervsmanden Lars Seier Christensenen dag var parat til at skyde nogle millioner i en restaurant med jazz som en vigtig og bærende del af konceptet. Han ville have rystet på hovedet og tænkt: »Keep on dreaming.« »Pludselig dukkede Lars Seier en dag op på Hotel d’Angleterre til en af vores pop op-koncerter. Jeg kendte ham fra nogle af de gange, hvor vi har spillet til hans arrangementer, og tænkte: Nu gør jeg det. Jeg prøver at spørge, om han ikke ville have lyst til at investere i en jazzklub. Det havde han faktisk allerede selv overvejet.« I jazz er 98 procent af tonerne ikke planlagt, forklarer Niels Lan Doky, men opstår i nuet og i øjeblikket. Han har for længst droppet frygten for at begå fejl. For fejl findes ikke. »Der er ikke noget, der hedder rigtigt og forkert eller godt og dårligt, når man improviserer, hverken i jazzmusikken eller i det øvrige liv,« mener han. »Rammer man i jazz en såkaldt forkert tone, kan man give den tone en helt ny mening ved at skabe en helt ny sammenhæng i kraft af de toner, man vælger at spille i direkte forlængelse af den såkaldtforkertetone. Det princip kan vi overføre til vores liv generelt.« Der kommer altid en løsning, siger han, når han improviserer. Måske ikke lige med det samme, men en løsning, som fører ham nye og uventede steder hen, og som på et tidspunkt får tingene til at falde på plads. Det er blevet Niels Lan Dokys måde at eksistere i verden på. En måde at forstå sig selv og andre mennesker på. En måde at komme forbi forhindringer uden at betragte dem som egentlige forhindringer, men blot nye mønstre og nye toner. Præcis som i musikken. »Jeg har tænkt en del over, at mange jazzmusikereopnår en relativt høj aldereller forbliver ungdommelige hele livet,« siger han og er ikke i tvivl om hvorfor. »De ikke er så fastlåste i deres tilgang til livet. De ser, hvad der sker, og improviserer sig frem. Men inden for nogle rammer. Det duer selvfølgelig ikke, hvis alt er mere eller mindre frit og kaosagtigt. Der skal være et fundament at stå på, nogle toner at gå ud fra, ellers er improvisation bare ét stort flip.« Pludselig dukkede Lars Seier Christensen en dag op på Hotel d’Angleterre til en af Niels Lan Dokys pop op-koncerter. »Jeg tænkte: Nu gør jeg det. Jeg prøver at spørge ham.«Fold sammenLæs mereFoto: Mathias Svold. Improvisation og tilfældigheder kombineret med flid og talent har været den i dag 61-årige jazzpianists livsbane. Som 17-årig blev han student fra Sankt Annæ, og to måneder efter boede han i Boston, klar til at starte på Berklee College of Music efter råd fra Thad Jones. Under et ophold i København havde den amerikanske trompetist og orkesterleder ladet vidunderbarnet spille med i sin kvintet, og han pakkede ikke tingene ind, da den unge dansker bad om et godt råd: »Tag til USA. Der er ikke udfordringer nok for dig her.« Siden har han spillet med de største: Pat Metheny, Michael Brecker, John Scofield, David Sanborn, Ray Brown ogdanske Niels-Henning Ørsted Pedersen. »Jeg har drømt om det her i mange år,« siger Niels Lan Doky, som vil rekonstruere fortiden med langvarige jazz-residencies for musikere i verdensklasse, noget København ikke har set siden 1960erne, hvor amerikanske jazzmusikere oversvømmede byen i lange perioder. »Stan Getz flyttede til København i 1957, og med ham fulgte en række andre af de store jazzmusikere. Min drøm er at gøre Danmark til en destination for jazz, ligesom vi har gjort med gastronomi.« Da Niels Lan Doky i efteråret friede til sin forlovede, skete det meget spontant. »Improviserer man ikke altid, når man frier til et andet menneske, man gerne vil giftes med?« Det var i forbindelse med en »get-away-tour« til Skandinavien for to og et halvt år siden, at Mayté Garcia pludseligvar havnet på Kronborgsammen med en gruppe rejsefæller. Turlederen havde en ven i Helsingør, der hed Henrik. Han ville gerne invitere Mayté og resten af rejsegruppen hjem til en middag. »Jeg mødte tilfældigt Henrik på gaden i Helsingør. Henrik spurgte: 'Hvad laver du på mandag?' 'Jamen jeg laver ikke noget,' svarede jeg. 'Hvad siger du til at komme til middag sammen med Mayté Garcia?'« Niels Lan Doky sagde ja. Og så fulgte han ellers livets melodi. »Jazz har i mange år haft en tendens til at være et lille lukket kredsløb. Men nu hvor de største mastodonter inden for gastronomi bliver en del af konceptet, tror jeg på, at stadig flere vil have lyst til at kombinere jazz fra øverste niveau med fine dining.«Fold sammenLæs mereFoto: Mathias Svold. FAKTANiels Lan Doky:Født i 1963 i København af en dansk mor og en vietnamesisk far.Markerede sig som 15-årig som jazzpianist og spillede blandt andet sammen med saxofonisten Ernie Wilkins og trompetisten Thad Jones.Dannede senere »The Doky Brothers« sammen med sin bror, bassisten Chris Minh Doky.Rejste efter studentereksamen fra Sankt Annæ Gymnasium til USA, hvor han fra 1981 til 1984 studerede på Berklee School of Music i Boston.Slog sig i 1989 ned i Paris, hvor han blev gift og blev far til tvillinger.Flyttede i 2010 tilbage til Danmark og blev en del af den kreative ledelse af nonprofitorganisationen Jazzhus Montmartre i 2010.Etablerede i samarbejde med Claus Meyer i 2013 jazzklubben The Standard i Havnegade.Har de seneste år holdt en række pop op-koncerter på blandt andet Louisiana, Hotel d'Angleterre og Nationalmuseet.Ny musikchef på jazzrestauranten Epicurus.Far til tre børn.FOLD UD Født i 1963 i København af en dansk mor og en vietnamesisk far. Markerede sig som 15-årig som jazzpianist og spillede blandt andet sammen med saxofonisten Ernie Wilkins og trompetisten Thad Jones. Dannede senere »The Doky Brothers« sammen med sin bror, bassisten Chris Minh Doky. Rejste efter studentereksamen fra Sankt Annæ Gymnasium til USA, hvor han fra 1981 til 1984 studerede på Berklee School of Music i Boston. Slog sig i 1989 ned i Paris, hvor han blev gift og blev far til tvillinger. Flyttede i 2010 tilbage til Danmark og blev en del af den kreative ledelse af nonprofitorganisationen Jazzhus Montmartre i 2010. Etablerede i samarbejde med Claus Meyer i 2013 jazzklubben The Standard i Havnegade. Har de seneste år holdt en række pop op-koncerter på blandt andet Louisiana, Hotel d'Angleterre og Nationalmuseet. Ny musikchef på jazzrestauranten Epicurus. Far til tre børn.",
        "metadata": {
            "source": "https://www.berlingske.dk/kultur/niels-lan-doky-foelger-et-bestemt-livsprincip-det-foerte-ham-i-armene-paa",
            "image_url": "https://berlingske.bmcdn.dk/media/cache/resolve/image_x_large/image/191/1915037/24938436-niels-lan-doky-er-ny-jazz-chef-p-lars-seiers-nye.jpg",
            "publication_time": "Søndag d. 27. april 2025, kl. 22.08",
            "author": "Anne Funch",
            "related_links": [],
            "attachments": []
        }
    }
}