{
    "version": "1.0",
    "document": {
        "id": "https://www_berlingske_dk/sport/michael-laudrup-skal-raadgive-uefa-i-prominent-panel",
        "title": "Michael Laudrup skal rådgive UEFA i prominent panel",
        "content": "Michael Laudrup er et af foreløbig 20 prominente fodboldnavne, der fremover skal rådgive Det Europæiske Fodboldforbund, UEFA. Ifølge den britiske avis The Times skal panelet mødes for første gang 24. april under ledelse af kroaten Zvonimir Boban, der er udpeget til formand. Panelets navn bliver The UEFA Football Board, og blandt medlemmerne finder man også toptrænere som Zinedine Zidane, José Mourinho og Rafael Benitez. Tanken er, at de mange fodboldpersonligheder skal behandle aktuelle temaer i fodboldens verden. Avisen nævner specifikt fodboldreglerne, dommerne og den efterhånden godt fyldte internationale fodboldkalender. Første opgave bliver at kigge på reglerne for hånd på bolden, der jævnligt giver både spillere og tilskuere hovedbrud. Her er de 20 navne, der udgør det netop nedsatte fodboldpanel: José Mourinho, Carlo Ancelotti, Zinedine Zidane, Paolo Maldini, Fabio Capello, Javier Zanetti, Luis Figo, Philipp Lahm, Ronald Koeman, Gareth Southgate, Rio Ferdinand, Michael Laudrup, Rafael Benitez, Roberto Martínez, Predrag Mijatovic, Jürgen Klinsmann, Rudi Völler, Petr Cech, Juan Mata og Robbie Keane. /ritzau/",
        "metadata": {
            "source": "https://www.berlingske.dk/sport/michael-laudrup-skal-raadgive-uefa-i-prominent-panel",
            "image_url": "https://berlingske.bmcdn.dk/media/cache/resolve/image_x_large/image/166/1664603/24395684-kronprinsen-krer-den-strste.jpeg",
            "publication_time": "Fredag d. 07. april 2023, kl. 12.51",
            "author": null,
            "related_links": [],
            "attachments": []
        }
    }
}