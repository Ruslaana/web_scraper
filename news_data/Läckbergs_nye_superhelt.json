{
    "version": "1.0",
    "document": {
        "id": "https://www_berlingske_dk/boganmeldelser/lackbergs-nye-superhelt",
        "title": "Läckbergs nye superhelt",
        "content": "Dette afsæt i virkeligheden medvirker til bogens levende og kærligt satiriske beskrivelse af et nutidigt, kaotisk familieliv. Hvor mormor er garant for logistikken. To stjerner støder sammen den nat, Charlie fødes. Stjernestøvet drysser lige så stille ned i krybben, og konsekvensen er, at blebarnet får superkræfter, så da storebror nogle år senere mobbes, kan Charlie endelig få vist, hvad han duer til, og fra nu af er han Super-Charlie og parat til nye opgaver. Tegneren Millis Sarri klæder teksten på med humoristiske billedhistorier om Charlies blå bamse, egernet udenfor, smådyr og legetøj, samt lunt karikerede udlægninger af familiens tempofyldte liv, hvor alt flyder i et rum med ironisk kontrasterende sneglemønstre på væggen, mens mor læser Dostojevskij samtidig med, at hun giver Charlie mad, far og storesøster fægter med knive og farfar er på sommerfuglejagt. Et sjov debutant-samarbejde. Må det fortsætte fremover.",
        "metadata": {
            "source": "https://www.berlingske.dk/boganmeldelser/lackbergs-nye-superhelt",
            "image_url": "https://berlingske.bmcdn.dk/media/cache/resolve/image_x_large/image/36/360002/5676850-super-charlie.jpg",
            "publication_time": "Fredag d. 05. oktober 2012, kl. 23.30",
            "author": null,
            "related_links": [],
            "attachments": []
        }
    }
}