{
    "version": "1.0",
    "document": {
        "id": "https://www_berlingske_dk/virksomheder/hsbc-vil-maaske-flytte-tusind-arbejdspladser-fra-london",
        "title": "HSBC vil måske flytte tusind arbejdspladser fra London",
        "content": "- Vi har omkring 5000 investeringsrådgivere i London, og jeg kunne sagtens forestille mig, at ca. 20 pct. af dem vil flytte til Paris, siger Stuart Gulliver, HSBC's administrerende direktør, til Sky News, efter at HSBC's bestyrelsesmedlem Douglas Flint fremlagde bankens strategi i tilfælde af et såkaldt \"brexit\". Det skriverthe Guardian.  Selvom Douglas Flint helst ser Storbritannien som en aktiv deltager i EU, afviser han, at advarslen om masseflytning af arbejdspladser blot handler om lobbyisme. HSBC er ikke alene om at dele bekymringerne. Sidste uge udtalte Royal Bank of Scotlands administrerende direktør, Ross McEwan, at usikkerheden forud for det kommende EU-valg kan sætte bankens aktiviteten i lavere gear. HSBC er den størst bank i Storbritannien og den femte største børsnoterede virksomhed. I alt har storbanken 260.000 ansatte verden over, hvoraf 45.000 har kontor i London.",
        "metadata": {
            "source": "https://www.berlingske.dk/virksomheder/hsbc-vil-maaske-flytte-tusind-arbejdspladser-fra-london",
            "image_url": "https://berlingske.bmcdn.dk/media/cache/resolve/image_x_large/image/21/216221/12348683-hsbc-headquarters.jpg",
            "publication_time": "Tirsdag d. 16. februar 2016, kl. 10.18",
            "author": null,
            "related_links": [],
            "attachments": []
        }
    }
}