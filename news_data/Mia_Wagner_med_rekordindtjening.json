{
    "version": "1.0",
    "document": {
        "id": "https://www_berlingske_dk/virksomheder/mia-wagner-med-rekordindtjening",
        "title": "Mia Wagner med rekordindtjening",
        "content": "Iværksætter og investor Mia Wagner havde i 2023 et overskud på 7,2 millioner kroner i sit private selskab Mia Wagner Holding. Året forinden lå overskuddet på lidt over 800.000 kroner. Det skriverFinans. Ifølge et regnskab når egenkapitalen for første gang i selskabets historie millionmilepælen. I skrivende stund lyder den på 8 millioner kroner. Mia Wagner oplyser i regnskabet, at hun er tilfreds med resultatet. Hun går dog ikke i dybden med, hvad baggrunden for de positive resultater er. Rekordregnskabet kommer samme år, som Mia Wagner solgte sin andel af Nordic Female Founders, der arbejder for at gøre livet lettere for kvindelige iværksættere, som hun selv har stiftet sammen med Anne Stampe Olesen. I samme år var hun også i en kortvarig periode digitaliserings- og ligestillingsminister for Venstre. Kort efter sin indtræden på posten fik hun et ildebefindende og stoppede efterfølgende, blot to uger efter hun blev præsenteret som minister for at passe på sit helbred. Hun var dermed en af de kortest siddende ministre i Danmarks historie. Derudover er Mia Wagner kendt for iværksætterprogrammet »Løvens Hule«.  ",
        "metadata": {
            "source": "https://www.berlingske.dk/virksomheder/mia-wagner-med-rekordindtjening",
            "image_url": "https://berlingske.bmcdn.dk/media/cache/resolve/image_x_large/image/181/1810509/24737829-mia-wagner-var-kortvarigt-minister-i-2023.jpg",
            "publication_time": "Torsdag d. 27. juni 2024, kl. 12.36",
            "author": "William Alkærsig Springer",
            "related_links": [],
            "attachments": []
        }
    }
}