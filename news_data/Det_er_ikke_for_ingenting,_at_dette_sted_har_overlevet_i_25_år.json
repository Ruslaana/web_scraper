{
    "version": "1.0",
    "document": {
        "id": "https://www_berlingske_dk/gastronomi/det-er-ikke-for-ingenting-at-dette-sted-har-overlevet-i-25-aar",
        "title": "Det er ikke for ingenting, at dette sted har overlevet i 25 år",
        "content": "Lad os begynde med lidt undervisning: Mange roder lidt rundt i begreberne »Dim Sum« og »Dumplings«, men skal man lave en regel, så er dumplings betegnelsen for små, dampede pakker. Derimod er Dim Sum en samling af småretter, hvor dumplings typisk indgår. En dumpling er altså noget fyld, lukket inde i en dej, der er stegt eller oftest dampet. Ligesom med den italienske ravioli er det geniale ved en dumpling, at fyldet holder på al smagen, hvilket stort set altid gør de små »pakker« utroligt velsmagende. Royal Garden, der åbnede i 1999, er en af byens ældste ægte kinesiske restauranter og et af de bedste steder at spise dumplings.  Jeg har spist på Royal Garden flere gange over de seneste årtier og kommer der blandt andet, fordi jeg knuselsker Dim Sum. Desuden er køkkenet effektivt, der er typisk gang i den, og man får noget for pengene. Jeg sætter også pris på, at stedet står ved sig selv og sin egen kitschede, men samtidig ærlige æstetik. Royal Garden har ikke ændret sig synderligt siden åbningen i 1999.Fold sammenLæs mereFoto: Søren Bidstrup. Desuden er der noget forløsende praktisk ved den store, roterende plade midt på bordet, der gør det utroligt nemt at dele retter og saucer. Det er i øvrigt tit et kæmpe hit blandt børn. Vi startede med Dim Sum, hvilket jeg vil anbefale alle, der spiser på Royal Garden. Første mundfuld var en »Har Gau«, en dumpling med reje og vandkastanje. Super saftig rejesmag, stadig med fint bid, let knas og sart nøddesmag fra vandkastanjen. »Har Gau«, med reje og vandkastajne.Fold sammenLæs mereFoto: Søren Bidstrup. Næste dampede herlighed var den lidt mere usædvanlige Siu Lun Bau, som var en dumpling med spinat og and. Den magre spinat og den fede and var et overraskende godt match, og mundfulden smeltede i munden, godt hjulpet af den tilhørende chilisauce og soja. »Siu Lun Bau«, med and og spinat, som også giver den smukke farve.Fold sammenLæs mereFoto: Søren Bidstrup. Desuden fik vi alle dumplings moder, Siu Mai, som er en »åben« dumpling med fyld af hakket gris og reje. En klassisk symbiose, eller en slags kinesisksurf’n’turf,hvor grisens fedme forstærker rejens sødme, samtidig med at begge råvarers individuelle smage bibeholdes. »Siu Mai«, med hakket gris og reje, er nok verdens mest udbredte dumpling.Fold sammenLæs mereFoto: Søren Bidstrup. Sidste dumpling var en lille, friteret »tærte«, kaldet »Yau Yu Beng«, med fyld af hakket blæksprutte, reje og friske majs. Det forekom mig lidt besynderligt, men det fungerede godt med sarte havnoter og knasende frisk sødme fra majsen. Yau Yu Beng, med hakket blæksprutte og reje.Fold sammenLæs mereFoto: Søren Bidstrup. Vi fik også den sydøstasiatiske version af en cowboytoast! En af mine storeguilty pleasures, nemlig »Ha To Si«, som er en dybstegt rejetoast med sesamfrø. Den fås i mange forskellige asiatiske køkkener, men Royal Gardens version er i særklasse. Tsingtao, der er Kinas største bryggeri, står bag denne lette pilsner, som går fint til meget asiatisk mad med sin lette sødme og friske citrusnoter.Fold sammenLæs mereFoto: Søren Bidstrup. Vi var forbi en onsdag aften. Klokken var nok syv, og her var helt pakket, varmt og larmende, men samtidig hyggeligt, og lokalet duftede af de mange sydende, varme retter, der blev båret ind i ét væk fra det effektive køkken af de hurtige tjenere. Jeg bestilte (endnu) en kinesisk Tsingtao-øl; de saftige, salte dumplings, som jeg ofte garnerer med en del soja og chili, forstærker jo tørsten. Tsingtao-øllet er et læskende og relativt neutralt øl, der passer godt til det meste af det asiatiske køkken. Normalt kommer jeg for Royal Gardens dumplings, men der er bestemt også meget andet på det omfattende kort, der lokker. Vi trak os alle lidt nervøst tilbage, da den næste ret ankom: en sydende varm støbejernsplade med kant ramte bordet. Den sydende ret bestod af tyndtskåret oksekød og grøntsager med sauce på sorte bønner. På trods af sit intimiderende første indtryk var smagen faktisk mild med let umami fra kød, demi-glacetfornemmelse og bønnesauce, mens alle grøntsagerne udmærkede sig ved et let bid. »Sizzling beef«, en ret der i sjælden grad lever op til sit rygte!Fold sammenLæs mereFoto: Søren Bidstrup. Næste hovedret var den verdensberømte ret »Pekingand«. Retten er mildt sagt et omfattende og tidskrævende projekt, og de få steder, der overhovedet tilbyder den, kræver typisk, at man bestiller mindst 24 timer i forvejen. Sådan er det dog ikke på Royal Garden, hvor retten altid findes på menukortet. Hvordan det kan lade sig gøre, er jeg ikke helt sikker på, men mit gæt er, at efterspørgslen er så stor, at de uden bekymring kan forberede den på forhånd. Det allerbedste ved Royal Gardens »Pekingand«, var næsten den hjemmelavede Hoisin-sauce.Fold sammenLæs mereFoto: Søren Bidstrup. Anden blev serveret i skriver med små, dampede hvedemelspandekager, strimlede forårsløg, agurker og en fremragende, hjemmelavet hoisinsauce med kompleks sødme og en kant af stjerneanis. Kødet havde sprødt skind, men var også en anelse tørt. Når man samlede det hele i pandekagen, smagte det ganske godt, men også lidt undervældende. Det var ikke helt den gastronomiske åbenbaring, jeg havde håbet på. Vi var mildt sagt meget mætte og kunne ikke spise begge hovedretter op. Overordnet var særligt Royal Gardens dumplings et besøg værd, men hovedretterne holder også et generelt fint niveau. Royal Garden lægger sig i kategorien »spisested«, da den samlede regning for to typisk ville holde sig under 1.000 kroner. Og ja, man får stadig god mad til prisen. Royal Garden Dronningens Tværgade 30, 1302 København K FAKTADet fik vi:Dim Sum (tre eller fire stk. i hver portion):Har Gau – reje og vandkastanje. 85 kronerSiu Mai – hakket gris og reje. 85 kronerSiu Lun Bau – spinat og and. 85 kronerYau Yu Beng – hakket blæksprutte og reje. 85 kronerHar To Si – rejetoast med sesamfrø. 80 kronerHovedretter:17 – Pekingand. 275 kroner26 – Sizzling beef. 185 kronerDrikkevarer:Tsingtao øl. 55 kronerFOLD UD Dim Sum (tre eller fire stk. i hver portion): Har Gau – reje og vandkastanje. 85 kroner Siu Mai – hakket gris og reje. 85 kroner Siu Lun Bau – spinat og and. 85 kroner Yau Yu Beng – hakket blæksprutte og reje. 85 kroner Har To Si – rejetoast med sesamfrø. 80 kroner Hovedretter: 17 – Pekingand. 275 kroner 26 – Sizzling beef. 185 kroner Drikkevarer: Tsingtao øl. 55 kroner FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.",
        "metadata": {
            "source": "https://www.berlingske.dk/gastronomi/det-er-ikke-for-ingenting-at-dette-sted-har-overlevet-i-25-aar",
            "image_url": "https://berlingske.bmcdn.dk/media/cache/resolve/image_x_large_vertical/image/191/1910528/24929706-madanmeldelse-af-royal-garden-mad-dim-sum-a1--.jpg",
            "publication_time": "Torsdag d. 17. april 2025, kl. 21.03",
            "author": "Søren Jacobsen Damm",
            "related_links": [],
            "attachments": []
        }
    }
}