{
    "version": "1.0",
    "document": {
        "id": "https://www_berlingske_dk/sport/faedig-med-fck-men-christian-poulsen-overvejer-at-fortsaette",
        "title": "Fædig med FCK - men Christian Poulsen overvejer at fortsætte",
        "content": "35-årige Christian Poulsen er færdig i FC København, men han er ikke nødvendigvis færdig med at spille fodbold på topplan. Det fortæller hans rådgiver Jørn Bonnesen til Ekstra Bladet og afslører, at Poulsen har nogle krav, som skal opfyldes, hvis han skal fortsætte i fodboldens verden. »Det skal være noget spændende sportsligt, og det skal også være en oplevelse for familien. Vi har en ting liggende, som vi har vendt, men som vi ikke har taget stililng til. Det kunne være en mulighed, og den har faktisk ligget der et stykke tid,« siger Bonnesen, der dog samtidig understreger, at hverken Superligaen eller 1. division indgår i den tidligere landsholdsspillers fremtidsplaner. Siden han stoppede i FC København, har Christian Poulsen holdt sig i form ved at løbetræne. Og grundformen er i orden. Det viste han i søndags, hvor han løb halvmaraton i Københavns gader i tiden 1.20.39. ",
        "metadata": {
            "source": "https://www.berlingske.dk/sport/faedig-med-fck-men-christian-poulsen-overvejer-at-fortsaette",
            "image_url": "https://berlingske.bmcdn.dk/media/cache/resolve/image_x_large/image/67/679286/10628772-halvmaraton-i-koebenhavn.jpeg",
            "publication_time": "Tirsdag d. 15. september 2015, kl. 08.46",
            "author": null,
            "related_links": [],
            "attachments": []
        }
    }
}