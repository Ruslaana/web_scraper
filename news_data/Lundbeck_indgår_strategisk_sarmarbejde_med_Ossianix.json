{
    "version": "1.0",
    "document": {
        "id": "https://www_berlingske_dk/virksomheder/lundbeck-indgaar-strategisk-sarmarbejde-med-ossianix",
        "title": "Lundbeck indgår strategisk sarmarbejde med Ossianix",
        "content": "Lundbeck har indgået et strategisk forskningssamarbejde med det amerikanske biotekselskab Ossianix. Samarbejdet kommer præcis to år efter, at Lundbeck foretog en strategisk investering i Ossianix. Det fremgår af en meddelelse fra Ossianix. - Hos Lundbeck er har vi været imponerede over de fremskridt, som Ossianix har gjort efter vores første investering, og vi ser frem til et produktivt samarbejde. Dette vil tillade os at udvikle nye biofarmaceutiske lægemidler for meget vanskelige CNS-lægemiddelmål, udtaler Kim Andersen, direktør for Lundbecks danske forskning, i meddelelsen.  Samarbejdet vil anvende det amerikanske selskabs singledomæne antistofprogram baseret på haj VNAR-strukturer, og fokus er rettet mod to projekter. Det ene projekt fokuserer på Ossianix' VNAR antagonister rettet mod ionkanalen til behandling af smerte, mens det andet projekt sigter mod udvikling af bispicifikke biofarmaceutiske produkter til behandling af sygdomme i centralnervesystemet (CNS).  Lundbeck skal stå for at finansiere forskningsplanen samt udviklingsmæssige og regulatoriske milepæle. ",
        "metadata": {
            "source": "https://www.berlingske.dk/virksomheder/lundbeck-indgaar-strategisk-sarmarbejde-med-ossianix",
            "image_url": "https://berlingske.bmcdn.dk/media/cache/resolve/image_x_large/image/37/375773/7081789-lundbeck.jpg",
            "publication_time": "Tirsdag d. 07. januar 2014, kl. 07.42",
            "author": null,
            "related_links": [],
            "attachments": []
        }
    }
}