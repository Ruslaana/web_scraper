{
    "version": "1.0",
    "document": {
        "id": "https://www_berlingske_dk/kultur/naar-sex-i-skoenlitteratur-bliver-uskoen",
        "title": "Når sex i skønlitteratur bliver uskøn",
        "content": "»Sex? - jeg tror det er kommet for at blive,« lød en af mange jokes fra Groucho Marx. Det gælder også i litteraturen, der i disse år oversvømmes af såkaldt »husmorporno« af blandet kvalitet. Men også de mere seriøse forfattere har ind i mellem problemer med sex-beskrivelserne, når de skal ned på papiret. Det fik for 23 år siden det engelske magasin Literary Review til at oprette prisen »Bad sex in fiction«, for »at skabe opmærksomhed på dårligt skrevet, overfladiske eller overflødige passager med seksuelle beskrivelser,« som det hedder i pris-begrundelsen. Det er kun de seriøse forfattere, der kan komme i betragtning, så »50 shades of Grey«'s forfatter E. L. James og efterlignere, kan lade nok så mange soveværelsesvinduer dugge til i vellyst, uden at det giver gevinst.  Sidste års vinder var således nigeriansk/engelske Ben Okri, der blandt andet har vundet Booker-prisen. Han fik prisen for en sexscene i sin seneste bog »The Age of Magic«, hvor dommerkomiteen altså blandt andet fandt denne sekvens mindre magisk:»He loved her with gentleness and strength, stroking her neck, praising her face with his hands, till she was broken up and began a low rhythmic wail … The universe was in her and with each movement it unfolded to her. Somewhere in the night a stray rocket went off.« I modsætning til normal redaktionel praksis, må læseren i denne artikel selv stå for oversættelse - der er ganske enkelt for mange sproglige billeder, der kan lokke på dybt vand. For eksempel har en af årets favoritter til titlen, britiske Morrissey, tidligere The Smiths-forsanger, fået adskillige kommentarer for udtrykket »bulbous salutation«, der i bogen »List of the Lost« optræder i en fuld-figurs kopulering: »Eliza and Ezra rolled together into the one giggling snowball of full-figured copulation  screaming and shouting as they playfully bit and pulled at each other in a dangerous and clamorous rollercoaster coil of sexually violent rotation with Eliza’s breasts barrel-rolled across Ezra’s howling mouth and the pained frenzy of his bulbous salutation extenuating his excitement...« Erica Jong er nomineret for sin seneste bog »Fear of Dying«, der tager tråden op efter Jongs store gennembrud »Fear of Flying« (»Luft under vingerne«), der blandt andet blev berømt for at introduceret begrebet »The zipless fuck«. Årtier efter er Jong mindre heldig med beskrivelserne, mener Literary Reviews komite og refererer ifølge The Guardian blandt andet til en sexscene, hvor manden siger at han har følt det lyne ned langs rygraden, kvinden svarer han har nået »Kundalini« - livskraften.»You betcha,« lyder det fra partneren.»Kundalini, schmundalini, it’s great stuff.«. Blandt årets otte nominerede finder man også norske Tomas Espedal, der vil være kendt af mange danskere også blandt andet for bogen »Mod naturen«. Den er nu udkommet på engelsk, og det har bragt nordmanden i det fine selskab for en sekvens som denne mellem romanens to figurer Héloïse og Abélard:»She pants in his ear, shouts his name in his ear, she whips his face with her hair. She stops his mouth hard with her hand and takes his breath away. She rides above him the way she’d imagined that one day she’d ride a boy, a man, a beast...« Ellers er der godt med metaforer fra frugt, grønt og dyrerige i det udvalg af tvivlsomme sex-beskriverlser, Literary Review har udvalgt. Som Joshua Cohen, der i »Book of Numbers« skriver om hjortekid og flokkende får»her breasts were like young fawns, sheep frolicking in hyssop...«eller Lauren Groff, der i »Fates and Furys« når hele frugtbutikken igennem:»He shut his eyes and thought of mangoes, split papayas, fruits tart and sweet and dripping with juice, and then it was off, and he groaned and his whole body turned sweet …«. Prisen for årets værste sex-beskrivelse i engelsksproget skønlitteratur uddeles tirsdag aften på en velvalgt adresse: London’s In and Out Club. Sealle de nominerede her.",
        "metadata": {
            "source": "https://www.berlingske.dk/kultur/naar-sex-i-skoenlitteratur-bliver-uskoen",
            "image_url": "https://berlingske.bmcdn.dk/media/cache/resolve/image_x_large/image/33/332473/11532105-morrissey.jpg",
            "publication_time": "Mandag d. 30. november 2015, kl. 14.18",
            "author": "Ivar Carstensen",
            "related_links": [],
            "attachments": []
        }
    }
}