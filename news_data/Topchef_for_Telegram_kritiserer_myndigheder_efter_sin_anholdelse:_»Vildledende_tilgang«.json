{
    "version": "1.0",
    "document": {
        "id": "https://www_berlingske_dk/business/topchef-for-telegram-kritiserer-myndigheder-efter-sin-anholdelse",
        "title": "Topchef for Telegram kritiserer myndigheder efter sin anholdelse: »Vildledende tilgang«",
        "content": "Techmilliardæren Pavel Durov har for første gang kommenteret sin anholdelse i Paris for få uger siden. Han retter kritik mod de franske myndigheder. Stifteren og ejer af beskedtjenesten Telegram skriver i et opslag på netop Telegram, at det er en »vildledende tilgang« fra tiden før smartphones at anholde ham for noget, der er blevet begået af en tredjepart på hans platform. Det skriver flere medier herunderReutersogBBC. Pavel Durov blevanholdt og varetægtsfængslet24. august, efter han var landet med sit privatfly lidt uden for Paris. Durov er russiskfødt og har dobbelt statsborgerskab i Frankrig og Rusland. Han er anklaget for ikke at moderere og begrænse ulovligt indhold som salg af narkotika, bedrageri og seksuelle overgreb på Telegram, der er en kommunikations-app. Senest er en sag fra Sydkorea blusset op, efter det er kommet frem, atTelegram har været platform for adskillige chatgrupper, der har delt manipuleret seksuelt indhold– såkaldtedeepfakes– af unge kvinder og mindreårige uden kvindernes viden eller samtykke. »Hvis et land er utilfreds med en internetservice, så er den etablerede praksis at lægge sag an mod tjenesten,« skriver han blandt andet ifølge Reuters. Han nægter ethvert misbrug forbundet med appen og afviser, at Telegram skulle være et »anarkistisk paradis«: »Vi fjerner millioner af skadelige opslag og kanaler hver dag,« skriver han ifølge Reuters. Det særlige ved Telegram i modsætning til Facebook eller Instagram er, at den opfatter brugernes chatgrupper som privat kommunikation, ligesomtjenesten er kendt for i minimal grad at moderere brugernes indhold. ",
        "metadata": {
            "source": "https://www.berlingske.dk/business/topchef-for-telegram-kritiserer-myndigheder-efter-sin-anholdelse",
            "image_url": "https://berlingske.bmcdn.dk/media/cache/resolve/image_x_large_vertical/image/183/1833445/24787292-stifter-af-beskedtjenesten-pavel-durov-han-er-ls.jpg",
            "publication_time": "Fredag d. 06. september 2024, kl. 12.24",
            "author": "Kathinka Sonne Olsen",
            "related_links": [],
            "attachments": []
        }
    }
}