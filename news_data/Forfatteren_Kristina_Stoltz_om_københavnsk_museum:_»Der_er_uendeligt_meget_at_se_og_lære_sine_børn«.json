{
    "version": "1.0",
    "document": {
        "id": "https://www_berlingske_dk/kultur/forfatteren-kristina-stoltz-om-koebenhavnsk-museum-der-er-uendeligt-meget",
        "title": "Forfatteren Kristina Stoltz om københavnsk museum: »Der er uendeligt meget at se og lære sine børn«",
        "content": "Hvordan vil du beskrive Københavns udvikling i den tid, du har boet i byen? »Der har fundet en massiv gentrificering sted. Da jeg voksede op, var der nærmest ingen cafeer i byen. Café Sommersko og senere Dan Turéll var vel nærmest de eneste to. Der var heller ikke særlig mange restauranter, men værtshusene var der dog. I stedet blev ejendommene brugt til beboelse og butikker. Det var noget helt andet, på godt og ondt. Gentrificeringen har skubbet arbejderklassen ud af byen, og København er nu for en klasse, der har råd til at købe lejligheder til flere millioner. Det er trist, fordi byen mister sin diversitet og bliver mere homogen.« Hvad er en skamplet på København? »Der er flere skampletter på København. Men jeg synes særligt, at havnefronten ved Kalvebod Brygge er en skamplet. Glasbygningerne ligner klodser, der er faldet ned fra himlen, de er placeret uden omtanke. De er uskønne og uelegante og passer ikke til omgivelserne. Jeg bryder mig heller ikke om Udenrigsministeriets bygning. Det er en stor, brunlig klods, som heller ikke klæder havnen ved Christianshavn.« »Christianshavn var jo ikke noget dyrt eller fornemt sted at bo på det tidspunkt. Området bar stadig præg af 60erne og 70erne, og arbejderne boede side om side med diverse hippiekollektiver. Det var mere slummet, og der var rigtig mange børn, der legede rundt omkring i kvarteret.«Fold sammenLæs mereFoto: Niels Ahlmann Olesen. Hvilket sted i København holder du mest af? »Det er svært, fordi der er så mange steder, jeg holder af. Men i sidste ende må jeg nok sige Christianshavn, fordi det er dér, jeg er vokset op. Den bygning, jeg boede i som barn, lå ud til Torvegade, som jo er ret trafikeret, men baggården var stor. Og jeg husker, at jeg som barn har leget og løbet rundt derude bagved. Selve bydelen var helt anderledes dengang. Christianshavn var jo ikke noget dyrt eller fornemt sted at bo på det tidspunkt. Området bar stadig præg af 60erne og 70erne, og arbejderne boede side om side med diverse hippiekollektiver. Det var mere slummet, og der var rigtig mange børn, der legede rundt omkring i kvarteret.« Hvor i byen har du haft dit lykkeligste øjeblik? Og hvorfor? »Da jeg løb rundt i baggården som barn på Christianshavn. De frie, dejlige barndomsminder. Et andet øjeblik kunne også være på Rigshospitalet, hvor jeg fødte mine børn. Eller da jeg var ung og forelsket og befandt mig i alskens lejligheder rundt omkring i byen.« FAKTABlå bog: Kristina StoltzKristina Stoltz er født i 1975 på Frederiksberg og vokset op på Christianshavn.Hun har studeret litteraturvidenskab og teologi på Københavns Universitet og moderne dans ved Skolen for Moderne dans i København og Danshögskolan i Stockholm.Hun debuterede i 2000 med digtsamlingen »Seriemordere og andre selvlysende blomsterkranse«. »Det var min daværende kæreste, som fandt på titlen. Han var amerikaner, og digtene blev til, mens jeg var på konstant rejse mellem USA og Danmark,« har hun senere fortalt.Hendes seneste udgivelse, romanen »Paradis først«, udkom i 2020. »De mange bolde, hun sender i luften i »Paradis først«, håndterer hun med en sand litterær jonglørs håndelag,« skrev vores anmelder, der kvitterede med fem stjerner.Hendes forrige udgivelse var den meget roste roman »CAHUN«, hvor hun, med sine egne ord, »favner et helt århundredes krige, konflikter og kunstneriske eksperimenter.« I Berlingske fik romanen seks stjerner.Kristina Stoltz har som antydet boet flere steder i udlandet. Hjemme i Danmark har hun holdt sig til København.FOLD UD Kristina Stoltz er født i 1975 på Frederiksberg og vokset op på Christianshavn. Hun har studeret litteraturvidenskab og teologi på Københavns Universitet og moderne dans ved Skolen for Moderne dans i København og Danshögskolan i Stockholm. Hun debuterede i 2000 med digtsamlingen »Seriemordere og andre selvlysende blomsterkranse«. »Det var min daværende kæreste, som fandt på titlen. Han var amerikaner, og digtene blev til, mens jeg var på konstant rejse mellem USA og Danmark,« har hun senere fortalt. Hendes seneste udgivelse, romanen »Paradis først«, udkom i 2020. »De mange bolde, hun sender i luften i »Paradis først«, håndterer hun med en sand litterær jonglørs håndelag,« skrev vores anmelder, der kvitterede med fem stjerner. Hendes forrige udgivelse var den meget roste roman »CAHUN«, hvor hun, med sine egne ord, »favner et helt århundredes krige, konflikter og kunstneriske eksperimenter.« I Berlingske fik romanen seks stjerner. Kristina Stoltz har som antydet boet flere steder i udlandet. Hjemme i Danmark har hun holdt sig til København. Hvor går du ud, hvis du skal drikke øl eller drinks? »Jeg er ikke 20 år længere, så jeg er ikke ude hver weekend, men jeg går relativt ofte ud med venner, kolleger, min kæreste eller mine børn. Det er jo det gode ved København: At man kan gå ud så mange steder. Man skal bare huske at bruge byen. Sidst, jeg var ude at spise, var på Paté Paté i Kødbyen. Det er et skønt sted at spise og efterfølgende hænge ud i baren. Mine stamsteder ligger dog på Nørrebro, hvor jeg især kom rigtig meget på baren Props, da jeg var ung. Det var og er til dels stadig et ret folkeligt sted, hvor folk i alle aldre og af alle etniciteter kommer, og så er der ikke alt for dyrt. Lige over for i samme gade har en af de tidligere stamgæster åbnet sin egen bar sammen med sin tvillingesøster: Harbo Bar. Der holder jeg meget af at komme. Men hvis vi lige skal vende tilbage til Vesterbro, så vil jeg anbefale restauranterne Osteria 16 på Haderslevgade og Pesce på Sønder Boulevard. Virkelig gode og hyggelige restauranter.« Hvis du skulle en købe en ny lejlighed i morgen, hvor skulle den så ligge? »Så skulle den klart ligge på Christianshavn. Det er et af de dejligste steder i byen. Lige nu bor jeg på Vesterbro, og her er også dejligt, men det er også mere råt. Der er stadig narkomaner, hjemløse og så videre. De folk, der er på bunden. Og det er et mærkeligt sammenstød, fordi her samtidig er meget smart og dyrt.« Hvilken københavnsk kulturinstitution besøger du oftest – og aldrig? »Jeg besøger ofte Glyptoteket og Statens Museum for Kunst. Et sted, jeg aldrig har fået besøgt, er Københavns Museum. Selvom jeg egentlig gerne vil.« »Jeg har gået meget mere end jeg plejer (under corona, red.). Gået rundt i kvartererne og lange ture ude på Fælleden, langs voldene og gennem de tomme nattegader i indre by. Det har jeg nydt meget,« siger Kristina Stoltz.Fold sammenLæs mereFoto: Niels Ahlmann Olesen. Hvad er det, Glyptoteket kan, siden du besøger det ofte? »Glyptoteket er en lille oase. Stedet har noget, jeg generelt savner i København. Mere grønt, mere natur. Glyptotekets lillebitte parkanlæg og vinterhave har en skønhed og en ro, som jeg virkelig godt kan lide. Og så er der uendeligt meget at se og lære sine børn om.« Har tiden under corona fået dig til at bruge byen på en anden måde end normalt? »Ja, jeg har helt klart brugt byen på en anderledes måde. Jeg har gået meget mere, end jeg plejer. Gået rundt i kvartererne og lange ture ude på Fælleden, langs voldene og gennem de tomme nattegader i indre by. Det har jeg nydt meget.« Hvilke steder/bygninger ville du vise en udenlandsk gæst? Hvad ville du undgå at vise? »Der er tre steder,  jeg synes er særligt unikke, og så vidt jeg ved finder man ikke noget lignende andre steder end i København. Det er Nokken ved Bryggen, Ballonparken og Christiania. De minder om hinanden, men er alligevel forskellige. Jeg ville tage gæsten med på en lang gåtur, hvor vi skulle besøge alle tre steder. På turen skulle vi bruge de nye broer, der er blevet bygget over kanalerne, for eksempel Inderhavnsbroen. Selvom der er vand over det hele i København, kommer man let omkring.« »Lige nu bor jeg på Vesterbro, og her er også dejligt, men det er også mere råt. Der er stadig narkomaner, hjemløse og så videre. De folk, som er på bunden. Og det er et mærkeligt sammenstød, fordi her samtidigt er meget smart og dyrt,« siger Kristina Stoltz.Fold sammenLæs mereFoto: Niels Ahlmann Olesen.",
        "metadata": {
            "source": "https://www.berlingske.dk/kultur/forfatteren-kristina-stoltz-om-koebenhavnsk-museum-der-er-uendeligt-meget",
            "image_url": null,
            "publication_time": "Lørdag d. 23. januar 2021, kl. 19.34",
            "author": "Tobias Reinwald",
            "related_links": [],
            "attachments": []
        }
    }
}