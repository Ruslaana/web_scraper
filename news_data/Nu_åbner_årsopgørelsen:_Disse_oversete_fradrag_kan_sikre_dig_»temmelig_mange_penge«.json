{
    "version": "1.0",
    "document": {
        "id": "https://www_berlingske_dk/dine-penge/nu-aabner-aarsopgoerelsen-disse-oversete-fradrag-kan-sikre-dig-temmelig",
        "title": "Nu åbner årsopgørelsen: Disse oversete fradrag kan sikre dig »temmelig mange penge«",
        "content": "På mandag åbner Skat officielt for årsopgørelserne, men allerede fra fredag aften kan de fleste formentlig logge ind og få svar på det meget vigtige spørgsmål: Skylder jeg i skat? Eller får jeg penge retur? Selvom mange af os blot skeler til tallet på forsiden og vender det blinde øje til resten, så kan der være mange penge at spare på at give årsopgørelsen et kærligt eftersyn. Faktisk kan man hente »temmelig mange penge« på at gøre det, påpeger Bettina Brask, der er privatøkonom i Jyske Bank. »Den halve time, det tager at gå årsopgørelsen igennem, kan betyde, at man får flere tusinde kroner tilbage i skat eller undgår den restskat, som måske ellers ville komme,« forklarer hun. Men hvad skal man så holde øje med, når man kigger årsopgørelsen igennem? Det har Bettina Brask en tjekliste til. Som noget helt nyt kan boligejere på årsopgørelsen i år se deres boligskatter og boligskattelån, og det synes Bettina Brask er spændende. »Jeg forestiller mig, at oplysningerne står underboligdeleni opgørelsen. Der skal man i hvert fald være opmærksom på, om der står det korrekte,« påpeger hun. Personligt har Bettina Brask fravalgt boligskattelånet, og derfor kommer hun til at holde øje med, om lånet nu også er væk fra hendes egen årsopgørelse. Årsopgørelserne er i år en anelse sent på den, fordi Skats styrelser har knoklet med at få boligskatterne på plads, ogrigtig mange boligejere kan se frem til en restskat, fordi de tidligere skatteberegninger har ramt ved siden af. »Har man fravalgt boligskattelånet – ligesom mig – risikerer man en restskat, fordi der ikke er nogen, der har kunnet beregne boligskatterne 100 procent korrekt,« pointerer Bettina Brask. Når der er tjek på boligen, er det tid til at kiggeøverstpå årsopgørelsen. Der skriver Skat nemlig altid, hvis der er noget, man skal være særligt opmærksom på i sit skatteregnskab. Eksempelvis kan der stå, at man har indbetalt mere på sin ratepension end de 63.100 kroner, man i 2024 fik fradrag for. Reagerer man ikke på den besked, vil man betale skat af det for meget indbetalte to gange – når man sætter pengene ind på ratepensionen, og når man får dem udbetalt. »Man skal tage fat i der, hvor man har indbetalt pengene, og få dem til at korrigere. Man kan enten få pengene tilbagebetalt eller få dem sat over på en livsvarig livrente,« bemærker Bettina Brask. Apropos den livsvarige livrente; man bør svinge forbifelt 24på årsopgørelsen, hvis man inden for de seneste ti år har indbetalt et stort beløb på sin livsvarige livrente. Når man indbetaler mere end den årlige fradragsgrænse, som sidste år var 58.100 kroner, bliver fradraget delt ud over ti år. Har man indbetalt én million kroner sidste år, skal man derfor tjekke, at der de næste ti år står 100.000 kroner i fradrag. »Det er vigtigt,« bemærker Bettina Brask. Advarslen øverst på opgørelsen kan også handle om, at man har indbetalt for meget på sin aldersopsparing eller aktiesparekonto. I de tilfælde bliver man pålagt en afgift. Længere nede i årsopgørelsen kommer der et par små fradrag, som man i høj grad selv skal have styr på, for Skat ved eksempelvis ikke, hvor tit du er ude at rejse med dit arbejde. De små fradrag hedder på skattesprogligningsmæssige fradrag, og det er tit, når man udfylder dem, at man kan hente et par tusinde kroner. Får man klippet hækken, passet børnene eller gjort rent, så kan man trække udgifterne fra i skat.Fold sammenLæs mereFoto: Mads Claus Rasmussen/Ritzau Scanpix. Bettina Brask råder til, at man får styr på befordringsfradraget – tidligere kaldet kørselsfradraget – når man har over 12 kilometer til arbejde, fordi hver kilometer derudover udløser 2,23 kroner i fradrag op til 120 kilometer. »Fradraget får man kun for de dage, hvor man faktisk tager turen på arbejde. Der er en smart regnemaskine på Skattestyrelsens hjemmeside, hvor man måned for måned skal taste dagene ind, og så regner den fradraget ud,« forklarer hun. Bor man i en yderkommune, får man hele 2,47 kroner i befordringsfradrag pr. kilometer. Fradraget er ifelt 51. Rejser man af og til med sit arbejde, så er der et fradrag, som mange glemmer. Fradraget er til småfornødenheder, og det er et lidt sjovt fradrag i Bettina Brasks verden. Men lige så snart man er 24 timer hjemmefra i arbejdsøjemed, må man trække 143,5 kroner fra i skat. FAKTAEksperter sidder klar: Stil dine spørgsmål til årsopgørelsenHar din årsopgørelse overrasket dig? Så fortvivl ej.Berlingske har allieret sig med privatøkonom Bettina Brask fra Jyske Bank og boligøkonom Lise Nytoft Bergmann fra Nordea Kredit, der sidder klar til at svare på lige præcis dine skattespørgsmål klokken 9.30-11.30 mandag den 24. marts på berlingske.dk.Send gerne dit spørgsmål til mailadressen dinepenge@berlingske.dk allerede nu.FOLD UD Har din årsopgørelse overrasket dig? Så fortvivl ej. Berlingske har allieret sig med privatøkonom Bettina Brask fra Jyske Bank og boligøkonom Lise Nytoft Bergmann fra Nordea Kredit, der sidder klar til at svare på lige præcis dine skattespørgsmål klokken 9.30-11.30 mandag den 24. marts på berlingske.dk. Send gerne dit spørgsmål til mailadressen dinepenge@berlingske.dk allerede nu. »Jeg tager nogle gange til København med mit arbejde og er der i et par dage. Selvom jeg får betalt overnatning og mad, får man et lille ekstra fradrag til en avis eller en kop kaffe, fordi man er væk hjemmefra,« konstaterer hun. Man skal gå tilfelt 53i årsopgørelsen for at indtaste fradraget. Har man i løbet af 2024 betalt sig fra at få hjemmet rengjort eller vinduerne pudset, så kan man trække udgifter for op til 11.900 kroner fra i skat. Årsagen er servicefradraget, og det finder man ifelt 461. Bettina Brask påpeger, at man allerede på forhånd har kunnet indtaste de udgifter, man har haft på området. »Man skal indtaste firmaets cvr-nummer og den udgift, man har haft. Det skal man gøre for hver måned og hver eneste gang, man har betalt for en service. Derfor er det vigtigt, at man gemmer sine kvitteringer,« anbefaler privatøkonomen. Servicefradraget gælder kun arbejdsløn og ikke materialer, og det kan også gives, hvis man får udført eksempelvis børnepasning af private. Fradraget stiger i 2025 til 17.500 kroner og udvides, så man også kan trække reparation af hårde hvidevarer eller installationer af tyverialarmer fra i skat. Sidst, men ikke mindst, bør man tjekke årsopgørelsen, hvis man har doneret til velgørenhed, ejer unoterede aktier eller en udenlandsk bolig. Penge givet til godkendte, velgørende foreninger bør automatisk fremgå af ens årsopgørelse ifelt 55, men derfor er det en god idé at dobbelttjekke, pointerer Bettina Brask. Ligger der unoterede aktier i ens frie depoter, skal man huske at oplyse afkastet fra dem. »Det er det selskab, man har investeret i, der skal oplyse dig om værdien ultimo året,« bemærker privatøkonomen. Desuden skal man selv oplyse Skat om gevinster eller tab på noterede værdipapirer, hvis man handler dem på en udenlandsk platform, som ikke automatisk indberetter til Skat. Langt de fleste platforme, som danskere benytter til at handle aktier på, indberetter dog automatisk. Ejer man en bolig i udlandet, betaler man både ejendomsskat i udlandet og også herhjemme. Derfor skal man huske at registrere boligen og eventuelle lån på årsopgørelsen. »Hvis du har optaget et lån i udlandet til den her bolig, så kan du godt få fradrag for renteudgiften. Man skal bare have anført renteudgiften på årsopgørelsen også,« forklarer Bettina Brask. Fristen for at rette årsopgørelsen er 1. maj 2025, og skal du have penge retur, kan de tikke ind på din konto fra 25. april. Er du en af de uheldige, der skal betale en restskat, så er renten 5,3 procent frem til juli, hvorefter renten stiger til 7,3 procent.",
        "metadata": {
            "source": "https://www.berlingske.dk/dine-penge/nu-aabner-aarsopgoerelsen-disse-oversete-fradrag-kan-sikre-dig-temmelig",
            "image_url": "https://berlingske.bmcdn.dk/media/cache/resolve/image_x_large_vertical/image/190/1902435/24914827-bettina-brask-privatkonom-i-jyske-bank-srger-s.jpg",
            "publication_time": "Fredag d. 21. marts 2025, kl. 18.45",
            "author": "Signe Terp",
            "related_links": [],
            "attachments": []
        }
    }
}