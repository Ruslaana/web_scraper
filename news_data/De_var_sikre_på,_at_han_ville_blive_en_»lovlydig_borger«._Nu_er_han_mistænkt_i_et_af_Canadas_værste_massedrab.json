{
    "version": "1.0",
    "document": {
        "id": "https://www_berlingske_dk/internationalt/de-var-sikre-paa-at-han-ville-blive-en-lovlydig-borger-nu-er-han",
        "title": "De var sikre på, at han ville blive en »lovlydig borger«. Nu er han mistænkt i et af Canadas værste massedrab",
        "content": "I februar vurderede myndighederne, at han ikke længere udgjorde en fare for andre. Derfor blev 31-årige Myles Sanderson prøveløsladt med krav om at forblive ædru og gå regelmæssigt i terapi. Nu er en intens menneskejagt i gang efter Myles Sanderson, som er mistænkt i et af de mest dødelige angreb i moderne canadisk historie. Søndag blev der fundet ofre fra knivstikkerier13 forskellige steder i provinsen Saskatchewani den centrale del af Canada. Politiet meddelte, at mindst 25 mennesker var blevet stukket ned – heraf var ti blevet dræbt og 15 såret. Massedrabet fandt sted i reservatet James Smith Cree Nation, hvor der bor tæt på 1.900 personer af Canadas oprindelige folk, og i landsbyen Weldon, hvor der bor omkring 200 mennesker. Inden for kort tid igangsatte de lokale myndigheder en jagt efter to mænd: Myles Sanderson og Damien Sanderson. De mistænkte er ifølge lokale medier angiveligt fra det oprindelige folk, og politiet har nubekræftet, at de er brødre. Antal sårede og døde er senere blevet opjusteret til henholdsvis 19 og 11, efter at liget af den ene af de mistænkte – 30-årige Damien Sanderson – blev fundet i James Smith Cree Nation. Om det er Damien Sandersons bror, Myles, der står bag mordet, er endnu uvist. Men han har»en lang og omfattende straffeattest«. Dokumenter om den mistænkte, somGlobal Newshar set, fortæller en dyster historie om to årtier med voldsom kriminalitet og hans forbindelser til bandemedlemmer, alfonser og narkohandlere samt et omfattende alkohol- og stofmisbrug.  1/2 Update for Dangerous Person Alert issued by Melfort RCMP: Damien Sanderson has been located deceased.#RCMPSKcontinues to search for Myles Sanderson, who is 6 foot one inch and 240 pounds with black hair and brown eyes. He may be injured and seek medical attention.pic.twitter.com/LeS7mWGaL9 Liget af Damien Sanderson havde tydelige skader, og de menes ikke at være selvforskyldt, oplyste Rhonda Blackmore, vicepolitikommissær ved Royal Canadian Mounted Police, på etpressemødemandag. Hun fortalte desuden, at Myles Sandersen, der fortsat er på fri fod, kan have pådraget sig skader og muligvis leder efter lægehjælp. Syv måneder før massedrabet i Saskatchewan afgjorde myndighederne, at den mistænkte, der fortsat er på fri fod, ikke udgjorde en fare for samfundet. En løsladelse ville hjælpe ham med at blive en »lovlydig borger« og lette hans reintegration, skriverGlobal News. »Myndighederne er overbeviste om, at den risiko, du udgør, er håndterbar for samfundet, hvis du forbliver ædru, har et job, og modtager terapi,« står der videre i afgørelsen fra 1. februar 2022.  1. 'It is the Board’s opinion that you will not present an undue risk to society,' the Parole Board of Canada wrote earlier this year about Myles Sanderson. Seven months later, a mass killing.https://t.co/Um3ae77zOT Myles Sanderson er i alt blevet dømt for forbrydelser 59 gange. De er alle blevet begået, efter at han fyldte 18 år. Han er i dag 31. Politiet har indtil nu ikke sagt meget om Myles Sanderson, udover at han har en lang straffeattest, og at der er udstedt enarrestordrepå ham for tre mord efter søndagens angreb. Kigger man ind i Sandersons seneste domme, finder man både »overfald, overfald med våben, overfald på en politibetjent, trusler, trusler om mord og røveri«. Ifølge prøveløsladelsesregistre indhentet af Global News dukkede Sanderson i 2017 op ved sin ekskærestes hus og »opførte sig på en truende måde, talte om bander og ødelagt ejendom«. Ekskærestens børn gemte sig i et badekar i boligen. Han slog først et hul i badeværelsesdøren, inden han gik udenom og kastede en cementblok gennem sideruden på en bil. Han var flygtet, da politiet nåede frem. Det er heller ikke første gang, at den mistænkte er eftersøgt i en kriminalsag mod Canadas oprindelige folk. Tidligere har han truet en mandlig ansat i en butik ejet af det oprindelige folk ogtruet med at myrde hamog »brænde hans forældres hus ned«. Heller ikke her havde politiet held til at anholde ham. Dokumenterne viser desuden, at Myles Sanderson få måneder senere stak to mænd ned med en gaffel i sit hjem, mens han var beruset. Derefter slog han en tilfældig mand ned på gaden, som mistede bevidstheden og faldt ned i en grøft. Det lykkedes politiet at anholde Sanderson i 2018 – men ikke på fredelig vis. Han sparkede en politibetjent i hovedet adskillelige gange, da han blev sat ind på bagsædet af politibilen. Han blev idømt en fængselsstraf på knap fire og et halvt år. Under afsoningen »deltog Sanderson i kulturelle aktiviteter og engagerede sig med de ældre«, viser dokumenterne. I februar 2021 blev han overflyttet til enhealing lodge– en såkaldt helbredshytte, som er en kriminalitetsinstitution tiltænkt det oprindelige folk. Han blev løsladt i august 2021 efter at have afsonet to tredjedele af sin straf. Løsladelsen blev suspenderet i november 2021, da han blev taget i at lyve over for myndighederne. Hvad han løj om er uvist. Tre måneder senere var han atter på fri fod. De to brødre – hvoraf den ene nu er fundet dræbt – boede ifølge Global News på skift hos forskellige familiemedlemmer. Faren var angiveligt voldelig over for sin daværende kæreste, hvorfor Myles og Damien Sanderson flyttede ind hos deres bedsteforældre, da Myles var ni år. To år senere flyttede de igen ind hos faren på grund af »miljø med mishandling« hos bedsteforældrene. Myles Sanderson begyndte at drikke og ryge marihuana som 12-årig og tage kokain som 14-årig. Som teenager fik han et barn og som voksen yderligere fem. Som følge af vold i hjemmet måtte Sanderson ikke opsøge moren til sine børn. I den tisiders afgørelse fra februar 2022 kunne canadiske myndigheder altså fortælle, at Myles Sanderson havde været på »en betydelig rejse« og var lykkedes med at holde sig ædru, få et arbejde, gå i terapi og engagere sig i lokalsamfundet. Det var på den baggrund, at myndighederne vurderede, at han altså ikke ville udgøre en risiko for samfundet. Han ville være en lovlydig borger, sagde de.",
        "metadata": {
            "source": "https://www.berlingske.dk/internationalt/de-var-sikre-paa-at-han-ville-blive-en-lovlydig-borger-nu-er-han",
            "image_url": null,
            "publication_time": "Tirsdag d. 06. september 2022, kl. 13.02",
            "author": "Signe Westermann Kühn",
            "related_links": [],
            "attachments": []
        }
    }
}