{
    "version": "1.0",
    "document": {
        "id": "https://www_berlingske_dk/internationalt/de-lyder-mere-og-mere-som-trump-polens-hoejrenationale-naegter-at",
        "title": "De lyder mere og mere som Trump. Polens højrenationale nægter at opgive magten efter nederlag",
        "content": "Endnu er han Polens mægtigste mand, så man kan næppe kalde hans spørgsmål uskyldigt: »Hvor stor indflydelse har udenlandske kræfter på vores politiske liv?« spurgte Jaroslaw Kaczynski, formand for regeringspartiet Lov og Retfærdighed (PiS), forleden. Han skyndte sig selv at svare ved at anklagebåde Tyskland og Ruslandfor at blande sig i det polske valg: »Der er kræfter herfra, der konstant er på spil,« sagde Jaroslaw Kaczynski til det konservative magasin Gazeta Polska. Trods titlen som partiformand og vicepremierminister har 74-årige Jaroslaw Kaczynski de facto været leder af Polen, siden Lov og Retfærdighed igen kom til magten i 2015.Fold sammenLæs mereFoto: Kacper Pempel/Reuters/Ritzau Scanpix. Anklagen er bare ét element i den plan, som Kaczynski har sat i værk for at holde sig længst muligt tid på magten efter sidste måneds valgnederlag, siger eksperter i polsk politik. »De forsøger at skabe en myte om, atsejren er blevet stjålet,« siger den politiske kommentator Jakub Majmurek til The New York Times. I denne uge blev næste skridt sat i værk, da den PiS-allierede præsident Andrzej Duda gav netop PiS chancen for først at danne regering. Det er på forhånd dømt til at mislykkes. Men selvom det ligner en blanding af desperation og fornægtelse, er der mere end én grund til, at PiS trækker tiden maksimalt, siger den politiske kommentator Agata Szczesniak. Selvom det kunne ligne noget taget ud af drejebogen hos Donald Trump, er der næppe risiko for, at Polen vil opleve sin egen storm på parlamentet, siger Jakub Majmurek til The New York Times: »Det ville ikke virke. De ville blive konfronteret af enorme menneskemængder på gaden, og de ved ikke, hvordan politiet ville reagere.« Et første svar på det spørgsmål får vi måske på Polens nationaldag lørdag den 11. november, hvor de polske nationalister traditionelt har stjålet billedet med en enorm march i Warszawa. I år marcherer de under sloganet »Polen er endnu ikke tabt«. De seneste år har de pralet af, at det var den største manifestation for højrefløjen i Europa. Marchen på Polens nationaldag får traditionelt deltagelse af højreekstremister fra flere lande.Fold sammenLæs mereFoto: Wojtek Radwanski/AFP/Ritzau Scanpix. Men at dømme ud fra forberedelserne virker den til atblive lidt af et flop. PiS har på forhånd distanceret sig fra marchen, og organisatorerne er ramt af intern splid. »Jo mindre magt der er, jo større er frustrationen,« siger ekstremismeforskeren Przemysław Witkowski til den polske avis Wyborcza. I stedet begynder kampen for alvor på mandag, den 13. november, når den nye forsamling i underhuset, Sejmen, mødes første gang. Her vil den afgående premierminister Mateusz Morawiecki formentlig få flere uger til at gå med at prøve at skrabe et flertal sammen til en ny PiS-regering. Han har endda tilbudt posten som premierminister til et af oppositionspartierne i et forsøg på at splitte dem.  The prime minister says he would be willing to step aside and serve under@KosiniakKamyszof the opposition PSL if it allowed PiS to remain in power.However, PSL today reiterated that it wants to form a government with other opposition parties, not PiShttps://t.co/RmCazZ78Ms Måske tror de faktisk selv på det. Men der er mindst tre andre ting, som PiS opnår ved at trække tiden, siger den politiske kommentator Agata Szczesniak fra mediet Oko.press. For det første handler det om at malke det sidste ud af magten. Man kan for eksempel stadig nå at dele nogle fondsmidler ud, som vil strække sig flere år frem i tiden. For det andet er de forskellige spillere i PiS også ved at køre sig selv i stilling til den magtkamp i partiet, som den 74-årige partiformand Jaroslaw Kaczynski snart vil efterlade sig. Her kan præsident Duda med rette sige, at han har gjort alt i sin magt for at give partiet en chance til, påpeger Agata Szczesniak i etpolitisk talkshow på YouTube. For det tredje forsøger PiS på at berøve oppositionen for det momentum, de er blevet valgt ind på. Det er en meget bred koalition, som Donald Tusk er ved at samle fra sit eget centrum-højre parti og langt ud på venstrefløjen hos Nye Venstre. Nogle uenigheder er allerede begyndt at vise sig, blandt andet i spørgsmålet om abort. Så håbet hos PiS er, at de interne slagsmål vil tage til, jo længere tid der går, så når oppositionen endelig får dannet regering bliver det med et svækket mandat og mistillid mellem partierne. »Hvis de trækker alle deadlines ud kan vi først forvente en regering i slutningen af december, og tidligst i midten af december,« siger Agata Szczesniak i programmet. Men i sidste ende har PiS næppe noget andet valg end at overdrage nøglerne til oppositionen. De havde nok troede, det ville blive lettere. Men de har undervurderet,hvor meget legitimitet de allerede har tabt med valget, siger professor Anna Wojciuk fra Warszawas Universitet til Wyborcza. »Manglen på demokratisk legitimitet har alvorligt stækket politikernes vinger.« FAKTAPolens valg kort fortaltPolen gik til parlamentsvalg 15. oktoberValget slog alle rekorder med en deltagelse på 74,4 procentLov og Retfærdighed blev største parti med 35,4 procent (194 mandater)Men det er kun oppositionen, anført af Donald Tusk, der kan få flertal til en regering.Tilsammen sidder de tre oppositionspartier Borgerplatformen, Den Tredje Vej og Nye Venstre på 248 ud af underhusets 460 mandaterEksperter forventer tidligst en ny polsk regering i midten af decemberFOLD UD",
        "metadata": {
            "source": "https://www.berlingske.dk/internationalt/de-lyder-mere-og-mere-som-trump-polens-hoejrenationale-naegter-at",
            "image_url": "https://berlingske.bmcdn.dk/media/cache/resolve/image_x_large_vertical/image/173/1734559/24568919-a-man-dressed-in-polish-historic-military-uniform.jpg",
            "publication_time": "Torsdag d. 09. november 2023, kl. 17.52",
            "author": "Emil Rottbøll",
            "related_links": [],
            "attachments": []
        }
    }
}