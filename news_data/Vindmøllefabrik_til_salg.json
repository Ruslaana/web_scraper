{
    "version": "1.0",
    "document": {
        "id": "https://www_berlingske_dk/virksomheder/vindmoellefabrik-til-salg",
        "title": "Vindmøllefabrik til salg",
        "content": "Ifølge Recharge News har selskabet således hyret en investeringsbank til at finde en køber. Sidste år var Bard på vej ind i et tæt samarbejde med spanske Gamesa, men parterne kunne ikke blive enige og planerne blev droppet. Selskabets grundlægger Arngolf Bekker blev sent sidste år pensioneret fra selskabet og overførte familiens ejerandel på næsten 90 pct. i Bard til en ny enhed, Bard Asset Management. Disse aktiver har været på auktionsbordet i nogen tid nu og kan meget vel ende i hænderne på koreanske og kinesiske købere, skriver Recharge News med henvisning til industrikilder. Mens det vurderes at være mindre sandsynligt med en europæisk køber, så kan en europæisk aktør vælge at gøre det alligevel som et defensivt træk, vurderes det. Bard har siden marts 2010 været i gang med at bygge havvindmølleparken Bard Offshore 1 på 400 megawatt. Den er gentagne gange blevet forsinket og foreløbig er der rejst 18 møller af hver 5 megawatt, ud af de 80 møller, der er planlagt i parken. Bard var en af fire producenter, der sidste år satte offshore møller op i Europa, ifølge nedennævnte tabel. ",
        "metadata": {
            "source": "https://www.berlingske.dk/virksomheder/vindmoellefabrik-til-salg",
            "image_url": "https://berlingske.bmcdn.dk/media/cache/resolve/image_x_large/image/45/457335/4469314-pix-bardbiz.jpg",
            "publication_time": "Torsdag d. 01. september 2011, kl. 13.11",
            "author": null,
            "related_links": [],
            "attachments": []
        }
    }
}