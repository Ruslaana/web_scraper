{
    "version": "1.0",
    "document": {
        "id": "https://www_berlingske_dk/virksomheder/air-france-vil-fyre-3000-og-nedlaegge-ruter",
        "title": "Air France vil fyre 3000 og nedlægge ruter",
        "content": "Det franske delvist nationalt ejet luftfartsselskab Air France har planer om at fyre 3000 ansatte. Det skriver Bloomberg News med afsæt i den franske avis Le Monde. Ifølge avisen drejer det sig både om jordpersonel samt 300 piloter. Le Monde oplyser dog ikke, hvor man har informationerne fra. Samtidig skal mellem 15 og 20 fly trækkes ud af flåden, og nogle ruter vil blive nedlagt, skriver avisen. Bag nedskæringerne ligger blandt andet en nedgang i indtægterne fra de lange flyvninger.  Allerede i midten af juni sagde Frederic Gagey , administrerende direktør for selskabet , at der er sket en nedgang i omsætningen siden april, hvor kvartalstal for Air France -KLM viste et underskud i første kvartal. Driftsresultatet blev et tab på 417 mio. euro mod analytikerforventninger om et tab på 411 mio. euro, ifølge Bloomberg News. Le Monde skriver også, at selskabet og fagforeningerne de seneste ti dage har forhandlet på højtryk for at få en løsning i hus. Blandt andet ønsker Air France at få kollektive overenskomster i koncernen. Frankrig har en andel på 16 procent af aktierne i moderselskabet for den franske flygigant.   ",
        "metadata": {
            "source": "https://www.berlingske.dk/virksomheder/air-france-vil-fyre-3000-og-nedlaegge-ruter",
            "image_url": "https://berlingske.bmcdn.dk/media/cache/resolve/image_x_large/image/28/287842/9442419-france-transport-aviation-airfrance-snpl-files.jpg",
            "publication_time": "Fredag d. 26. juni 2015, kl. 07.44",
            "author": null,
            "related_links": [],
            "attachments": []
        }
    }
}