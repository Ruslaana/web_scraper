{
    "version": "1.0",
    "document": {
        "id": "https://www_berlingske_dk/boganmeldelser/en-lige-hoejre-til-kunsten-eller",
        "title": "En lige højre til kunsten, eller?",
        "content": "Alligevel vil billedet ikke »blive ordentlig«. Han kæmper bravt uden held og sjokker mistrøstigt op på en bakketop. Nedenfor ligger hans sovende venner, som er »ligeglade med hvor svært det er at lave et billede«. Men de vækkes brat, da Mimbo Jimbo glider i en bananskræl og skubber hele flokken ind i sit lærred. Vupti, så er kunstværket der! Og mens Mimbo Jimbo soler sig i verdenspressens interesse, går vennerne mut i bad. Det kan ligne en lige højre til kunsten, i og med vi ser en kunstner, der hæmningsløst (mis)bruger venner og omgivelser i kunstens tjeneste. Og Strid gør tydeligvis tykt grin med kunstverdenen, men samtidig gengiver han glæden og intensiteten ved at skabe - ikke mindst i sine formidabelt kraftfulde billeder. Flot bog.",
        "metadata": {
            "source": "https://www.berlingske.dk/boganmeldelser/en-lige-hoejre-til-kunsten-eller",
            "image_url": "https://berlingske.bmcdn.dk/media/cache/resolve/image_x_large/image/71/713613/4527101-mimbo-jimbo-laver-kunst.jpg",
            "publication_time": "Torsdag d. 22. september 2011, kl. 22.30",
            "author": null,
            "related_links": [],
            "attachments": []
        }
    }
}