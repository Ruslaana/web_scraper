{
    "version": "1.0",
    "document": {
        "id": "https://www_berlingske_dk/skaerm/arv-eller-miljoe-tiktokere-finder-nepo-babyer-overalt-i-hollywood",
        "title": "Arv eller miljø? TikTokere finder »nepo babyer« overalt i Hollywood",
        "content": "En konspirationsteori har set dagens lys på især det sociale medie TikTok, og nu er den årsag til en magasinforside påNew York Magazine. New York Magazine har nemlig døbt 2022 »Nepo-babyensår«. Ennepo babyer en kendt person fra showbusiness, hvis forældre også er kendte, og det kommer selvfølgelig af en sammenskrivning af ordene nepotisme og baby. Altså, mener nogle, er disse mennesker kun kendte, fordi deres kendte forældre har hjulpet dem. Videoer med søgeordene »Nepo babies« har over én milliard visninger påTikTok.  New York Magazine nævner en lang række eksempler på folk, der bliver kaldt for nepo-babyer. Hitserien »Euphoria« blev eksempelvis skabt af Sam Levinson, der er søn af den Oscar-vindende filminstruktør Barry Levinson.  Maude Apatow, som spiller med i »Euphoria«, er datter af producenten Judd Apatow og skuespilleren Leslie Mann, Zoé Kravitz (»Big Little Lies«, »The Batman«), datter af skuespilleren og sangeren Lenny Kravitz og skuespilleren Lisa Bonet, og modellen Lily-Rose Depp er datter af Johnny Depp og Vanessa Paradis og så videre og så videre. Lenny Kravitz med sin datter Zoe Kravitz.Fold sammenLæs mereFoto: Eric Charbonneau. Skuespilleren Dakota Johnson (»Fifty Shades«) er en af dem, som New York Magazine skriver ligger i toppen af nepo-babyranglisten.  Dakota Johnson er datter af skuespillerne Melanie Griffith og Don Johnson. Derudover er hun barnebarn af skuespilleren Tippi Hedren, der medvirkede i blandt andre Hitchcocks»Fuglene«. Tre generationer af skuespillere: Dakota Johnson (t.v.), mormor Tippi Hedren og mor Melanie Griffith.Fold sammenLæs mereFoto: Frank Micelotta. Journalisten Nate Jones skriver i New York Magazine, at en castingdirektør sagde til ham, at »mange af de kendte menneskers børn er ikke dygtige«, men at de alligevel kommer til auditions på grund af deres kendte forældre. Selvom det lige nu er populært på TikTok at finde eksempler på nepo-babyer, så fænomenet det slet, slet ikke noget nyt. Det siger celebrityforsker Helle Kannik Haastrup, som er lektor på Institut for Nordiske Studier og Sprogvidenskab på Københavns Universitet. »I virkeligheden handler det her om grundessensen af celebritykulturen. Noget af det ældste celebritykultur er kongehuset og adelen, hvor man netop har magt og synlighed, fordi man har arvet den – vi kender kun til kronprins Frederik på grund af hans mor,« siger Helle Kannik Haastrup. Man har ifølge forskeren længe talt om og tilbedt de såkaldte Hollywood-dynastier. Oscar-vinderen Michael Douglas, som er søn af Oscar-vinderen Kirk Douglas, er et eksempel, mens Coppola-dynastiet er et andet. Skuespilleren Michael Douglas er søn af den nu afdøde skuespiller Kirk Douglas. Han er nævnt som et af de ældre eksempler på de såkaldte »nepo-babyer«.Fold sammenLæs mereFoto: VALERIE MACON. Til sidstnævnte hører filminstruktøren Francis Ford Coppola, hvis datter Sofia Coppola som ung medvirkede i »Godfather Part III«, og som senere selv er blevet en Oscar-vindende instruktør. Skuespilleren Nicolas Cage hedder egentlig Nicolas Coppola, men valgte tidligt i sin karriere at skifte efternavn til Cage for at undgå anklager om nepotisme. »Men folk i branchen vidste jo godt, hvem han var nevø af. Generelt kan man sige, at disse mennesker har fået en forlomme, men at Både Nicholas Cage og Sophia Coppola har fået succes med at stå på deres egne ben,« siger Helle Kannik Haastrup. Francis Ford Coppola og Nicolas Cage under optagelserne til »Peggy Sue blev gift«.Fold sammenLæs mereFoto: RASTAR/TRI-STAR / Album. Lily-Rose Depp har udtalt, at man kommer ind i modelbranchen på det, man kan, og ikke på sit navn. Men det passer altså ikke helt, siger Helle Kannik Haastrup: »Hun, og andre af disse celebritybørn har jo fået en adgang og muligheder, som andre ikke har. Hun er fotomodel for Chanel, selvom hun ikke har modelhøjde, som ellers er et ufravigeligt adgangskrav til modebranchen. Men hun kommer til gengæld med noget andet.« Dét »andet«, Lily-Rose Depp kommer med, er hendes »star quality«, fordi publikum bliver fascineret af børnenes lighed med to kendte, smukke Hollywoodstjerner, siger han. Man vil søge efter ligheder, og man er fascineret af hvordan børnene ligner både mor og far. Men i visse dele af filmbranchen er det skønne ikke det, man vurderes på. Kevin Kline med sønnen Owen Kline i 2015.Fold sammenLæs mereFoto: Evan Agostini. I hvert fald har én af dem, man nok ellers kunne kalde en nepo-baby, Owen Kline, udtrykt, at det også kan være en byrde at være barn af en kendt skuespiller eller instruktør. Owen Kline er filmskaber og søn af skuespillerne Kevin Kline og Phobe Cates.I september sagde Owen Kline tilThe Guardian, at selvom han måske havde lettere ved at få sine manuskripter læst af indflydelsesrige mennesker, så var der ingen, der behandlede ham seriøst. »Ingen har lyst til at læse andre en eller andens barns »ting«.Ville du? Forestil dig, hvis din ven sagde: »Hey, min søn har skrevet noget.« Adr. Uanset hvad, så er det et elendigt scenarium at være i,« sagde han til avisen. Ifølge Helle Kannik Haastrup er det måske rigtigt, hvad Owen Kline siger, fordi han står bagved og ikke foran kameraet. »Hvis man er skabende og skal levere et manuskript eller instruere en film, så er den umiddelbare fascination af ens biologiske ophav ikke nok. I sådan et tilfælde vil man nok skulle sparke ekstra hårdt,for at få en karriere og blive respekteret for egen indsats,« siger forskeren. Én ting er dynastier, en anden ting er, at mange børn generelt søger mod det velkendte og mod det, deres forældre laver. Ifølge en analyse fra ArbejderbevægelsensErhvervsråd fra 2017, havde 49 procent af de dengang 30-årige opnået samme uddannelsesniveau som mindst én af deres forældre. Cirka 15 procent havde valgt præcis samme uddannelsesretning som deres forældre. Måske den næste trend bliver at påpege, at ens læge også er en nepo-baby?",
        "metadata": {
            "source": "https://www.berlingske.dk/skaerm/arv-eller-miljoe-tiktokere-finder-nepo-babyer-overalt-i-hollywood",
            "image_url": "https://berlingske.bmcdn.dk/media/cache/resolve/image_x_large/image/162/1628689/24297050-.jpg",
            "publication_time": "Tirsdag d. 20. december 2022, kl. 17.12",
            "author": "Joachim Talbro Paulsen",
            "related_links": [],
            "attachments": []
        }
    }
}