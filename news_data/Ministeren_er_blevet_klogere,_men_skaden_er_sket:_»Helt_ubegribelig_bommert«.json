{
    "version": "1.0",
    "document": {
        "id": "https://www_berlingske_dk/politik/ministeren-er-blevet-klogere-men-skaden-er-sket-helt-ubegribelig-bommert",
        "title": "Ministeren er blevet klogere, men skaden er sket: »Helt ubegribelig bommert«",
        "content": "Godmorgen. Alle politikernes telefoner blev lagt i den slags plastikbakke, som normalt bruges til beskidte kaffekopper, før de gik til møde med forsvarsminister Troels Lund Poulsen (V). På det lukkede møde skulle forsvarsforligskredsen træffe den endelige beslutning om, hvem der skal drive den nedlagte ammunitionsfabrik »Krudten«. SomJyllands-Posten i en række artiklerer dykket ned i, har regeringen foreløbig brugt 721 dage på at genoplive den nordjyske fabrik – uden så meget som et spinkelt tegn på liv. Flere kilder fortæller nu til avisen, at den første granat først ventes at være færdig om to år. Måske lyder det, kære læser, bekendt. I 2023 forventede forsvarsministeren nemlig også, at det ville tage to år at komme i gang. I 2024var forventningen ligeledes, at det ville ske inden for to år. Og beslutningen, som skulle træffes på mødet? Ja, den blev udskudt til i morgen. »Vi havde ikke sat tid nok af til at nå i mål med alle de spørgsmål, der var. Vi konkluderer på fredag,« sagde en fåmælt forsvarsminister til Jyllands-Posten efter mødet. Velkommen til dagens politiske morgenpost. Beslutningen om, hvem der skal drive ammunitionsfabrikken i Elling er udskudt til fredag.Fold sammenLæs mereFoto: Liselotte Sabroe/Ritzau Scanpix (arkiv). Vi bliver i det sikkerhedspolitiske spor lidt endnu, for på forsiden aftorsdagens Jyllands-Postenkan vi læse, at Ruslands præsident, Vladimir Putin, har et effektivt våben rettet mod Europa: Mennesker. Advarslen kommer fra udlændinge- og integrationsminister Kaare Dybvad Bek (S). Han mener, at Rusland og Belarus vil forsøge at destabilisere Europa ved at organisere et migrantpres mod Europa fra øst. »Det er selvfølgelig et våben, som er enormt effektivt, hvis man lykkes med det,« siger ministerentil Jyllands-Posten. Derfor øger Danmark nu sit bidrag til EUs fælles grænseagentur, Frontex. Pakken, som tilbydes fra næste år, indeholder blandt andet fly, helikoptere og teknisk udstyr og er designet til især at kunne bruges ved Europas østlige grænser. Ifølge Europa-Kommissionen var antallet af illegale krydsninger ved grænsen til Belarus i 2024 steget med 66 procent i forhold til året før. I Forsvarets Efterretningstjenestes trusselsvurdering fra december lyder det, som avisen bemærker, at Rusland har brugt flygtningestrømme til at skabe uro i vestlige lande: »Rusland har således organiseret flygtningestrømme ind i Finland via dets grænseovergange. Det er sandsynligvis Ruslands hensigt at fremkalde politisk uro i Finland.«  Herhjemme på Christiansborg er en usædvanligt samlet opposition gået i kødet på indenrigs- og sundhedsminister Sophie Løhde (V). Partierne uden om regeringen fra Enhedslisten til Dansk Folkeparti aner ikke, om psykiatrien er blevet forbedret som følge af den såkaldte tiårsplan, som partierne vedtog i 2022. Sådan lyder det i et fælles debatindlægi dagens Politiken, forud for forhandlinger om udmøntningen af de resterende midler i planen, som begynder i næste måned. »Psykiatrien er ikke helbredt, blot fordi vi på papiret har en psykiatriplan,« lyder det fra oppositionen med Enhedslistens psykiatriordfører, Peder Hvelplund, i front. Konkret efterlyser den overblik over, hvor pengene er endt – og de statusnotater om fremdriften, som den ifølge aftalen blev stillet i udsigt. Indenrigs- og sundhedsminister Sophie Løhde (V) slår hårdt tilbage mod oppositionens kritik.Fold sammenLæs mereFoto: Søren Bidstrup (arkiv). Men på den anden side står en undrende Sophie Løhde. Hun anklager oppositionen for at sove i timen. Partierne har fået flere skriftlige opfølgninger på de penge, som er blevet afsat, påpeger Løhde, og opfordrer dem til at læse det, de får tilsendt. Og så meddeler hun, at partierne for et år siden blev skriftligt orienteret om, at statusnotaterne ikke kom, fordi der var enighed om, at det var for kompliceret en opgave. »Det er der ikke én af dem, der har haft bemærkninger til«,siger ministeren til Politiken. »Det her er, undskyld mig, en boomerang, der rammer dem selv lige i hovedet.« Vi skal videre til en historie, som på kort tid har fået rigtig mange sind i kog – og nu også beskæftigelsesminister Ane Halsboe-Jørgensen (S) til at vende på en tallerken. Som et led i det nye kontanthjælpssystem, som træder i kraft 1. juli, skulle adopterede omfattes af den såkaldte arbejdspligt, hvor visse arbejdsløse skal i aktivering 37 timer om ugen. Hermed stod adopteredes rettigheder til at blive sidestillet med indvandreres, hvis de er uden job. Kritikken er haglet ned over den beslutning. Blandt andet har journalist og tv-vært Tine Gøtzsche i et længere skriv på Instagram beskrevet en »grundlæggende følelse af forkerthed«, som børn og forældre i adoptionsfamilier møder. »Jeg har ikke for vane at deltage i politiske debatter, og det har jeg ingen intentioner om at begynde på nu,« skriver Gøtzsche, som for 21 år siden adopterede sin søn, Jakob. »Men det her rokker ved selve grundfjeldet under de tusindvis af danske familier, der er bygget på adoption.«  A post shared by Tine Nygaard Gøtzsche (@tinegoetzsche) Onsdag meddelte Ane Halsboe-Jørgensen så, at hun vil ændre aftalen. »Jeg har lyttet. Og jeg er blevet klogere,« skriver hun i et opslag på Instagram, efter hun om morgenen havde deltaget i Go' morgen Danmark og mødt Helene Thordsen, som blev adopteret fra Korea, da hun var to måneder gammel. »Det handler ikke om, hvorvidt jeg skal på kontanthjælp. Det handler om, at der pludselig er nogen, der fortæller mig, at jeg ikke længere er dansk,« sagde hun under interviewet. Ifølge ministeren satte Helene Thordsen ord på de følelser, forslaget har vakt i hende.  A post shared by Ane Halsboe-Jørgensen (@anehalsboe) Ane Halsboe-Jørgensen har nu bedt sit ministerium undersøge, hvordan adopterede kan undtages fra arbejdspligten. »Det her er en vigtig påmindelse om, at vi i politik altid skal kunne rykke os, når vi bliver gjort klogere,« skriver hun. Men skaden er tilsyneladende sket. Tine Gøtzche forudså i sit Instagramopslag, at der ville blive trukket i land. »Det var jeg overbevist om, og det har de gjort, men solen er ikke helt gået ned over mit raseri, skulle jeg hilse at sige,« uddyber huntil Ekstra Bladet. »Det er bare et kæmpe svigt.« Til Politikensiger Mette Skat Persson, der er adopteret fra Korea i 1978, at hun stadig er lige vred: »Der er noget, der er knækket i mit følelsesliv. Det kan hun jo ikke redde.« Andre mener, at ministeren burde have set det komme. Sagen er ifølge Jyllands-Postens politiske analytiker, Niels Th. Dahl, en »helt ubegribelig bommert fra Ane Halsboe«, skriver han på X. »Troede hun seriøst, at det ikke ville skabe et ramaskrig at sidestille adopterede danskere med arbejdsløse indvandrere?«  Denne sag er en helt ubegribelig bommert fra Ane Halsboe.Troede hun seriøst, at det ikke ville skabe et ramaskrig at sidestille adopterede danskere med arbejdsløse indvandrere?#dkpolhttps://t.co/xAb0O5nMHp Direkte fra en kovending til en politiker, som på kort tid har formået at vende sig samtlige 360 grader tilbage til sit oprindelige udgangspunkt. Det blev omtalt som en »valgbombe«, da det grønlandske regeringsparti Siumut med Erik Jensen i spidsen først på måneden meldte ud, at partiet gik til valg på at aktivere paragraf 21 om grønlandsk selvstændighed. Denne uge var tonen en helt anden. »Vi skal i gang med undersøgelser, som bliver færdige om to år, og derfra skal man se, om vi skal aktivere paragraf 21 eller ej,« lød det fra Erik Jensen tirsdag aften under en valgdebat på KNR. Det er sjældent kønt, når fremtrædende politikere bakker på egne valgløfter,lyder analysenfra Berlingskes nordiske korrespondent, Peter Suppli Benson. Det kan ifølge ham »dårligt andet end koste stemmer« ved valget 11. marts. Måske kuppede Aki-Matilda Høegh-Dam reelt sin nu tidligere partileder, Erik Jensen, vurderer Berlingskes nordiske korrespondent, Peter Suppli Benson.Fold sammenLæs mereFoto: Emil Helms/Ritzau Scanpix. Da Siumut først ændrede kurs, skete det på baggrund af en konflikt med to af partiets daværende profiler, nemlig stemmesluger og folketingsmedlem Aki-Matilda Høegh Dam samt parlamentsmedlem Kuno Fencker. Parret – som privat er forlovet – havde kritiseret deres eget parti for at tøve med at sætte fut under den grønlandske selvstændighedsproces. Men ak – Dam og Fencker forlod alligevel partiet til fordel for selvstændighedspartiet Naleraq. Og nu er Erik Jensen altså vendt endnu en halv omgang. »Når Siumut og Erik Jensen vender på en tallerken, så viser det også, hvor presset han og partiet var, da man forsøgte at holde Aki-Matilda Høegh-Dam i partiet,« siger Peter Suppli Benson. »Måske kuppede hun reelt sin nu tidligere partileder. Fik ham til at gå længere, end han ønskede – for så timer efter alligevel at forlade partiet.« 1.Dansk Folkepartis udlændingeordfører, Mikkel Bjørn, er rasende over, at Københavns Rådhus om tre uger danner ramme om en ramadanmiddag. Bag arrangementet står Özlem Cekic, stifter af og generalsekretær for Brobyggerne, og Københavns beskæftigelses- og integrationsborgmester, Jens-Kristian Lütken (V). 71.300 kroner løber regningen op i for Københavns Kommune.  Rådhuset er et godt sted for ramadanmiddagen, fordi det så at sige også er en neutral grund, siger Venstre-borgmesterentil DR. Mikkel Bjørn er mildt sagt uenig. »Det synes jeg er fuldstændig skørt og helt og aldeles skandaløst. I særdeleshed fordi det er et borgerligt parti, som Venstre, der tillader, at borgernes skattekroner bliver brugt på sådan et arrangement,« siger han til samme medie. 2.Tænketanken CEPOSer i Berlingskepå banen med et forslag, der vil indbringe statskassen over 45 milliarder kroner om året til finansieringen af de stigende forsvarsudgifter. Overordnet er planen, at vilkårene for studerende, nyuddannede og arbejdsløse forringes, ligesom flere tilbagetrækningsordninger skal skrottes. Samtidig forringes overførselsindkomster, og der bliver markant færre ansatte i statslig administration og ledelse. SMVdanmark, der repræsenterer 18.000 små og mellemstore virksomheder, er med pånæstenhele pakken – men Socialdemokratiets politiske ordfører, Christian Rabjerg Madsen, er mere skeptisk. »Det kan ikke nytte noget, at vi laver en finansiering af forsvarsudgifterne, som betyder, at vi får social opstand, gule veste og et land, der knækker over socialt og retfærdighedsmæssigt,« siger han til Berlingske. Det var, hvad vi nåede i denne omgang. God dag!",
        "metadata": {
            "source": "https://www.berlingske.dk/politik/ministeren-er-blevet-klogere-men-skaden-er-sket-helt-ubegribelig-bommert",
            "image_url": "https://berlingske.bmcdn.dk/media/cache/resolve/image_x_large_vertical/image/189/1894280/24899537-beskftigelsesminister-ane-halsboe-jrgensen-s-e.jpg",
            "publication_time": "Torsdag d. 27. februar 2025, kl. 09.16",
            "author": "Anne Baungaard",
            "related_links": [],
            "attachments": []
        }
    }
}