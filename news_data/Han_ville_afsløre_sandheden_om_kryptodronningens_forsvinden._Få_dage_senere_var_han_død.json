{
    "version": "1.0",
    "document": {
        "id": "https://www_berlingske_dk/globalt/han-ville-afsloere-sandheden-om-kryptodronningens-forsvinden-faa-dage",
        "title": "Han ville afsløre sandheden om kryptodronningens forsvinden. Få dage senere var han død",
        "content": "Det er en forstad, som beboerne flygter til for at undgå verden, som den er. Eller som en lokalavis beskriver den: Her vågner de »op til fuglesang og nyder en espresso, mens de betragter deres velplejede græsplæner«. Men ikke denne morgen. Her vågnede de op til skud, som kom fra en hvidskuret pragtvilla. Villaen var omgivet af en høj mur med elektrisk trådhegn og overvågningskameraer, som understregede, at morderne var professionelle. De ville ind i villaen for at slå ihjel, og de vidste, hvordan man gjorde begge dele. Skuddene lød omkring klokken 8.20, og da politiet dukkede op, fandt de fire døde mennesker, skriverlokalmediet The Citizen. De fandt husets ejer, en bulgarsk rigmand ved navn Krasimir Kamenov. Hans arme var bundet med et stykke ledning, og han var henrettet på klos hold. De tre andre var hans kone, en bodyguard og en barnepige. De havde hænderne i håndjern og var også henrettede,oplyser mediet Times Live. Så slemt var det den morgen i forstaden til Cape Town i Sydafrika.  Sydafrika er et af verdens mest voldelige samfund, hvor brutale mord er dagens orden, og derfor vækker de normalt ikke international opmærksomhed. Men drabet på Krasimir Kamenov og de tre andre gjorde. For Kamenov var ikke en helt almindelig rigmand, han var en bulgarsk mafiaboss, og hans død trækker tråde ind i den bulgarske regering og til den flygtede kryptodronning Ruja Ignatova. Ignatova er en af verdens mest efterlyse personer – hun er den eneste kvinde påFBIs top-10-liste over mest eftersøgtepersoner – og hun har været pist væk siden oktober 2017. Hun er anklaget for at stå bag et af historiens helt store svindelnumre, kryptovalutaen OneCoin, og det var ikke mindst hendes karismatiske lederskab og store kultagtige salgsmøder, som gjorde svindlen muligt. Ifølge FBI svindlede hun og hendes medsammensvorne for fem milliarder dollar eller et godt stykke over 30 milliarder kroner, og da svindlen var tæt på at blive opdaget, forsvandt hun sporløst. Og det er her, hvor drabet i Cape Town bliver interessant, som medietRadio Free Europe har beskrevet: Kamenov fortalte i april i år til journalister, at han var klar til at tale med FBI og fortælle sandheden om Ruja Ignatova. Få uger senere slukkede morderne for fuglefløjt i forstæderne og henrettede ham. Her er et mysterium: Krasimir Kamenov var en berygtet bulgarsk mafiaboss, som fra omkring 1995 styrede den såkaldte VIS-2-mafia, der blandt sidder på en stor del af narkoindsmuglingen fra Tyrkiet. I 2008 flyttede han til Sydafrika, men først i april i år udsendte bulgarsk politi denne såkaldte »red notice« – internationale efterlysning – gennem Interpol. Hvorfor først nu?Fold sammenLæs mereFoto: Interpol. Hvordan kom det dertil? Hvorfor ville en mafiaboss pludselig tale med fjenden, med FBI? Her er forhistorien: Krasimir Kamenov – som går under øgenavnet »Kuro« – tog i 1995 magten i den bulgarske mafia VIS-2, som afpressede og myrdede sig frem i de tumultagtige år efter Murens fald. Han endte med at sidde på en stor del af narkoindsmuglingen fra Tyrkiet, fordi han kontrollerede den travle Kapitan Andreevo-grænseovergang mellem Bulgarien og Tyrkiet, somRadio Free Europe har kortlagt. Han kanaliserede gevinsten ind i lovlige virksomheder som hoteller, parkeringspladser og renovationsvirksomheder i Sofia, og selv holdt han sig på afstand af blodbadet og den usselhed, som hans narko efterlod. I 2008 rykkede han til Cape Town og slog sig ned ved espressoen og græsplænerne i forstaden Constantia, og den bulgarske regering efterlyste ham ikke. De lod ham nyde livet i fred. Sådan førte hun sig, Ruja Ignatova – som troværdigheden selv. Med sin ph.d. fra et anerkendt tysk universitet og med sin fortid i de britiske finanskredse var hun langt fra et lusket mafiaforetagende. Hun var en perfekt salgskvinde og gjorde sin kryptovaluta til en blanding af et Tupperware-party og en kult. Og så ramlede det hele i 2017, og hun forsvandt.Fold sammenLæs mereFoto: OneCoin promotion. Men i 2019 begyndte det at gå skævt, somundersøgende artikler i detbulgarske magasin Kapital har vist. Rivaler i VIS-2 begyndte at klemme ham ud, og i slutningen af marts i år fik nedturen en politisk dimension. Den bulgarske chefanklager Ivan Geshev holdt et lettere delirisk pressemøde, hvor han sagde, at han havde afsløret en kæmpesammensværgelse, som ville tvinge ham og en række prominente anklagere væk. Han fremhævede Krasimir Kamenov som en bagmændene, og han mente også, at graverjournalisterne hos mediet Bird var med i det. Umiddelbart efter pressemødet rejste han tiltale mod Kamenov for i 2022 at have dræbt politimanden Lyubomir Ivanov, og samtidig udsendte han enred notice– en international arrestordre – på Kamenov. Dermed lakkede mafiabossens 15 år lange »ekstravagante, flashy og meget rige liv« i Sydafrika mod enden, som det sydafrikanskemedie News24 skrev. Jorden brændte under ham.  Krasimir Kamenov -#Karokilled in Capetown was our source for the police report stating that his former associate Christophoros Amanatidis#Takiordered the murder of the#OneCoin#cryptoqueen#RujaIgnatovaon a yacht in Ionian sea. He was about to say more to US investigators. Chefanklager Geshev havde taget første stik hjem, men graverjournalisterne hos Bird begyndte snart at offentliggøre en fantastisk historie om politimanden Lyubomir Ivanov. Efter drabet på ham fandt myndighederne en række »afslørende dokumenter i hans personlige pengeskab i hjemmet«, somdet sydafrikanske medie Daily Maverick har oplyst. Dokumenterne handlede blandt andet om kryptodronningen Ruja Ignatova og hendes medsammensvorne, som i 2017 hjalp hende med at forsvinde. Men hun var for stor en belastning for de medsammensvorne, og i 2018 – på en lystyacht i Det Joniske Hav mellem Grækenland og Italien – druknede de hende. Drabsmanden var en navngiven mafiaboss i VIS-2, og ifølge Bird vidste en anden mafiaboss, Krasimir Kamenov, fuld besked om, hvad der var foregået. 25. maj lød de fire skud i villaen i forstaden i Cape Town, og den følgende dag offentliggjorde Bird et utroligt tweet. Mediet skrev, at Kamenov var deres hovedkilde til historien om Ruja Ignatova og hendes drabsmand, og Bird oplyste også, at Kamenov var klar til at tale med amerikanske efterforskere. Med andre ord: Den mangeårige mafiaboss var klar til at synge, og han vidste i både overført og bogstavelig betydning, hvor ligene var begravet, vurderede flere medier bagefter. Han kunne formentlig fortælle om mafiaens forbindelser dybt ind i den bulgarske regering og administration, og han kunne angiveligt fortælle, hvem der stod bag Ruja Ignatova og OneCoin. Og hvem der slog hende ihjel, skrev de.  Adviser to missing fugitive Cryptoqueen disappearshttps://t.co/3VE9voiWVs Krasimir Kamenov var ikke den eneste mystiske forsvinden med forbindelse til Ruja Ignatova. I Frankrig var hendes tidligere sikkerhedschef, Frank Schneider, under husarrest. Han kæmpede mod udlevering til USA og opholdt sig i Nancy med en fodlænke om anklen. I USA er han tiltalt for at være det koordinerende led mellem Ignatovas stab og OneCoins pr-maskine, og han var med til at holde bedrageriet kørende i så mange år, lyder anklagen. Han har en fortid som operationschef hos den luxembourgske efterretningstjeneste og med gode forbindelser til Europol, og amerikanerne mener, at han vidste helt præcis, hvornår politiet ville slå til mod Ignatova, og hjalp hende med at stikke af,skriver BBC. I et interview til BBC nægtede han alt, men han viste samtidig det britiske medie en række lækkede dokumenter fra Europol, og dokumenterne viste, hvordan Ignatova hele tiden kunne være et skridt foran efterforskerne. De franske domstole og den franske regering var indstillet på at udlevere ham til USA, og i juni kunne BBC så afsløre, at Frank Schneider var forsvundet. Det er uvist, om han er forsvundet af sin egen vilje eller blevet forsvundet. Væk er han. Det er uvist, hvem der dræbte Krasimir Kamenov. Tre måneder senere er sydafrikansk politi ikke nået videre. Væk er han. Og Ruja Ignatova? FBI fastholder sin efterlysning og sin dusør på 250.000 dollar, men det er uvist, om hun er død eller levende. Væk er hun. Det er verden, som den er. FBIs top-10-liste over de meste eftersøgte personer i verden. Ruja Ignatova er anklaget for kryptosvindel med sit selskab OneCoin til over 30 milliarder kroner.Fold sammenLæs mereFoto: FBI.",
        "metadata": {
            "source": "https://www.berlingske.dk/globalt/han-ville-afsloere-sandheden-om-kryptodronningens-forsvinden-faa-dage",
            "image_url": null,
            "publication_time": "Mandag d. 11. september 2023, kl. 21.06",
            "author": "Poul Høi",
            "related_links": [],
            "attachments": []
        }
    }
}