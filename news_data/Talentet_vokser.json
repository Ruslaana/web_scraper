{
    "version": "1.0",
    "document": {
        "id": "https://www_berlingske_dk/musikanmeldelser/talentet-vokser",
        "title": "Talentet vokser",
        "content": "Men dengang, i 2004, savnede hun at finde sin egen stemme, ligesom sangskrivningen var alt for ujævn. Nu er hun blevet 24 år, og det hele har fået et nyk i den rigtige retning på nærværende EP uden dog helt at nå det niveau, man som lytter drømmer om. Med det in mente må man i særdeleshed kreditere Maria Viskonti for hendes flair for at skrive melodier, der bliver hængende, og som rimer på radiovenlig pop. Dernæst for hendes evne til at farve de endelige arrangementer med mere kant og bid. Om føje måneder følger et fuldlængde-album fra den unge sangerinde og sangskriver. Forhåbentlig foldes det uomtvistelige talent endnu mere ud til den tid, især fordi dansk rock bare higer efter nye bud på en fremtid.",
        "metadata": {
            "source": "https://www.berlingske.dk/musikanmeldelser/talentet-vokser",
            "image_url": "https://berlingske.bmcdn.dk/media/cache/resolve/image_x_large/image/81/810081/3400732-maria-viskonti-knock-knock.jpg",
            "publication_time": "Tirsdag d. 14. december 2010, kl. 10.04",
            "author": null,
            "related_links": [],
            "attachments": []
        }
    }
}