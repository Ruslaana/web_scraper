{
    "version": "1.0",
    "document": {
        "id": "https://www_berlingske_dk/kultur/biers-oscar-film-storsaelger",
        "title": "Biers Oscar-film storsælger",
        "content": "En Oscar i den ene hånd, en Golden Globe i den anden og en storsælgende vinderfilm netop udkommet på DVD. Noget tyder på, at det er godt at være filminstruktøren Susanne Bier i øjeblikket. Hendes Oscar-vindende film\"Hævnen\"er netop udkommet på DVD, og i løbet af en uge er den blevet solgt i 60.000 eksemplarer. Det skriverTV2på sin hjemmeside. En normal dansk spillefilm sælger i omegnen af 10.000 eksemplarer. - Det har været helt overvældende. Vi har måttet sætte gang i ny produktion, siger Cathrine Elle, der er pr-ansvarlig hos distributøren, SF Film, til TV2. SF Film har da også været forudseende og udsendt DVD'en i samme uge som Oscar-uddelingen - og reklameeffekten har altså haft stor betydning. Hvis filmen når 80.000 solgte eksemplarer, udløser det en platin-DVD til Bier.  Se trailer for \"Hævnen\" her:",
        "metadata": {
            "source": "https://www.berlingske.dk/kultur/biers-oscar-film-storsaelger",
            "image_url": "https://berlingske.bmcdn.dk/media/cache/resolve/image_x_large/image/35/359731/3871211-oscar-vinder.jpg",
            "publication_time": "Mandag d. 07. marts 2011, kl. 10.49",
            "author": "Laura Juul",
            "related_links": [],
            "attachments": []
        }
    }
}