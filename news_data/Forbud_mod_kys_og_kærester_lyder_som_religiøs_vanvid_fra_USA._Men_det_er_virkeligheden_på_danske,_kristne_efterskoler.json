{
    "version": "1.0",
    "document": {
        "id": "https://www_berlingske_dk/kommentatorer/forbud-mod-kys-og-kaerester-lyder-som-religioes-vanvid-fra-usa-men",
        "title": "Forbud mod kys og kærester lyder som religiøs vanvid fra USA. Men det er virkeligheden på danske, kristne efterskoler",
        "content": "Rettelse: Siden offentliggørelsen af denne klumme har Anders Stjernholm iet interview medRadio 4 sagt, at han er for »skarp i formuleringerne« i klummen, og at »dataen og statistikken« er mangelfuld, når det gælder påstanden om, at det er virkeligheden på danske, kristne efterskoler, at man »ikke må kysse og ikke må være kærester«. Forestil dig, at du er 15 år og går på efterskole. Du har mødt en sød person og vil gerne kysse lidt. Fed følelse, ikke? Forestil dig, at I også gerne vil være kærester – muligvis den bedste følelse, en teenager overhovedet kan drømme om! Så forestil dig, atdu ikke må kysseog ikke må være kærester, men i stedet styres af regler om fysisk kontakt, såsom at piger og drengegerne må»holde af hinanden, om hinanden og passe på hinanden«. Lyder det som religiøs vanvid fra USA? Det er virkeligheden på danske, kristne efterskoler. For eksempel tilknyttet Indre Mission eller Pinsebevægelsen. Efterskoler, hvor regler om kys og kærester er en del af en bredere social kontrol reguleret af skolens kristne dogmer. At være liderlig? Synd. At være vred? Synd. At være doven? Synd. At være utilfreds? Synd. At reagere som en normal teenager? Synd. Og synden kan kun vaskes af gennem underkastelse til Jesus. »Der findes over 50 religiøse efterskoler i Danmark. Hertil kommer religionsbaserede gymnasier og friskoler, der alle nyder godt af statstilskud,« skriver Anders Stjernholm.Fold sammenLæs mereFoto: Andreas Martin. For når du får at vide, at du er født syndig, sætter det sig fast. Når du konstant skal kæmpe mod din egen natur for at være god nok, slider det. Og selv hvis du forlader miljøet, står du tilbage med en grundlæggende følelse af aldrig at være rigtig fri. Der findes over 50 religiøse efterskoler i Danmark. Hertil kommer religionsbaserede gymnasier og friskoler, der alle nyder godt af statstilskud. Disse skoler underviser i almindelige fag, ja – men ofte med en klar mission: At præge børn og unge i en bestemt tro. Man kan mene, at forældre skal have frihed til at opdrage deres børn, som de vil. Og det gør jeg som en idealistisk liberal. Men hvorfor skal jeg betale til det? Det stopper nemlig ikke ved skolerne. Regeringen ønsker at videreføre en trossamfundslov, der sikrer skattefordele og indirekte støtte til organisationer, der åbent lærer børn psykisk skadelige dogmer, så som at dommeren over dit efterliv kan holde øje med dig og læse dine tanker. Og at visse former for seksualitet – hvis ikke ligefrem al sex på nær inden for det heteroseksuelle ægteskab – er problematisk og kan koste dig en evighed i helvede. »Mange trossamfund nægter kvinder adgang til præstegerningen, men modtager stadig økonomiske fordele. Trossamfund kan systematisk praktisere social kontrol – som Jehovas Vidners udstødelse eller konservative muslimers kvindeundertrykkelse – uden konsekvenser,« skriver Anders Stjernholm.Fold sammenLæs mereFoto: Signe Goldmann/Ritzau Scanpix. Mange trossamfund nægter kvinder adgang til præstegerningen, men modtager stadig økonomiske fordele. Trossamfund kan systematisk praktisere social kontrol – som Jehovas Vidners udstødelse eller konservative muslimers kvindeundertrykkelse – uden konsekvenser. Hvis en almindelig forening fungerede på den måde, ville de miste deres rettigheder og tilskud. Men ikke trossamfundene. Hvis forældre vil opdrage deres børn til at tro, at universets skaber har bestemte ønsker til deres kærlighedsliv, så lad dem. Og hvis selvstændige menigheder vil holde fast i middelalderlige normer, så lad dem. Men der er ingen fornuftig grund til, at vores alle sammens skattemidler betaler for det. Hvor længe skal det blive ved? Ifølge regeringen: For evigt. Anders Stjernholm er komiker, journalist, forfatter og forperson for Ateistisk Selskab ",
        "metadata": {
            "source": "https://www.berlingske.dk/kommentatorer/forbud-mod-kys-og-kaerester-lyder-som-religioes-vanvid-fra-usa-men",
            "image_url": "https://berlingske.bmcdn.dk/media/cache/resolve/image_x_large_vertical/image/189/1892555/24896070-prst-med-foldede-hnder-i-kirke-nr-holbk-den-30.jpg",
            "publication_time": "Søndag d. 23. februar 2025, kl. 12.48",
            "author": "Anders Stjernholm",
            "related_links": [],
            "attachments": []
        }
    }
}