{
    "version": "1.0",
    "document": {
        "id": "https://www_berlingske_dk/internationalt/gidseltagning-efter-skyderi-i-tyskland-0",
        "title": "Gidseltagning efter skyderi i Tyskland",
        "content": "TYSKLAND: En bevæbnet mand har onsdag taget flere gidsler, heriblandt en foged, i byen Karlsruhe i det sydvestlige Tyskland. Det oplyser AFP ifølge Sky News. Dramaet begyndte omkring klokken 09. og ifølge BBC, er der blevet affyret flere skud. En talsmand for politiet oplyser ifølge nyhedsbureauet AFP, at der sårede blandt personerne, og at en muligvis er død under gidselstagningen. Politiet har desuden lukket en stor del af byen omkring lejlighedskomplekset ned, mens specialstyrker er på vej til stedet. Ifølge BBC har politiet ikke kontakt med gidseltageren, der har barrikaderet sig i lejligheden. De første meldinger lyder på, at der er tale om en mand, der skulle sættes ud af sin lejlighed. Det er endnu uvist, hvor mange gidsler der befinder sig i lejligheden.",
        "metadata": {
            "source": "https://www.berlingske.dk/internationalt/gidseltagning-efter-skyderi-i-tyskland-0",
            "image_url": "https://berlingske.bmcdn.dk/media/cache/resolve/image_x_large_vertical/image/65/654138/5317409-germany-crime-hostage.jpg",
            "publication_time": "Onsdag d. 04. juli 2012, kl. 11.33",
            "author": null,
            "related_links": [],
            "attachments": []
        }
    }
}