{
    "version": "1.0",
    "document": {
        "id": "https://www_berlingske_dk/virksomheder/kina-eksporterer-et-hav-af-elbiler-til-eu-lige-inden-toldhammeren",
        "title": "Kina eksporterer et hav af elbiler til EU, lige inden toldhammeren rammer",
        "content": "Kina eksporterede i september måned flere end 60.000 elbiler til EU. Det er det næsthøjeste antal af forsendelser nogensinde og sker, lige før at en ny straftold målrettet den kinesisk elbilproduktion træder i kraft. Det skriverBloomberg. Nærmere bestemt drejer det sig om 60.517 elbiler, hvilket kun er overgået af oktober måned i fjor, hvor det tallet lød på 67.455. I starten af månedenstemte EUs medlemslande for at indføre en ekstra told på op til 35 procent oven i den sats på ti procent, der allerede lå på elbiler fra Kina. En afgørelse, der faldt efter mange måneders heftige diskussioner, siden Europa-Kommissionen i juli indførte en midlertidig straftold, fordi Kina giver statsstøtte til bilproduktionen, og bilerne dermed kan sælges billigere end de europæiske. Af det samlede bilsalg i Europaudgjorde elbiler 17,3 procent i september. For et år siden var andelen på 14,8 procent. I alt blev der solgt 139.702 elbiler i Europa i september. Og mens Kina og EU fortsat forhandler om en alternativ løsning, forventes det, at straftolden på elbilerne træder i kraft i slutningen af måneden eller senest i starten af november.",
        "metadata": {
            "source": "https://www.berlingske.dk/virksomheder/kina-eksporterer-et-hav-af-elbiler-til-eu-lige-inden-toldhammeren",
            "image_url": "https://berlingske.bmcdn.dk/media/cache/resolve/image_x_large/image/184/1849289/24817471-stigningen-i-den-kinesiske-eksport-sker-forud-for.jpg",
            "publication_time": "Tirsdag d. 22. oktober 2024, kl. 16.38",
            "author": "Ditte-Marie Sandberg",
            "related_links": [],
            "attachments": []
        }
    }
}