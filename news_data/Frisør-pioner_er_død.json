{
    "version": "1.0",
    "document": {
        "id": "https://www_berlingske_dk/internationalt/frisoer-pioner-er-doed",
        "title": "Frisør-pioner er død",
        "content": "Den britisk-fødte stjernefrisør Vidal Sassoon er død af leukæmi i sit hjem i Los Angeles, 84 år. Det skriver BBC. I 1960erne var Vidal Sassoon med til at revolutionere hårkunsten med sine korte, geometriske klip, og han blev fast frisør for flere af tidens hotteste stjerner. Hans mest kendte kunde var designeren Mary Quant, der beskrev Sassoon som »Hårets Chanel«. Vidal Sassoon var desuden kendt som et klassisk eksempel på den amerikanske drøm. Født af fattige forældre og opvokset på børnehjem, fordi moderen ikke kunne forsørge ham, og faderen stak af med anden kvinde. Herfra arbejdede han sig op med sit håndværk og skabte sig en formue på sine hårprodukter og celebre frisurer. BNB",
        "metadata": {
            "source": "https://www.berlingske.dk/internationalt/frisoer-pioner-er-doed",
            "image_url": "https://berlingske.bmcdn.dk/media/cache/resolve/image_x_large/image/66/662399/5137721-vidalsassoon.jpg",
            "publication_time": "Torsdag d. 10. maj 2012, kl. 07.43",
            "author": null,
            "related_links": [],
            "attachments": []
        }
    }
}