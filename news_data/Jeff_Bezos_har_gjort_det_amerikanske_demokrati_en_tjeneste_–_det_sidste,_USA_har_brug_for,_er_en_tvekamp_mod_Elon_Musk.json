{
    "version": "1.0",
    "document": {
        "id": "https://www_berlingske_dk/kommentar/jeff-bezos-har-gjort-det-amerikanske-demokrati-en-tjeneste-det-sidste",
        "title": "Jeff Bezos har gjort det amerikanske demokrati en tjeneste – det sidste, USA har brug for, er en tvekamp mod Elon Musk",
        "content": "Måske vil vi en dag sige, at milliardæren Jeff Bezos var en af de få, som bevarede fornuften og overblikket i en af de tætteste og mest dramatiske valgkampe i amerikansk historie. Raseri er ellers mest det, som verdens tredjerigeste mand og ejeren af en af verdens mest respekterede aviser, The Washington Post, møder efter at have instrueret sin avis om hverken at erklære sin støtte til vicepræsident Kamala Harris eller Donald Trump på lederplads. Blot få dage før valget gør Bezos, skaberen af supergiganten inden for nethandel, Amazon, op med en 48 år lang tradition på The Washington Post om at give sin støtte til en af præsidentkandidaterne – omend med en enkelt undtagelse siden 1976. »The Post« ville i 1988 ikke vælge side mellem vicepræsident George Bush fra Republikanerne og den svage demokratiske udfordrer Michael Dukakis. Herhjemme, hvor Watergate-filmen »Alle præsidentens mænd« fra netop 1976 med Robert Redford i rollen som Bob Woodward og Dustin Hoffman i rollen som Carl Bernstein er mejslet ind i vores den kollektive opfattelse af The Washington Post, udløser Jeff Bezos' beslutning også bestyrtelse. Journalisterne Bob Woodward (tv.) og Carl Bernstein er to af de mest kendte journalister på The Washington Post. Her er de fotograferet sammen i anledning af 50-året for indbruddet i Watergate, som førte til præsident Nixons fald.Fold sammenLæs mereFoto: Joshua Melvin/AFP/Ritzau Scanpix. Reaktionerne i USA er direkte voldsomme, hvor over 200.000 abonnenter har opsagt The Washington Post, ligesom der er oprør på avisen. Over 20 lederskribenter og kommentatorer kalder det i enfælles erklæring, som er trykt i The Washington Post, for en »forfærdelig beslutning«. »Dette er et øjeblik, hvor denne institution skal gøre sin loyalitet over for demokratiske værdier, retssamfundet og internationale alliancer helt klar,« skriver de i erklæringen, hvor de anerkender, at et frit og uafhængigt medie kan beslutte ikke at erklære sin støtte til præsidentkandidater i fremtiden – det er timingen, den er helt gal med. Bob Woodward på 81 år og Carl Bernstein på 80 år har ideres egen udtalelseogså udtrykt skuffelse over beslutningen og henviser til, at avisen i sin journalistiske vedholdenhed har undersøgt den trussel, som Trump repræsenterer, mod det amerikanske demokrati.  New statement from Bob Woodward and Carl Bernstein: \"We respect the traditional independence of the editorial page, but this decision 11 days out from the 2024 presidential election ignores the Washington Post's own overwhelming reportorial evidence on the threat Donald Trump… Der er imidlertid grund til at veje angrebene på Bezos op mod de tunge argumenter for, at han gør det rigtige for sin avis og for demokratiet. Milliardæren Elon Musk og hans rolle i valgkampen udstiller de dybe problemer, som alle medier i USA kæmper med. Elon Musk har gjort sig selv til superstjernen på sit eget sociale medie X, hvor han lystigt spreder alle vildledninger og konspirationstemaer med henblik på at støtte Trump. Intet er for småt eller enøjet.  Yes, this election is a fork in the road of destinyhttps://t.co/LYsPqHih4G I det øjeblik The Washington Post ville erklære sin støtte til Harris – lederen var allerede skrevet – ville man med det samme kæde støtten til hende sammen med, at det var Jeff Bezos' avis, som placerede sig som modpol til Elon Musk. Så er det ikke længere Trump mod Harris, men tilmed Musk mod Bezos –verdens rigeste mand mod verdens tredjerigeste mand. Det er en uhyggelig tanke. Jeff Bezos har med sin handling kortsluttet polariseringen og meldt sig ud af en destruktiv tvekamp med Elon Musk. Og så har han undgået, at hans person på nogen måde kunne skygge for The Washington Posts journalistik, selvom det støjer lige nu. Elon Musk og Jeff Bezos er på den årlige liste, som mediet Forbes udgiver, verdens rigeste og tredjerigeste mænd. På andenpladsen er Larry Ellison fra Oracle, og Mark Zuckerberg fra Facebook er på fjerdepladsen. Bernard Arnault, ejeren af luksusgiganten LVMH, er nummer fem.Fold sammenLæs mereFoto: Mandel Ngan Brendan Smialowski/AFP/Ritzau Scanpix. Mødt med beskyldninger om, at beslutningen afspejler et forsøg på at være på god fod med Donald Trump, hvis han vinder, eller at beslutningen er afstemt med Trump, har Jeff Bezos udsendt sinegen erklæring. »Præsidentielle støtteerklæringer gør intet i forhold til at tippe vægten i et valg,« skriver han og fortsætter: »Præsidentielle støtteerklæringer gør faktisk, at de skaber en opfattelse af bias. En opfattelse af ikkeuafhængighed.« Bezos er dybt alarmeret over mediernes tab af troværdighed. Det er ifølge Bezos ikke nok, at medierneertroværdige, de skal ogsåopfattessom troværdige – antitesen til Elon Musk. Det skal nok få Børsens chefredaktør, Bjarne Corydon, til at flage sin selvtilfredshed med, at han har gjort op med nicheavisens traditionelle rolle som en avis med et liberalt grundsyn. Sagen er imidlertid, at Corydons insisteren på at droppe ordet liberal i ansættelseskontrakten i 2019 var hans personlige betingelse for overhovedet at blive chefredaktør på Børsen. Den tidligere socialdemokratiske finansminister Bjarne Corydon har været chefredaktør på Dagbladet Børsen siden 2018.Fold sammenLæs mereFoto: Thomas Lekfeldt. »(…) fremtiden fordrer, at vi meget tydeligt lægger al politisk ideologi bag os,« skrevCorydonfor nogle måneder siden. Det er en efterrationalisering, som handler om Corydon selv, ikke hans demokratiske sindelag. Det er desuden – ligesom i tilfældet The Washington Post – altid ejernes prærogativ at beskytte og bestemme værdigrundlaget, ikke chefredaktøren. Bezos står på værdigrundlaget for The Post, Corydon ændrede det. Berlingske har aldrig erklæret sin støtte til en bestemt statsministerkandidat eller et bestemt politisk parti i en valgkamp, hvilket er slået fast i avisensredaktørerklæring. Formålet er at værne om vores uafhængighed som en avis med et borgerligt udgangspunkt i sine værdier. Tilliden til det amerikanske demokratis bestandighed er på The Washington Post så indgroet, at ordet demokrati ikke engang er nævnt ide syv grundlæggende principper foravisen, som er skrevet i 1933. Ordet demokrati indgår alene i avisens motto. Når den kendte kommentatorRobert Kagan, som også er tilknyttet tænketanken Brookings, og som er forfatter til flere artikler og bøger, hvor han advarer mod et Trump-diktatur, skrider fra The Washington Post i protest og anklager Bezos for at være i lommen på Trump, beskylder han reelt Bezos for at bryde de syv grundlæggende principper for The Washington Post. Det er der ikke belæg for. FAKTAHer er de syv grundlæggende principper for The Washington PostHer er den tekst på engelsk, som Eugene Meyer nedskrev i 1933, da han havde købt The Washington Post.The Seven Principles for the Conduct of a NewspaperThe first mission of a newspaper is to tell the truth as nearly as the truth may be ascertained.The newspaper shall tell ALL the truth so far as it can learn it, concerning the important affairs of America and the world.As a disseminator of the news, the paper shall observe the decencies that are obligatory upon a private gentleman.What it prints shall be fit reading for the young as well as for the old.The newspaper’s duty is to its readers and to the public at large, and not to the private interests of its owners.In the pursuit of truth, the newspaper shall be prepared to make sacrifices of its material fortunes, if such course be necessary for the public good.The newspaper shall not be the ally of any special interest, but shall be fair and free and wholesome in its outlook on public affairs and public men.Eugene Meyer, March 5, 1935FOLD UD Her er den tekst på engelsk, som Eugene Meyer nedskrev i 1933, da han havde købt The Washington Post. The Seven Principles for the Conduct of a Newspaper Eugene Meyer, March 5, 1935 Man kan argumentere lige modsat af Kagan, nemlig at Bezos ved at droppe præsidentielle støtteerklæringer faktisk forsvarer avisens grundlæggende principper, nemlig ikke at alliere sig med særinteresser. Med over 200.000 tabte abonnementer kan man tilmed sige, at avisen ofrer sin økonomi foran det alter. Den beslutning, som Bezos har truffet, er heller ikke en indblanding i avisens journalistik. Støtteerklæringer til præsidentkandidater sker på lederplads, ikke i journalistikken. Journalistikken på The Post er lige så fri i dag som i går. Bezos har til gengæld taget et skridt, som kan være afgørende i forhold til at styrke The Washington Post som en nødvendig stemme i amerikansk demokrati. Uanset om Trump vinder eller taber på tirsdag, kan ingen længere påstå, at The Washington Post er i ledtog med Kamala Harris. Alle i USA vil med balladen om støtteerklæringen til Harris vide, at The Washington Post ikke har støttet nogen, men alene demokratiet. Jeff Bezos har indset det vigtigste, som er, at der i USA lige nu er brug for medier, der er både troværdige og uafhængige – der tager deres rolle i demokratiet dybt alvorlig. Demokratiet dør i mørke – »Democracy dies in darkness« – er mottoet for The Washington Post. I et dybt splittet USA har Bezos valgt en vej, hvor The Washington Post i det mindste i dag er et godt bud på en lommelygte efter valget på tirsdag. Den kan der blive brug for. Thomas Bernt Henriksen er Berlingskes erhvervskommentator Thomas Bernt Henriksen er Berlingskes erhvervskommentator.Fold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/kommentar/jeff-bezos-har-gjort-det-amerikanske-demokrati-en-tjeneste-det-sidste",
            "image_url": "https://berlingske.bmcdn.dk/media/cache/resolve/image_x_large/image/185/1852561/24823177-jeff-bezos-har-undget-at-den-amerikanske-valgkam.jpg",
            "publication_time": "Søndag d. 03. november 2024, kl. 12.00",
            "author": "Thomas Bernt Henriksen",
            "related_links": [],
            "attachments": []
        }
    }
}