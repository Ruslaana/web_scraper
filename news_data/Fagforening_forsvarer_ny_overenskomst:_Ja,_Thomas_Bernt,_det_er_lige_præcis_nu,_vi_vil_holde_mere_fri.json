{
    "version": "1.0",
    "document": {
        "id": "https://www_berlingske_dk/synspunkter/fagforening-forsvarer-ny-overenskomst-ja-thomas-bernt-det-er-lige",
        "title": "Fagforening forsvarer ny overenskomst: Ja, Thomas Bernt, det er lige præcis nu, vi vil holde mere fri",
        "content": "Det startede egentlig positivt. Berlingskes erhvervskommentator, Thomas Bernt Henriksen,gik til tasterne søndagog betonede det stærke i, at der på industriens område var landet en ny treårig overenskomst. Men så fandt han ud af, hvad aftalen indeholder, og så fik pibenen anden lyd. Nybruddet ved forliget, som sætter rammen for alle øvrige overenskomster de kommende måneder og år, er mere fleksibilitet til lønmodtagerne. Der bliver flere muligheder for at holde fri en gang i mellem og få en bedre balance mellem arbejdsliv og privatliv. Thomas Bernt Henriksen spørger retorisk, om det virkelig er nu, mens Danmark og Europa er under pres fra Trump, at vi skal bevilge os selv mere orlov, frihed og fritid? Ifølge ham er det ligefrem reaktionært midt i denne situation at lave en overenskomstaftale, der ifølge ham vil have den stensikre effekt, at flere vil være mere væk fra jobbet. Ja, vi er midt i en tid med usikkerhed fra omverdenen og deraf en diskussion om kommende udgifter. Men vi er også midt i en tid med voksende arbejdspres, mistrivsel ogstress-sygemeldinger for milliarder, som sænker arbejdsudbuddet massivt. »Måske man rent faktisk – med muligheden for at forene sit arbejdsliv og privatliv bedre – blev en bedre og mere produktiv medarbejder?« Her ses firmaet Olivers, der laver dyremad. Arkivfoto: Anders Birger SchjørringFold sammenLæs mere For mig virker det derfor mere reaktionært at tro, at den danske arbejdsstyrke er en flok duracell-kaniner, som man bare kan skrue op på højere kraft. Kunne det tænkes, at fravær og produktivitet ikke hænger sammen i størrelsesforholdet 1:1? Måske man rent faktisk – med muligheden for at forene sit arbejdsliv og privatliv bedre – blev en bedre og mere produktiv medarbejder? Man kunne måske endda forestille sig, at nogle ville være tilbøjelige til at blive længere på arbejdsmarkedet i stedet for at gå på pension, hvis de havde nogle muligheder for fleksibilitet? Det samme kunne tænkes om småbørnsforældre, der i stedet for at gå ned på deltid blev ved med at arbejde fuldtid. I HK Privat har vi aldrig fået så mange input fra medlemmerne til overenskomstforhandlingerne, som vi fik denne gang. 20.000 forslag blev det til. To krav gik igen fra medlemmerne: Mere i løn og bedre mulighed for at balancere arbejdsliv og privatliv. Det har de fået, men jo ikke forærende. Kompromiset mellem DI og CO-Industri er jo netop, at børnebørnsomsorgsdage, muligheden for at tage med en forælder på hospitalet eller barnets tredje sygedag skal købes for lønmodtagerens egne fritvalgsmidler. »Måske der på et tidspunkt skal være en debat om, at ingen virksomheder eller myndigheder kan fungere, hvis de ansatte hele tiden er væk«, skriver Bernt. Men frygt ej. For det er jo nu en gang sådan, at de fleste almindelige mennesker trods alt er afhængige af, at der går løn og pension ind på kontoen hver måned. Ligesom de fleste er glade for at have et arbejde. De vil også bare gerne have en mulighed for at være til stede derhjemme. Og det har de endelig fået bare en lille smule mere af via overenskomsterne denne gang. Kim Jung Olsen er formand for HK Privat ",
        "metadata": {
            "source": "https://www.berlingske.dk/synspunkter/fagforening-forsvarer-ny-overenskomst-ja-thomas-bernt-det-er-lige",
            "image_url": "https://berlingske.bmcdn.dk/media/cache/resolve/image_x_large_vertical/image/188/1889901/24891055-fra-venstre-viceadm-direktr-kim-graugaard-di-a.jpg",
            "publication_time": "Mandag d. 17. februar 2025, kl. 11.35",
            "author": null,
            "related_links": [],
            "attachments": []
        }
    }
}