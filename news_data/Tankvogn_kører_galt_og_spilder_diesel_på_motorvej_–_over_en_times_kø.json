{
    "version": "1.0",
    "document": {
        "id": "https://www_berlingske_dk/indland/tankvogn-koerer-galt-og-spilder-diesel-paa-motorvej-over-en-times-koe",
        "title": "Tankvogn kører galt og spilder diesel på motorvej – over en times kø",
        "content": "En tankvogn kørte torsdag omkring klokken 14 galt, da chaufføren fik et ildebefindende og ramte autoværnet, netop som han skulle til at køre af E20 Vestmotorvejen ved Sorø. Det skriver sn.dk Ved uheldet gik der hul på bilens dieseltank. Ikke den store tank, men selvtrækkerens tank. Det har resulteret i diesel på kørebanen, som skal fjernes, inden der bliver åbnet for biltrafik i de ramte baner. Uheldet spærrer frakørsel 37, Sorø. Indtil klokken 15.40 var også højre bane i retning mod Fyn spærret, men den er åbnet igen. »Afkørslen er spærret og vil sandsynligvis være det til klokken 17, mens vi rydder op,« siger indsatsleder Bo Sebens til sn.dk Ifølge DR P4 Trafik har uheldet skabt en kø, der er omkring 11 kilometer lang. Ifølge Vejdirektoratets trafikkort er der forlænget rejsetid på op til en time og ti minutter mellem Ringsted og Sorø. Af samme side fremgår det, at Vejdirektoratet forventer kø resten af eftermiddagen. /ritzau/ ",
        "metadata": {
            "source": "https://www.berlingske.dk/indland/tankvogn-koerer-galt-og-spilder-diesel-paa-motorvej-over-en-times-koe",
            "image_url": "https://berlingske.bmcdn.dk/media/cache/resolve/image_x_large/image/166/1668587/24406836-.jpg",
            "publication_time": "Torsdag d. 20. april 2023, kl. 15.52",
            "author": null,
            "related_links": [],
            "attachments": []
        }
    }
}