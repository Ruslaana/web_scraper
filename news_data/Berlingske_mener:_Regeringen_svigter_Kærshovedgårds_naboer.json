{
    "version": "1.0",
    "document": {
        "id": "https://www_berlingske_dk/ledere/berlingske-mener-regeringen-svigter-kaershovedgaards-naboer",
        "title": "Berlingske mener: Regeringen svigter Kærshovedgårds naboer",
        "content": "Indbrud. Røveri. Narkotikasmugling. Brud på våbenloven. Vold. Seksualforbrydelser. Og en 55-årig kvinde, der blev ramt frontalt af en ulovligt overhalende bil, som blev kørt af et stofpåvirket og udvisningsdømt bandemedlem. Kvinden døde. Sådan er virkeligheden i den lille midtjyske by Bording, hvor Udrejsecenter Kærshovedgård ligger. Her bor over 200 udlændinge, som egentlig ikke burde være i Danmark, men som ikke kan eller vil rejse hjem. Nogle af dem har været straffet i sager om drab og terror. Tidligere har Politiets Efterretningstjeneste advaret om, atudrejsecentret kan udvikle sig til en egentlig terrorrede. Når man bor på Kærshovedgård, er man forpligtet til at møde på centret i bestemte tidsrum, men det er langtfra alle, der lever op til forpligtelserne.311 personer er per 26. november sidste år forsvundet fra Kærshovedgårdog eftersøgt af myndighederne.  I den seneste tid har Berlingske ien lang række artiklerogen podcastladet både borgere, eksperter og politikere komme til orde. Det er ikke alle Bordings indbyggere, som har samme oplevelser, og det er ikke så mærkeligt, for beboerne på Kærshovedgård er meget forskellige: Der er både udvisningsdømte udlændinge, udlændinge på såkaldt tålt ophold og afviste asylansøgere. Det er således ikke alle beboere, der har en kriminel baggrund. Generelt er utrygheden dog ifølgeJustitsministeriets seneste tryghedsmålingmeget høj i byen, og det er en fuldkommen urimelig situation at sætte borgerne i. Samtidig er det en situation, som er vanskelig at håndtere, for problemet forsvinder jo ikke, blot fordi man flytter det et andet sted hen. Det understreger behovet for ikke at tage så mange udlændinge ind, men dem, der er her nu og volder problemer, kan vi ikke bare trylle væk. Dansk Folkeparti har foreslået, at Danmark med åbne øjne bryder konventionerneog smider de udvisningsdømte i fængsel, selvom de allerede har udstået deres straf, men det er ikke en farbar vej. De internationale konventioner beskytter også danske borgere, og udlændinge- og integrationsminister Kaare Dybvad Bek (S) har ret, når han siger, at et åbent konventionsbrud vil have»helt andre og uoverskuelige konsekvenser for Danmark som stat«. Det er ikke uden grund, at samtlige partier i Folketinget på nær Dansk Folkeparti bakker op om konventionerne.  Alligevel er der grund til at se med kritiske øjne på regeringen. For centret har ligget der i otte år, og alligevel har man stadig ikke gjort alt, hvad der er muligt inden for gældende lovgivning for at afbøde konsekvenserne for naboerne. Først og fremmest er det helt uforståeligt, at centret ikke er blevet splittet op, så udvisningsdømte kriminelle og afviste asylansøgere ikke skal bo sammen –noget, som Kaare Dybvad i øvrigt selv anerkender, er »skidt«. Der er heller ikke noget i konventionerne, der forhindrer Danmark i at skrue så kraftigt op for politiressourcerne, som det er nødvendigt for at sikre borgernes tryghed og for at finde og straffe de beboere, der ikke overholder deres meldepligt. Skiftende regeringer har allerede gjort en del for at forbedre situationen, og den nuværende regering er også i gang med nye tiltag. Men det er ikke nok. Når vi på den måde har pålagt Bordings indbyggere at agere frontlinje i en udlændingepolitisk kamp, som vedrører os alle sammen, så er det mindste, vi kan gøre, at hjælpe dem så godt som overhovedet muligt. AMALIE LYHNE ",
        "metadata": {
            "source": "https://www.berlingske.dk/ledere/berlingske-mener-regeringen-svigter-kaershovedgaards-naboer",
            "image_url": null,
            "publication_time": "Lørdag d. 11. januar 2025, kl. 18.29",
            "author": null,
            "related_links": [],
            "attachments": []
        }
    }
}