{
    "version": "1.0",
    "document": {
        "id": "https://www_berlingske_dk/politik/amerikanerne-er-ved-at-forberede-et-af-regeringens-vaerste-mareridt-men",
        "title": "Amerikanerne er ved at forberede et af regeringens værste mareridt. Men grønlænderne er ikke klar til amerikansk »Klondike-kapitalisme«",
        "content": "Natten til onsdag dansk tid breakede en historie, som formentlig fik pulsen til at stige på Slotsholmen. Forifølge The Washington Poster Det Hvide Hus ved at udarbejde et skøn over, hvad det vil koste USA at drive Grønland, hvis området kommer under amerikansk kontrol. Det er desuden angiveligt ved at blive analyseret, om USA skal tilbyde at sende flere penge til Grønland, end Danmark gør med sit bloktilskud, der sidste år lød på 4,1 milliarder kroner. »Det er meget højere end det,« siger en af de tre kilder til avisen, der har udtalt sig på betingelse af anonymitet. Og det er ifølge Berlingskes USA-korrespondent, Jacob Heinel Jensen, »det mest skræmmende scenario« set med danske øjne, at planerne nu konkretiseres. »Det handler om ejerskab – og amerikanerne tror, at man kan købe alt for penge,« siger Jacob Heinel Jensen. Men Donald Trump kan ikke nødvendigvis købe alt for penge, lyder det nu fra to eksperter med indgående kendskab til den grønlandske folkesjæl. »USA kan skrue beløbet lige så højt op, som det har lyst til, men der er ting, som er sværere for USA at give,« siger Ulrik Pram Gad, seniorforsker hos DIIS, der beskæftiger sig med Rigsfællesskabets forandring. Han henviser til det velfærdssamfund, Danmark tilbyder. Heller ikke Masaana Egede, chefredaktør på Grønlands største avis Sermitsiaq, vurderer, at USA kan komme med et realistisk økonomisk alternativ, som grønlænderne ønsker. »Jeg er ikke sikker på, at det for Grønland handler om, at nogen skal komme og lægge et bestemt antal kroner på bordet. Grønlands ønske om selvstændighed handler om at kunne definere den selv,« siger Masaana Egede. Ifølge Berlingskes oplysninger er det netop historier som den i The Washington Post, man i regeringen frygter, fordi planerne bliver så konkrete, som de bliver, og fordi det åbner for et scenarium, hvor amerikanerne eksempelvis tilbyder flere milliarder i bloktilskud, end Danmark har råd til at sende til Grønland. Statsminister Mette Frederiksen kaldte det for uacceptabelt, da Trump-administrationen annoncerede sit besøg i Grønland.Fold sammenLæs mereFoto: Liselotte Sabroe/Ritzau Scanpix. Det Hvide Hus skulle blandt andet være ved at undersøge, hvad det vil koste amerikanerne at levere offentlige ydelser til Grønlands indbyggere, siger kilderne til The Washington Post. Amerikanske embedsmænd skulle derudover være gået i gang med at vurdere, hvilke indtægter statskassen i USA kan få ud af naturressourcerne i Grønland, siger de anonyme kilder til The Washington Post. Ifølge Grønlands Statistiker 40 procent af Grønlands økonomi finansieret med bloktilskud, danske udgifter til politi, fængsler og forsvar samt støttekroner fra EU. Altså modtager Grønland i alt cirka seks milliarder kroner årligt udefra til finansieringen af landets offentlige finanser, som ligger på cirka 14 milliarder kroner. Til sammenligning havde USA i 2024et føderalt forbrugpå cirka 46 tusinde milliarder. Ergo: Uanset hvor mange milliarder Danmark måtte pumpe ind i den grønlandske økonomi, ville USA kunne matche det med et greb i lommen. USAs konsulat i Nuuk blev genåbnet i 2020, efter at det i flere årtier havde ligget i dvale.Fold sammenLæs mereFoto: Sarah Meyssonnier/Reuters/Ritzau Scanpix. Men præsident Donald Trump har ifølge eksperter to centrale problemer. For det førstevil han, som det ser ud nu, ikke kunne give grønlænderne den velfærdsstat, folket er blevet vant til. »Det ville være bizart, hvis Donald Trump, som er i gang med at spare amerikanske penge, lægger et tilbud, som skaber en mere omkostningsfuld velfærdsstat for grønlændere, end han er villig til at give sine egne vælgere,« siger seniorforsker Ulrik Pram Gad og uddyber: »Det er en seriøs snubletråd, selvom det i absolutte tal ville være et greb i lommen for USA. Relativt set ville det være at sponsorere en levestandard, som vil ligge til venstre for Bernie Sanders på en amerikansk skala.« Han uddyber, at der ikke umiddelbart er udsigt til, at de amerikanske vælgere bakker op om, at USA skal have Grønland. En måling foretaget afYouGov for The Economistviser eksempelvis, at 57 procent af de selv de republikanske vælgere er imod ideen om at indtage Grønland »med styrke«. Kun 18 procent støtter ideen. Og så er der grønlændernes egne forventninger. »Grønlændernes forventning til, hvad samfundet og staten er for en størrelse, svarer mere til en nordisk velfærdsstat end til en eller anden amerikansk Klondike-kapitalisme,« siger Ulrik Pram Gad og tilføjer så: »Det er spørgsmålet, om Donald Trump kan skabe et tilbud, der er attraktivt for grønlænderne, som kan sælges som en deal of the century overfor sine egne vælgere.« Masaana Egede, den grønlandske avis Sermitsiaqs administrerende direktør og chefredaktør, mener ikke, at USA kan reducere diskussionen om Grønland til at handle om penge.Fold sammenLæs mereFoto: Mads Claus Rasmussen/Ritzau Scanpix. For det andeter et af Donald Trumps største problemer, at grønlændernes ønske om selvstændighed sandsynligvis ikke handler om penge eller om det at kunne opnå en bedre levestandard. »Vi kan jo se, hvordan inuitterne på deres side af Arktis lever, og der må vi være voksne nok til at erkende, at vi har det bedre. Det skal man også være ærlig om,« siger Masaana Egede med henvisning til de inuitter, der bor i Alaska. Chefredaktøren understreger desuden, at selvstændighed først og fremmest er et politisk spørgsmål, men han giver alligevel et indblik i folkesjælen. »Det her er ikke en diskussion om, hvem der kan byde højest,« siger han og uddyber: »Det er enormt vigtigt at sige, at til trods for de udfordringer, der er, og til trods for de skår, der er mellem Danmark og Grønland, så er der altså også en meget, meget stor kærlighed og relation mellem de to lande og mange, mange år, hvor vi har blandet os op og er blevet en del af hinanden.« Han henviser desuden tilen meningsmåling, som Berlingske og Sermitsiaq i januar foretog sammen, og som bankede en pæl igennem fortællingen om, at der skulle være et proamerikansk flertal i den grønlandske befolkning. Masaana Egede peger blandt andet på den nyvalgte regeringschef, Jens-Frederik Nielsen, som har udtalt, at han er indstillet på, at det dansk-grønlandske samarbejde skal styrkes. For grønlænderne handler spørgsmålet om selvstændighed nærmere om selvbestemmelse og kontrol, end det handler om penge, vurderer han. Kan den grønlandske regeringstop bruge den her interesse fra den amerikanske regering i forhandlingerne med Danmark? »Selvfølgelig kan den det. Og særligt i forhold til det her med, at hver gang nogen prøver at råbe lighed, så bliver bloktilskuddet hevet fra dem. Det er måske også ved at gå op for Danmark, at det ikke altid handler om kroner og ører.«",
        "metadata": {
            "source": "https://www.berlingske.dk/politik/amerikanerne-er-ved-at-forberede-et-af-regeringens-vaerste-mareridt-men",
            "image_url": "https://berlingske.bmcdn.dk/media/cache/resolve/image_x_large/image/190/1907215/24923686-donald-trump-er-den-i-den-amerikanske-regering-so.jpg",
            "publication_time": "Onsdag d. 02. april 2025, kl. 17.23",
            "author": "Daniel Tidemann",
            "related_links": [],
            "attachments": []
        }
    }
}