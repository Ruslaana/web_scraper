{
    "version": "1.0",
    "document": {
        "id": "https://www_berlingske_dk/internationalt/tysk-mand-anholdt-for-at-sexkraenke-175-boern",
        "title": "Tysk mand anholdt for at sexkrænke 175 børn",
        "content": "Tysk politi har arresteret en 52-årig mand, der er mistænkt for at have misbrugt 175 børn og unge seksuelt, skriver nyhedsbureauet DPA ifølge SKY News. Anklageren i den østtyske by Cottbus, Petra Hertwig, fortæller til DPA, at de flere af ofrene endnu ikke er teenagere. Manden blev anholdt, efter tysk politi fandt spor i sagen om en 14-årig mentalt handicappet dreng, der forsvandt for cirka en måned siden i en by syd for Berlin. Sporene i sagen ledte politiet til den 52-åriges adresse, hvor man fandt drengen, der angiveligt er blevet holdt som fange. Politiet mistænker manden for at have forgrebet sig på 100 børn og 75 unge over de seneste to årtier. BNB",
        "metadata": {
            "source": "https://www.berlingske.dk/internationalt/tysk-mand-anholdt-for-at-sexkraenke-175-boern",
            "image_url": "https://berlingske.bmcdn.dk/media/cache/resolve/image_x_large/image/82/824593/7531546-germany-synagogue-threat.jpg",
            "publication_time": "Søndag d. 27. juli 2014, kl. 19.49",
            "author": null,
            "related_links": [],
            "attachments": []
        }
    }
}