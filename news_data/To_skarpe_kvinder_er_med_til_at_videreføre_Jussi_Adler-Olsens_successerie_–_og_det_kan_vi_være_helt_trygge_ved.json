{
    "version": "1.0",
    "document": {
        "id": "https://www_berlingske_dk/litteratur/to-skarpe-kvinder-er-med-til-at-viderefoere-jussi-adler-olsens",
        "title": "To skarpe kvinder er med til at videreføre Jussi Adler-Olsens successerie – og det kan vi være helt trygge ved",
        "content": "Udførlige beskrivelser af potentielle overgangsaldersymptomer og en ny stærk kvindelig efterforsker iAfdeling Qer måske ikke ligefrem hovedingredienser i en klassiskJussi Adler Olsen-krimi. Men når han vover pelsen og allierer sig med to dygtige plotsmede som medforfattere, makkerparretLine Holm og Stine Bolther, ja, så bliver aftrykket også derefter. Og det er godt. Det feminine fodspor er sat med både stil og styrke, så man mærker tilstedeværelsen, uden at seriens særkende går fløjten. Man behøver med andre ord ikke frygte, at Adler-Olsen har solgt ud af sit krimilitterære arvegods ved at sende faklen eller fyldepennen videre i denne flertrinsstafet. Han er klogere end de fleste og i al fald klogere end svenske Stieg Larssons efterkommere, der ikke helt har evnet at finde en forfatter, der kunne videreføre Millennium-serien i samme tone og takt som førsteforfatteren. Det er i allerhøjeste grad lykkedes for Adler-Olsen og co. I »Døde sjæle synger ikke«, det 11. bind i serien, har de været tre om at skrive. Fremover overtager Holm og Bolther roret helt, Jussi Adler-Olsen har villet det sådan, han er syg afknoglemarvskræft, og de er (lidt mere end)rising stars. I en moden alder, forstås, begge er omkring de 50. Alt kan føres tilbage til hændelser i en nordsjællandsk skov for år tilbage, da en flok småknægte fra et anerkendt drengekor var på lejrskole. Det handler om grov mobning, der tager overhånd, og om voksne, der ikke tager ansvar, og efterhånden som læserens sym- og antipatier forrykker sig, toner et ætsende statement op: alle har en rem af huden, ingen er rene engle.Fold sammenLæs mereFoto: Politikens Forlag. Gener fra en formodet påbegyndt overgangsalder klasker måske af samme grund ned ad siderne gennem en god del af bogen. Det er under alle omstændigheder et forfriskende og tiltrængt nybrud, der forstærkes, da enSalander-lignende særling af en kvindelig politikvinde spankulerer ind i Afdeling Qs kælderlokaler som ny kollega på holdet. Gamle hierarkier rystes, nye toner er på vej. Den mystiske Helena Henry er af fransk oprindelse, men ellers uden egentlig forhistorie, og det får Rose til at mistænke hende for at være placeret i kælderen som muldvarp. Den i forvejen kontante Rose, der er udfordret af hormonelle svingninger, frygter afdelingens snarlige nedlæggelse. Opklaringsprocenten er faldende, humøret er i bund. Men så lander en kompleks sag på deres bord. Et fire år gammelt formodet selvmord viser sig at være et mord, og efterhånden som de graver i sagen, kobles andre forbrydelser på. I første omgang synes de ikke umiddelbart at have nogen sammenhæng, men de viser sig selvfølgelig at have forbindelse til hinanden. Det aner læseren længe før, om end hele den grufulde sandhed først åbenbares sent. Allerede fra side ét følger man skiftevis ofre og gerningsmand samt Rose, Helena, Assad og Carl, så alle stemmer får (næsten) lige megen vægt, og ingen tildeles hovedrollen som helt. Ofre er der til gengæld mange af. Alt kan føres tilbage til hændelser i en nordsjællandsk skov for år tilbage, da en flok småknægte fra et anerkendt drengekor var på lejrskole. Det handler om grov mobning, der tager overhånd, og om voksne, der ikke tager ansvar, og efterhånden som læserens sym- og antipatier forrykker sig, toner et ætsende statement op: Alle har en rem af huden, ingen er rene engle. Der er en overvægt af mandlige stakler, og selv om man måske ikke skal lægge så meget i dét, så bryder det med traditionel spændingslitteratur, hvor udpenslingen af vold mod kvinder ofte er altdominerende. »Døde sjæle synger ikke« er en klassisk krimi med små justeringer i takt med tiden. Makkerparret Line holm og Stine Bolther er det nye forfatterskud på stammen i Afdeling Q-serien.Fold sammenLæs mereFoto: Linda Kastrup. Et andet nybrud er, at Carl Mørck har forladt politiet og nu ernærer sig som forfatter af en slags metafortællinger om Afdeling Q. Men som en anden Jussi kan han ikke helt lade sit gamle hold være, og uden hans indflydelse ville der slet ikke have været en sag. Og heller ingen bog. Det er der heldigvis, og fremtiden tegner lys for Afdeling Q, der næppe står til snarlig nedlæggelse. Både holdet og serien er sikret i overskuelig fremtid, og selv om der er små skønne justeringer, finder man stadig samme kække tone og effektive spændingsopbygning. Der er så til gengæld også (fortsat) her og der en smule sproglig slaphed med unødvendige ordgentagelser og klichéfyldte passager. I længden bliver det desuden en anelse trættende med de forcerede franske sprogspassere hos Helena. De er måske ikke altid lige logiske, men afspejler nok bare, at vi danskeres tærskel for accent og dobbeltsprogethed er kompleks. Det er »Døde sjæle synger ikke« heldigvis også. Døde sjæle synger ikke Forfatter: Jussi Adler-Olsen, Line Holm og Stine Bolther.Sider: 512.Pris: 330 kronerForlag: Politikens Forlag.",
        "metadata": {
            "source": "https://www.berlingske.dk/litteratur/to-skarpe-kvinder-er-med-til-at-viderefoere-jussi-adler-olsens",
            "image_url": null,
            "publication_time": "Torsdag d. 27. marts 2025, kl. 09.36",
            "author": null,
            "related_links": [],
            "attachments": []
        }
    }
}