{
    "version": "1.0",
    "document": {
        "id": "https://www_berlingske_dk/virksomheder/bo-rykker-i-nordamerika-og-kina",
        "title": "B&O rykker i Nordamerika og Kina",
        "content": "Salget i Nordamerika, der tæller USA, Canada og Mexico, er steget med hele 129 pct. til 111 mio. kr. fra 48 mio. kr. sidste år.Fremgangen er et resultat af, at der er kommet nye tredjepartsforhandlere til. Desuden er indtægterne fra B&O's partnere steget, hedder det i regnskabet.I regionen Kina, der også omfatter Hongkong og Taiwan, er omsætningen steget med 70 pct. til 125 mio. kr. fra 74 mio. kr. sidste år. Her var væksten drevet af B&O Play.Tilsammen leverer Nordamerika og Kina en samlet salgsfremgang på 114 mio. kr. i andet kvartal og står for over 80 pct. af Bang & Olufsens samlede vækst. Koncernens samlede omsætning er steget med 138 mio. kr. eller 19 pct. til 867 mio. kr.Bang & Olufsens største region, Europa, står for en omsætning på 505 mio. kr. - en vækst på 2 pct. Salget i resten af verden er steget med 13 pct. til 126,5 mio. kr./ritzau/FINANS ",
        "metadata": {
            "source": "https://www.berlingske.dk/virksomheder/bo-rykker-i-nordamerika-og-kina",
            "image_url": "https://berlingske.bmcdn.dk/media/cache/resolve/image_x_large/image/4/43134/16020316-kineser-ejer-nu-over-en-femtedel-af-bang-olufsen-kinesisk-bejl.jpg",
            "publication_time": "Fredag d. 13. januar 2017, kl. 09.10",
            "author": null,
            "related_links": [],
            "attachments": []
        }
    }
}