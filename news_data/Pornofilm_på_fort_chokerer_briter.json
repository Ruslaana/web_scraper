{
    "version": "1.0",
    "document": {
        "id": "https://www_berlingske_dk/internationalt/pornofilm-paa-fort-chokerer-briter",
        "title": "Pornofilm på fort chokerer briter",
        "content": "Det var et chok for historisk interesserede englændere at opdage, at en pornofilm blev indspillet på et nyligt renoveret fort fra 1700-tallet. Det skriver avisen Daily Telegraph. Fortet var lige blevet åbnet for offentligheden efter en større renovation, da Playboy TV filmede filmen \"Tight Rider\", hvor den kvindelige hovedrolle indehaver var den slovakiske pornostjerne Natali D´Àngelo. Filmen beskriver, hvordan den mandlige hovedrolle bindes af røvere og bliver tvunget til at have sex med den blonde D'Angelo, der iøvrigt har medvirket i mere end 100 pornofilm. Produceren betalte godt 10.000 kr.  for at leje fortet. Filmoptagelserne varede i godt 10 timer og man brugte fortets mange gange og sale. Fort Amherst er blevet renoveret for et større beløb indsamlet af et nationalt lotteri.  Engelske myndigheder forsøger at få fortet på UNESCOs World Heritage List. I weekenden udsendte bestyrelsen for fortet en pressemeddelelse, hvor man tog afstand fra filmens optagelse på stedet og meddelte, at bestyrelsens formand Martin Rogers var gået af. En af bestyrelsesmedlemmerne, Matthew Hill, sagde, at han fandt sagen forargelig, og at fortets bestyrelse måtte kunne finde andre måder at få penge ind. Han foreslog, at man fandt andre steder, som f.eks. tomme varehuse, til at filme pornofilm. Fortet blev bygget i 1755 for at beskytte Chatham værft mod invasion fra Frankrig. Fortet blev også brugt til at filme The Mission i 1986 med Robert de Niro og Jeremy Irons i hovedrollerne. ",
        "metadata": {
            "source": "https://www.berlingske.dk/internationalt/pornofilm-paa-fort-chokerer-briter",
            "image_url": "https://berlingske.bmcdn.dk/media/cache/resolve/image_x_large/image/59/598647/5739514-hughhefner.jpg",
            "publication_time": "Mandag d. 22. oktober 2012, kl. 21.40",
            "author": "Bent Blüdnikow",
            "related_links": [],
            "attachments": []
        }
    }
}