{
    "version": "1.0",
    "document": {
        "id": "https://www_berlingske_dk/virksomheder/de-superriges-beskidte-vaner-har-gjort-deres-husholdsker-til",
        "title": "De superriges beskidte vaner har gjort deres husholdsker til millionærer",
        "content": "Det kan betale sig at svinge kosten, hvis du gør det for de rigtige. Siden superrige er begyndt at strømme til delstaten Florida på grund af statens fordelagtige skatteregler, er efterspørgslen på hushjælp til overklassens mange »mansions« stukket fuldkommen af. Det samme er rengøringspersonalets løn. Siden 2020 er den typiske timeløn for husholdersker steget fra 170 til 340 kroner, og en normal årsløn for en husholdersker i et af de fine nabolag i Florida ender ofte med at toppe en million kroner. Det skriverCNBC. Ifølge husholdningsbureauet The Wellington Agency, som rekrutterer rengøringspersonale og husholdersker til ejendomme i blandt andet Palm Beach og Miami i Florida, skyldes den eksplosive stigning i huspersonalets løn, at manglen på husholdersker i øjeblikket er enorm. »For husholderskerne er det fantastisk. Men for os er det en kæmpe udfordring,« fortæller stifter af The Wellington Agency, April Berube, til CNBC. For at kunne tjene som husholderske i nogle af de fineste hjem i USA, kræver det ifølge bureauet, at man kan varetage meget specifikke opgaver som at rengøre antikke genstande, rense fint linned og »bevæge sig stille og ubemærket« gennem hjemmet. Og det er der efter sigende ikke nok, der kan, for at imødekomme den store efterspørgsel. I flere rige nabolag udspiller sig derfor regulære budkrige, hvor husstande kæmper mod hinanden om personale til deres ejendomme. På få år er Florida blevet mange velhaveres foretrukne hjem. Modsat mange andre stater beskatter Florida nemlig hverken indkomst eller kapitalvækst, og derfor er det økonomiske miljø i solskinsstaten særligt gunstigt for folk, der ønsker at udvide deres erhvervsimperier og samtidig beholde deres formue. Siden 2019 har tidligere præsident Donald Trump været bosat i Palm Beach i Miami. Her ses han i Palm Beach med sin kone Melania Trump i forbindelse med primærvalget i marts.Fold sammenLæs mereFoto: Giorgio Viera/AFP/Ritzau Scanpix. Siden 2013 er andelen af indbyggere, der har over en million dollar – eller 6,8 millioner kroner – i likvide beholdningersteget med 93 procenti den floridanske velhaverby Palm Beach. Likvide beholdninger er værdier, der kan handles med og omsættes uden videre. I Miami er mængden af rigmænd også steget markant, og i dag bor der 70 procent flere indbyggere med likvide beholdninger på over en million dollar, end der gjorde i 2013. Flere prominente navne inden for erhvervsverden har også valgt at skifte adresse de senere år for at få del i de fordelagtige skatteregler. I slutningen af sidste årflyttede Amazon-milliardæren Jeff Bezos fra Seattle til Miami, hvilket ifølge mediet Fortune allerede har sparet hamlige under en milliard kroner. Også dentidligere amerikanske præsident Donald Trumpskiftede i 2019 sin adresse i New York ud med et mansion i Palm Beach.",
        "metadata": {
            "source": "https://www.berlingske.dk/virksomheder/de-superriges-beskidte-vaner-har-gjort-deres-husholdsker-til",
            "image_url": "https://berlingske.bmcdn.dk/media/cache/resolve/image_x_large/image/179/1798849/24712219-the-view-of-the-south-beach-skyline-and-pool-area.jpg",
            "publication_time": "Lørdag d. 25. maj 2024, kl. 21.06",
            "author": "Anna Sofie Laue",
            "related_links": [],
            "attachments": []
        }
    }
}