{
    "version": "1.0",
    "document": {
        "id": "https://www_berlingske_dk/rejser/er-der-plads-til-endnu-et-rejsemaal-paa-den-spanske-kyst",
        "title": "Er der plads til endnu et rejsemål på den spanske kyst?",
        "content": "Det ligner ellers et ganske almindeligt, nydeligt hotel med en atriumgård i midten med et kig op gennem bygningens indre. Et andet kig ud gennem gardinerne på værelset afslører imidlertid noget meget overraskende. Vi er på guldkysten Costa Dorada lige syd for Barcelona. Nærmere bestemt i feriebyen Salou. En ferieby, der har alt, hvad der hører til en rigtig daseferie.  Den kilometerlange, brede sandstrand skråner børnevenligt ud i havet. Langs stranden løber en bilfri strandpromenade omkranset af svajende palmer. Længere inde kommer et stort udbud af restauranter og barer, suppleret med de mest almindelige forretninger med tøj, sko og badedyr. Salou er en dejlig badeby som mange andre langs Spaniens Middelhavskyst. Men Salou har et stort es i ærmet. Esset er en temapark. Den kilomerterlange børnevenlige strand i Salou.Fold sammenLæs mere Det lyder måske lidt kedeligt, men er det så absolut ikke. Vi kigger derfor op på hotellet Gold River igen. Ud for mit værelse ligger en tro kopi af en gammel amerikansk westernby. Altså sådan en, vi ser på westernfilm i fjernsynet, med bedemandsforretning, saloon, bank, advokat, hotel og det hele. Det viser sig, at jeg bor på rådhuset i den lille westernby. FAKTARejseinfoTransport: Der går direkte fly til Barcelona med Norwegian, Vuelling, British Airways og Iberia. Man kan også tage charterrejser med Bravo Tours. Vil du lidt rundt omkring, er der gode togforbindelser mellem Barcelona, Tarragona og Salou/PortAventura. Det tager godt over en time mellem Barcelona og Salou. Det samme via motorvejen, hvis du lejer bil.Ophold: Der er mange hoteller i området - både store resorts og mindre byhoteller.Bedste rejsetidspunkt: Til og med oktober er vejret lunt i Costa Dorada - omkring de 20 grader. Fra november til marts ligger temperaturerne under 20 grader, men aldrig lavere end 10 grader i dagtimerne.FOLD UD Transport: Der går direkte fly til Barcelona med Norwegian, Vuelling, British Airways og Iberia. Man kan også tage charterrejser med Bravo Tours. Vil du lidt rundt omkring, er der gode togforbindelser mellem Barcelona, Tarragona og Salou/PortAventura. Det tager godt over en time mellem Barcelona og Salou. Det samme via motorvejen, hvis du lejer bil. Ophold: Der er mange hoteller i området - både store resorts og mindre byhoteller. Bedste rejsetidspunkt: Til og med oktober er vejret lunt i Costa Dorada - omkring de 20 grader. Fra november til marts ligger temperaturerne under 20 grader, men aldrig lavere end 10 grader i dagtimerne. Det kan vi tydeligt se fra byens ’opera house’, hvor der serveres lækker mad under store lysekroner og tunge gardiner. Hele molevitten er ét stort hotelkompleks, hvor man kan vælge sin egen bygning at bo i. Efter en tur ned ad hovedgaden kommer man via en træbro frem til indgangen til eventyrhavnen PortAventura. PortAventura er på vej til at blive en af Europas største temaparker. Detaljerne er i orden i westernbyen i PortAventuraFold sammenLæs mere Selve PortAventura består af seks mindre temaparker. I kan få en tur i Det Vilde Vesten med en sejltur ned gennem Grand Canyon, videre gennem et mexicansk tema, en bid af Kina med en lille havn, et polynesisk område, et cambodiansk Angkor-tempeltema og et Middelhavsområde med skibe og havnepromenade. For de mindste er der opbygget et helt dukkebymiljø omkring TV-serien ’Sesame Street’. Det hele er krydret med utallige halsbrækkende og andre mere familievenlige forlystelser. Mange af dem er knyttet til vandet. Det giver lidt afkøling på en varm sommerdag. Skulle I blive våde, er der store tørremaskiner til rådighed.  Skulle de seks temaparker ikke være nok, kan man vælge at supplere med besøg i det caribiske vandland med store pools og nogle af Europas højeste vandrutsjebaner. En rutsjetur fra 31 meters højde og med seks meter i sekundet må være for den kræsne kender. Eller hvad med en smuttur ind i det splinternye Ferrari Land med endnu mere fart over feltet? Hovedattraktionen i Ferrari Land er Red Force, hvor du bliver skudt af sted fra 0 til 180 km i timen på fem sekunder – 112 meter lodret op i luften – for så få sekunder efter at være tilbage igen på den anden side. Jeg fik en tur i en virtuel Ferrari, der meget realistisk bragte os fra de første racerløb ad hullede landeveje, gennem vandpytter og op til nutidens Formel 1-gadeløb i Monaco for at slutte i et hæsblæsende ræs en gang ude i fremtiden. Dækskifte i pitten. Du kan få dig et realistisk familiefoto i Ferrari-pittenFold sammenLæs mere PortAventura tog fusen på denne rejsejournalist. Forlystelsesparken er et sted for piger og drenge i alle aldre. Den virker ikke helt så plastikket som andre parker, og den har tilmed store grønne områder. Her er oplevelser nok til minimum en hel dag med selv de mest forvænte børn. De sover garanteret også godt efter en dag i PortAventura. Salou og PortAventura er sommerens nye chartermål. Men skulle det ikke være nok, er der gode muligheder for udflugter med indhold. Tarragona ligger kun nogle kilometer nord for Salou. I dag er den en by med 160.000 indbyggere, men den har en historie, der strækker sig tilbage til romertiden. Den centrale del af Tarragona er bygget oven på resterne af romerbyen Tarraco, der blev grundlagt omkring år 218 før Kristus.  Portal del Roser er indgangen til den charmerende gamle bydel i Tarragona. Lige indenfor, om hjørnet til højre, findes en udstilling med en miniatureudgave af den utroligt velordnede romerske by. Den plan er god at have i baghovedet på en rundtur i Tarragona. Tarraco var romernes hovedby på Den Iberiske Halvø. Den var især bygget for at stoppe oprørere som Hannibal, der kom denne vej op gennem Spanien fra Nordafrika på sin vej mod Rom. Omkring Kristi fødsel slår den romerske kejser Augustus sig af helbredsmæssige årsager ned i Tarraco. Under ham og senere kejsere blomstrer byen op. Der er stadig en km romersk bymur tilbage i Tarragona.Fold sammenLæs mere De romerske ruiner dukker op overalt på vores tur rundt i den gamle bydel. Der er stadig en km romersk bymur tilbage. Et par steder har man bygget lejligheder ind i muren. De er kølige om sommeren og holder på varmen om vinteren. De blev bygget, før UNESCO erklærede området for Verdensarv. For mig var det imponerende at se, at romernes 2.000 år gamle hvælvinger den dag i dag bærer moderne lejligheder ovenover. Vi ser rester af et romersk cirkus, hvor befolkningen på 40.000 kunne følge deres helte i væddeløb på tohjulede stridsvogne med hesteforspand. Hvis de da ikke foretrak at se gladiatorerne kæmpe i arenaen længere nede mod havet.  Selv om Tarragona har et meget stort industriområde syd for byen, er der en stribe af lækre strande med blå flag nord for byen. Ud over de spændende romerske bygningsværker er Tarragona en by, der veksler fint mellem snævre stræder, charmerende pladser og brede boulevarder. Det nyrenoverede marked er absolut et besøg værd med sine små caféer og frugt og grønt i flotte pangfarver. Rejseliv var inviteret af Bravo Tours. ",
        "metadata": {
            "source": "https://www.berlingske.dk/rejser/er-der-plads-til-endnu-et-rejsemaal-paa-den-spanske-kyst",
            "image_url": "https://berlingske.bmcdn.dk/media/cache/resolve/image_x_large/image/8/82343/20060587-24rejbm-salou-135741jpg.jpeg",
            "publication_time": "Onsdag d. 21. februar 2018, kl. 19.00",
            "author": null,
            "related_links": [],
            "attachments": []
        }
    }
}