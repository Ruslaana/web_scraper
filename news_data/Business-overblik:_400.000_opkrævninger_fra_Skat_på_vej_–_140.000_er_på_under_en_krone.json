{
    "version": "1.0",
    "document": {
        "id": "https://www_berlingske_dk/business/business-overblik-400000-opkraevninger-fra-skat-paa-vej-140000-er-paa",
        "title": "Business-overblik: 400.000 opkrævninger fra Skat på vej – 140.000 er på under en krone",
        "content": "Godmorgen og velkommen til mandagens hurtige Business-overblik, her hvor september nu slutter, og dagen nærmer sig at være seks timer kortere end ved sankthans. I dag runder vi blandt andet: Men vi begynder med nye skatteregninger. God læselyst, og følg med dagen igennem påBerlingske Business! 400.000 opkrævninger fra Skat på vej – 140.000 er på under en krone 400.000 skatteregninger for grøn ejerafgift, som ikke er betalt til tiden gennem de seneste 18 måneder, er på vej ud til ejere af biler, motorcykler og andre køretøjer. De 140.000 af dem er på under en krone,skriver DR. Regningerne, som dermed i gennemsnit er på ni kroner, vil dukke op i e-Boks i den kommende tid, og omkring halvdelen af de 400.000 regninger er på under fem kroner. »Det er jo helt håbløst, at Skattestyrelsen skal sende den slags breve ud. Der er nok enkelte borgere, der begynder at spørge, om der ikke er en voksen til stede i Skattestyrelsen,« siger Henning Boye Hansen, skatteekspert hos BDO Revision. Konstitueret fagdirektør i Skattestyrelsen Rikke Busk Ginnerup forstår godt den undren, men hun fastholder, at loven skal overholdes, så alle udestående beløb skal indkræves. Udsendelsen kommer til at koste 230.000 kroner, men der opkræves for 3,6 millioner kroner. 1.Carlsberg-topchef lover ingen garanti for at kunne fortsætte i Kina Carlsbergs topchef, Jacob Aarup-Andersen, vil være mere proaktiv i sit arbejde med geopolitik. Det kan betyde scenarier, hvor det kan være svært at fortsætte i Kina, som ellers er en afgørende komponent i Carlsbergs strategi. »Det vil være dybt naivt at garantere, at vi kan køre videre lige meget hvad,« siger hantil Finansmed henvisning til en mulig invasion af Taiwan, protektionisme, tariffer og sanktioner mellem USA og Kina. 2. Wammen klar til at fjerne nogle af Vestagers konkurrenceregler Finansminister Nicolai Wammen (S) er klar til at se »fordomsfrit« på at lempe EUs konkurrenceregler, som Margrethe Vestager har bestyret gennem ti år. »Vi har i Europa været verdensmestre i at lave regulering, men utroligt dårlige til at skabe grundlaget for vækstvirksomheder,« siger finansministerentil Politikenog erklærer sig enig med tidligere ECB-chef Mario Draghi, som i en nylig rapport påpegede EUs konkurrenceproblemer. Wammen vil »give den mere gas« til fordel for industri og erhvervsliv og give »nogle reelle konkurrencemuligheder for europæiske virksomheder i forhold til resten af verden« ved at fjerne noget af bureaukratiet. Margrethe Vestager afviser, at de væsentligste barrierer for øget vækst skal findes i EUs konkurrenceregler. 3. Ørsted afslører nye brintflop Energikoncernen Ørsteds satsning på omstilling til grønne brændstoffer på brint er blevet et mareridt, og seks af 11 projekter, der var på tegnebrættet i foråret 2023, er nu droppet,skriver Finans. »Jeg tror, at vi skal erkende, at virkeligheden ikke helt har levet op til den optimisme og entusiasme, som Power-to-X (grønne brændstoffer lavet på vedvarende energi,red.) blev lanceret med,« siger kommerciel direktør Rasmus Errboe. Senest er to britiske og et tysk projekt blevet droppet. De sidste fem projekter er forsinket eller under genovervejning, heriblandt et storstilet dansk flagskibsprojekt, Green Fuels for Denmark. Rasmus Errboe lover en afklaring på Ørsteds resterende projekter »inden for et par måneder«.   1.Tidligere skatteminister angriber urimelige skatteregler. Alt for mange kommer i klemme Der skal gøres noget ved de mange urimelige skatteregler, som tryner både virksomheder og borgere. Sådan lyder det i et opråb til regeringen fra den tidligere skatteminister Karsten Lauritzen (V), der har en stor del af dansk erhvervsliv bag sig.Læs historien her. 2.Omstridt udlånsfirma anklages for urent trav: »Det er en fræk måde at drive forretning på« Iværksætteren Thomas Rolin og hans firma Fundbricks har rejst over 300 millioner kroner hos almindelige danskere til ejendomsprojekter. Nu beskyldes firmaet for at forringe mange af investorernes vilkår i strid med loven. Rolin afviser kritikken.Læs historien her. Dansk arkitektfirma kommer med pris og plan for splinternyt Parken Fodbolddanmark drømmer om et nyt og stort nationalstadion med plads til 50.000 tilskuere. Nu kommer der for første gang et konkret bud på, hvordan projektet kan blive til virkelighed, og hvad det vil koste.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 6.55: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-400000-opkraevninger-fra-skat-paa-vej-140000-er-paa",
            "image_url": "https://berlingske.bmcdn.dk/media/cache/resolve/image_x_large/image/184/1841101/24802568-skattestyrelsens-udsendelse-af-en-stor-mngde-regn.jpg",
            "publication_time": "Mandag d. 30. september 2024, kl. 07.02",
            "author": "Thomas Breinstrup",
            "related_links": [],
            "attachments": []
        }
    }
}