{
    "version": "1.0",
    "document": {
        "id": "https://www_berlingske_dk/politik/tysk-minister-opfordrer-til-ferieboykot-af-danmark",
        "title": "Tysk minister opfordrer til ferieboykot af Danmark",
        "content": "En tysk politiker opfordrer til at ferieboykotte Danmark, nu hvorden øgede grænsekontrolved den dansk-tyske grænse begynder tirsdag. Aftalen om øget grænsekontrol personificeres i dag ved 30 ekstra toldere, der ved stikprøvekontrol nu skal bekæmpe den såkaldte 'grænseoverskridende kriminalitet', som det hedder i aftalen med regeringen og DF. Men oprustningen vækker opsigt i Europa og forargelse særligt i Tyskland. Justits- og europaminister Jürg-Uwe Hahn fra den tyske delstat Hessen foreslår nu et decideret ferieboykot af Danmark. - Når Danmark her op til ferietiden genindfører grænsekontrollen, kan jeg kun opfordre til at ændre planer og i stedet holde ferie i Østrig eller Polen, siger Jürg-Uwe Hahn til den tyske avis Bild. Bild er Tysklands største avis, og for øjeblikket erhistorienen af topnyhederne på avisen. Boykot af Danmark er den eneste måde, at man 'med fødderne kan vise den danske regering, hvad vi mener om deres politik', siger justits- og europaminsteren til Bild. Skatteminister Peter Christensen kalder over for Jyllands-Posten den tyske kritik for 'hysteri'. De foreløbigt 30 ekstra toldere får ifølge aftalen snart selskab af flere. Antallet af kontorer ved grænseovergangene fordobles, og der indføres elektroniske overvågningsanlæg. Dansk Folkepartis leder, Pia Kjærsgaard, har i forvejen trukket konflikten med Tyskland op. I dagens Berlingskeangriber hun regeringenfor at have svigtet sit ansvar i grænsestriden ved ikke at tage skarpt afstand fra Tysklands kritik af aftalen om en styrket toldkontrol. Popper der ny kritik op, skal regeringen tage anderledes til genmæle, krævede Pia Kjærsgaard. INFOshop:GALLUP: Danskerne delt i spørgsmålet om øget grænsekontrol",
        "metadata": {
            "source": "https://www.berlingske.dk/politik/tysk-minister-opfordrer-til-ferieboykot-af-danmark",
            "image_url": "https://berlingske.bmcdn.dk/media/cache/resolve/image_x_large/image/46/464983/4338931-grnsekontrol-genindfres.jpg",
            "publication_time": "Tirsdag d. 05. juli 2011, kl. 09.04",
            "author": "Karina Svensgaard",
            "related_links": [],
            "attachments": []
        }
    }
}