{
    "version": "1.0",
    "document": {
        "id": "https://www_berlingske_dk/kommentatorer/amalie-lyhne-en-borgerlig-regering-vil-vaere-bedst-til-at-opruste",
        "title": "Amalie Lyhne: En borgerlig regering vil være bedst til at opruste Danmark",
        "content": "Med 23 procent af stemmerne får Socialdemokratiet i enny meningsmåling, som Verian har lavet for Berlingske, den højeste opbakning i to år. Samtidig erVenstre med 11,4 procentpludselig igen største parti i blå blok. Den overraskende måling har fået flere kommentatorer til at tale om et muligt forårsvalg. Mette Frederiksen er bedst under kriser, og Grønlandskrisen har tilsyneladende fået vælgerne til at vende tilbage. Den sidste regeringspartner – Moderaterne – står dog i den modsatte situation med stærkt vigende opbakning, og fremgangen for de to andre partier er slet ikke nok til at ændre det billede, som har været herskende i stort set hele SVM-regeringens levetid: Den er historisk upopulær, og der skal ske et mirakel, hvis den skal fortsætte som en flertalsregering i samme konstellation efter et valg. Alligevel er det en gængs holdning blandt politiske iagttagere, at midterregeringen som koncept er kommet for at blive, og at vi bare får en anden slags efter næste valg: Måske ryger partier ud, måske kommer andre ind, og måske må man igen forlade sig på støttepartier – men midterregering bliver det. Mange synes endda at mene, at argumenterne for at have en regering over midten kun er blevet endnu stærkere, nu hvor oprustningen kommer til at kræve meget store og svære politiske prioriteringer. Man kan – og bør – dog vende argumentet om. »En midterregering suger simpelthen politikken ud af politik, så retningen fortoner sig, og alting sander til,« skriver Amalie Lyhne. Forsvarsminister Troels Lund Poulsen (V) og udenrigsminister Lars Løkke Rasmussen (M) efter et møde i Det Udenrigspolitiske Nævn 29. januar 2025 på Christiansborg.Fold sammenLæs mereFoto: Ida Marie Odgaard/Ritzau Scanpix. Netop behovet for massiv oprustning har med isnende tydelighed blotlagt de dybe substantielle uenigheder, som SVM-regeringen rummer. I regeringens første tid forsøgte de tre regeringspartier at lægge låg på splittelsen, men nu er de tilsyneladende blevet enige om at være uenige – og tilmed råbe højt om det. Socialdemokratiet har luftet tanken om en krigsskat til at finansiere oprustningen, men det kan Venstre på ingen måde acceptere. Her støtter man tværtimod det sidste regeringsparti – Moderaterne – som har tonet rent borgerligt flag med sit krav om en økonomisk 2040-plan, som skalfinde de nødvendige penge vedhjælp af effektiviseringer i det offentlige, lavere selskabsskat og mere udenlandsk arbejdskraft. Der er tale om en helt klassisk rød/blå-konflikt om statens størrelse, velfærd og skattetryk. Dén konflikt går ikke væk, selvom vi efter et valg skulle få en SVK-regering, en S-SF-V-regering, en SMK-regering eller en anden midterregering, og det er netop dén konflikt, som begrænser regeringen. En midterregering suger simpelthen politikken ud af politik, så retningen fortoner sig, og alting sander til. Jovist, regeringen har vedtaget en masse reformer, men de er vage og uambitiøse. Sundhedsreformen endte i et slattent kompromis, ældrereformen er helt karakterløs, universitetsreformen vaklede længe, og den stort anlagte frisættelse af den offentlige sektor har vi endnu ikke set meget til. Netop fordi den interne uenighed i regeringen mudrer planerne: Er det borgerne, der skal have mere frihed? Er det de offentligt ansatte? Eller er det kommunen? Vi ved det ikke. Måske med undtagelse af den grønne trepart er der altså ikke meget at være imponeret over. Nu er det så oprustningen, der med rette er endt helt øverst på den politiske prioriteringsliste. Tæller man Moderaterne med, har de blå partier i den nye Verian-måling tilsammen 49,6 procent af stemmerne. På billedet ses Alex Vanopslagh (LA), Inger Støjberg (DD) og Troels Lund Poulsen (V).Fold sammenLæs mereFoto: Bo Amstrup/Ritzau Scanpix. Oprustning må siges at være en kombination af forsvarspolitik og økonomi, og vælgerne har altid ment, at de borgerlige partier stod stærkest på netop de to politikområder. Ien ny målinger tallene helt tydelige. Vælgerne er blevet spurgt, hvilken type regering der er bedst til at varetage forskellige politiske dagsordener, og når det gælder »styring af dansk økonomi«, peger 40 procent på en blå regering, mens kun 16 procent siger rød regering, og ligeledes 16 procent svarer midterregering. I forhold til »forsvar og internationale militære operationer« vil 37 procent helst overlade styringen til en blå regering, mens 20 procent foretrækker en midterregering og kun 13 procent en rød regering. En ny borgerlig regering er slet ikke så urealistisk, som mange kommentatorer gør det til. Tæller man Moderaterne med, har de blå partier i den nye Verian-måling tilsammen 49,6 procent af stemmerne. Og ja, Lars Boje Mathiessens nye parti vil enten give stemmespild eller lave ballade, Morten Messerschmidt vil ikke gøre Lars Løkke til minister, og der er i det hele taget mange uafklarede spørgsmål. Men det er der altså også, hvis vi skal have en rød regering eller en ny midterregering. Oprustningen – og finansieringen af den – vil komme til at fylde rigtig meget i næste valgperiode, og derfor giver det god mening med en borgerlig regering. Amalie Lyhne er politisk kommentator, skribent og foredragsholder ",
        "metadata": {
            "source": "https://www.berlingske.dk/kommentatorer/amalie-lyhne-en-borgerlig-regering-vil-vaere-bedst-til-at-opruste",
            "image_url": "https://berlingske.bmcdn.dk/media/cache/resolve/image_x_large_vertical/image/188/1888315/24887997-amalie-lyhne.jpg",
            "publication_time": "Onsdag d. 12. februar 2025, kl. 07.57",
            "author": "Amalie Lyhne",
            "related_links": [],
            "attachments": []
        }
    }
}