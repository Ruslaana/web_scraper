{
    "version": "1.0",
    "document": {
        "id": "https://www_berlingske_dk/internationalt/de-har-belejret-canadas-hovedstad-nu-er-de-bange-i-usa",
        "title": "De har belejret Canadas hovedstad. Nu er de bange i USA",
        "content": "De omtrent 400 lastbiler rullede ind i Ottawa for 13 dage siden. De har lukket hovedstadens centrum. Og nu synes de umulige at komme af med igen. Ottawa er »belejret,« siger politiet. Senest har canadiske lastbilchauffører blokeret nogle af de vigtigste grænsebroer til USA. Det her handler ikke længere bare om nogle få canadiskeantivaxxeremed lastbiler – det har vokset sig langt større. Nu stiger frygten syd for grænsen. For er det ikke bare et spørgsmål om dage eller uger, før en lignende ustoppelig konvoj ruller mod Washington D. C.? Lastbilerne har til tider dyttet i døgndrift. De har ingen planer om at tage hjem.Fold sammenLæs mereFoto: Dave Chan/AFP/Ritzau Scanpix. Utilfredse lastbilchauffører har lammet vigtige dele af landet. Den såkaldte »Freedom Truck Convoy« begyndte som en protest mod regeringens krav om, at chauffører, der kører mellem USA og Canada,skalvære vaccinerede. Nu handler protesten efterhånden om samtlige coronarestriktioner  – og om premierminister Justin Trudeaus regering generelt. Chaufførerne har blokeret flere veje i Ottawas centrum og gjort det umuligt for byens borgere at nå frem tildowntown.I begyndelsen pressede chaufførerne lastbilernes horn i bund i døgndrift – det lød som om, der stod en græsslåmaskine inde i stuen, har beboere i Ottawa forklaret. Nu har en dommer forbudt dytteriet. De seneste dage har protesterne spredt sig: Lastbiler har blandt andet blokeret den vigtige Ambassador Bridge, der forbinder Detroit i USA med Windsor i Canada – broenlæggerasfalt til 30 procent af al grænsehandel mellem de to lande.  BRIDGE CLOSED: Due to trucker protest in Windsor, Ontario the Ambassador Bridge is now closed. Story:https://t.co/khXgib6bnHpic.twitter.com/IgmvFzzBb5 De er ikke lastbilchauffører, som de er flest: 90 procent af de canadiske chauffører er vaccineret mod covid-19. Protesterne har løbende fået tilslutning af mange øvrige mennesker, som ikke kører lastbil. Og nu er de en broget flok, hvis fællestræk er, at de hader Justin Trudeau og hans regering: Nogle demonstranter tilhører den alleryderste højrefløj.Der er sethagekors- og sydstatsflag i Ottawas centrum. Her har også vajet QAnon-flag – og flere af de personer, der har organiseret protesterne er stjerner i Canadas konspirationsteoretiske verden,skriverCTV News. Andre er almindelige, utilfredse borgere – omtrent en tredjedel af canadierne støtter protesterne,viser meningsmålinger. Gratis burgere til demonstranterne. Penge til mad og benzin kommer fra fundraising-hjemmesider.Fold sammenLæs mereFoto: Dave Chan/AFP/Ritzau Scanpix. Højrefløjen er oppe at køre over den canadiske protestbevægelse. Fox News-værter, der ikke plejede at give en døjt for Canada, bringer dagligt hyldestindslag om de canadiske »frihedskæmpere«.  Thousands of truckers in Canada have formed a convoy to protest the country's vaccine mandates.pic.twitter.com/vFmr9GrDyC Populære amerikanske højrefløjsradiostjerner som Ben Shapiro og Dan Bongino har opfordret deres lyttere til at sende penge til de canadiske truckere. Der blev indsamlet mere end 50 millioner kroner på fundraiserplatformen GoFundMe – indtil GoFundMe besluttede, at pengene ikke måtte overføres, da de vurderede, at Freedom Convoy var »voldelig«. Nu advarer USAs ministerium for National Sikkerhed om, at en lignende truckerbevægelse kan slå sig ned i amerikanske byer – lige om lidt: I et internt brevskriver ministeriet, at en gruppe lastbilchauffører planlægger at samles i Californien »midt i februar«, hvorefter de vil køre tværs over USA for til sidst at samle sig i Washington. Det forlyder, at canadiske chauffører muligvis vil tilslutte sig undervejs. Berlingske følger flere grupper på den krypterede beskedtjeneste Telegram, hvor tusindvis af medlem diskuterer planer om en »Convoy to DC 2022«. Endnu er konvojen dog blevet ved snakken. »Hele verden bør være bekymret over »belejringen af Ottawa«,«hævder klummeskribentenArwa Mahdawi i The Guardian. For »Belejringen af Ottawa« er nem at eksportere: Det krævede blot nogle hundrede lastbiler at sætte en hovedstad i stå og lamme flere vigtige handelsruter. Og det kræver blot nogle højrefløjsstjerner med store megafoner på de sociale medier at antænde en protestbevægelse, der er stor nok til at fremstå folkelig. Der er altså ingen grund til, hvorfor lignende belejringer ikke skulle sprede sig andre vestlige lande, hvor dele af befolkningen er trætte af coronapas og vaccinationskrav, skriver hun. I Frankrig er en konvoj af biler lige nupå vejmod Paris – der er dog få lastbiler iblandt, og den lader ikke til at være ret stor. De franske demonstranter planlægger at ramme Paris i weekenden, inden de kører videre til Bruxelles mandag, hvor de vil forene sig med belgiske demonstranter. Op til weekenden har de parisiske myndigheder forsøgt at afskrække demonstranter ved at indføre ekstra hårde bødestraffe forat blokere vejene. Torsdag aften rullede den franske konvoj gennem Lyon på vejen mod Paris.  Lyon celebrates their Freedom Convoy tonight.pic.twitter.com/8kCdXrfoEv De kan ikke rigtig finde ud af, hvad de skal stille op. Der er formentligflere demonstranter end betjente i Ottawa, og de enorme lastbiler er ikke lige til at trække væk. Fredag indførte provinsstyret i Ontaria - hvor Ottawa ligger - undtagelsestilstand, og besluttede, at det kan straffes med op til ét års fængsel at »blokere kritisk infrastruktur,«skriver BBC. Men politiet frygter, at et forsøg på at foretage masseanholdelser vil føre til vold og kaos. Justin Trudeau har indtil videreafvist, at hæren skal indblandes. Det er blevet næsten umuligt at nå frem til Canadas parlament i centrum af Ottawa. Og nogle butikker har haft lukket i uger.Fold sammenLæs mereFoto: Kadri Mohamed/AFP/Ritzau Scanpix. Det Hvide Hus i Washington D.C. har opfordret Canadas regering til at komme i gang med at rydde Ambassador Bridge, så grænsehandlen igen kan glide. Men det canadiske polititør ikkeaf frygt for voldelige episoder, skriver avisen Globe and Mail. Fredag eftermiddag åbnede demonstranterne på broen ét spor, så trafik fra USA kunne snegle sig ind i Canada. Manøvren var et forsøg på at undgå en politiaktion, skriver Wall Street Journal. Den canadiske taktik synes at bero på et håb om, at lastbilchaufførerne en dag inden længe løber tør for penge og tålmodighed. Mikkel Danielsen er Berlingskes korrespondent i USA",
        "metadata": {
            "source": "https://www.berlingske.dk/internationalt/de-har-belejret-canadas-hovedstad-nu-er-de-bange-i-usa",
            "image_url": null,
            "publication_time": "Fredag d. 11. februar 2022, kl. 20.31",
            "author": "Mikkel Danielsen",
            "related_links": [],
            "attachments": []
        }
    }
}