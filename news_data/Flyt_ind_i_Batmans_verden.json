{
    "version": "1.0",
    "document": {
        "id": "https://www_berlingske_dk/rejser/flyt-ind-i-batmans-verden",
        "title": "Flyt ind i Batmans verden",
        "content": "Det er helt specielt. Ja, vel mærkeligt. Læs også:Har dit hotelværelse udsigt? Men temaet er i hvert fald kørt hele vejen igennem på Eden Motel i byen Kaohsiung, i det sydvestligeTaiwan. Her har man 46 gennemførte temaværelser. \"Love-making rooms\", som det hedder på hotellet. Fænomenet med værelser, som unge mennesker kan booke for en nat eller bare nogle timer, er udbredt iTaiwan. Folk bor tæt, og unge mennesker bor længe hjemme hos deres forældre, så der er et behov for at kunne være privat, og hotellerne imødekommer behovet med særlig indrettede værelser. Fængsel og MangaMen Eden Motel har ført det ud i ekstremerne. Her er de almindelige \"love-making\" værelser dekoreret, så man ikke kan være i tvivl om, hvad det handler om. Og der kan leveres sexet lingeri på værelset, hvis det ønskes. Men der er også  er værelser for de mere specielle ønsker. For eksempel et \"fængselsværelse\" udstyret med harmonika wire og pelsede håndjern, eller et \"Manga-værelse\" med striber af erotiske japanske tegneserier  malet på væggene. Og temaet over dem alle er Batman-værelset. Indrettet dramatisk og råt med Batman-logo på væggene og Batmobilen som sofa. Læs også:Verdens dyreste yacht ligner Monaco ",
        "metadata": {
            "source": "https://www.berlingske.dk/rejser/flyt-ind-i-batmans-verden",
            "image_url": "https://berlingske.bmcdn.dk/media/cache/resolve/image_x_large/image/37/378475/6877892-rejseliv-imported-photo.jpeg",
            "publication_time": "Tirsdag d. 15. marts 2011, kl. 08.51",
            "author": "Judith Betak",
            "related_links": [],
            "attachments": []
        }
    }
}