{
    "version": "1.0",
    "document": {
        "id": "https://www_berlingske_dk/kultur/jeg-skal-gennemkneppe-dig-til-du-bliver-skeloejet-lyder-det-i-omdiskuteret",
        "title": "»Jeg skal gennemkneppe dig, til du bliver skeløjet«, lyder det i omdiskuteret film. Selv instruktøren er overrasket",
        "content": "En akavet første gang og sædcellernes kamp om at nå først til ægget. Det er handlingen i en ny norsk animationsfilm, der har premiere torsdag i danske biografer. Men ikke mindst sproget i filmen har vakt debat i Norge og Sverige. »Jeg skal gennemkneppe dig, til du bliver skeløjet.« »Jeg flår pikken af dig og bruger den som dildo og kommer, mens du forbløder.« Sådan siger to af filmens hovedpersoner blandt andet, og det har givet anledning til stor debat i Sverige og Norge. I Sverige er næsten5.000 underskrifter blevet indsamleti forsøget på at få hævet aldersgrænsen fra 11 år til 15 år. I Norge er aldersgrænsen 12 år, og her harover 3.000 skrevet underpå at hæve aldersgrænsen til 16 år. Herhjemme har filmen en aldersgrænse på syv år, og det overrasker en af de to instruktører bag »Spermageddon«, Rasmus A. Sivertsen. »I Danmark er man jo mere liberal med sådan noget indhold, men jeg blev overrasket over syvårsgrænsen i Danmark, det må jeg sige,« siger han til Berlingske. »Spermageddon« handler om Jens og Lisa, der møder hinanden til en fest og derefter ender i seng sammen. Handlingsforløbet er delt i to, da man ligeledes følger de to sædceller Simen og Cumilla, som kæmper en kamp om at nå først til ægget. I hverken Norge, Sverige og Danmark er »Spermageddon« annonceret som en film for børn. I Norge står der tydeligt på plakaten, at »Spermageddon« ikke er en børnefilm, og går man ind på eksempelvis Nordisk Films hjemmeside i Danmark for at købe en billet, står der tilsvarende, at »animationsfilmen »Spermageddon« er ikke en børnefilm«.  Rasmus A. Sivertsen fortæller, at de har været meget inspireret af film som »Terkel i knibe« og »Ternet Ninja«, og at de er glade for, at aldersgrænsen ikke er højere i Danmark, da det giver teenagere mulighed for at se den i biografen uden deres forældre. »Vi tænkte, at denne film er perfekt, hvis du er omkring 14 år og skal en tur med dine venner i biografen,« fortæller Rasmus A. Sivertsen. Filmen har fået vores svenske naboer til tasterne på sociale medier, hvor filmen har fået over 2.000 kommentarer. Også i Norge har det vakt debat, at børn fra 12 år kan gå ind og se filmen: »Det bekymrer os, at det er en pornografisk film, som er animeret, der nemt kan skabe nysgerrighed hos børn«siger Helén Rosvold Andersen, leder i foreldre.net, til NRK. Kvinden bag den svenske underskriftsindsamling har ogsåkritiseret filmen over for svenske SVT. Hun mener, at »Spermageddon« er en »pornofilm, som slet ikke burde vises«. »Seksualiseringen kryber aldersmæssigt nedad, og grænserne bliver mere og mere udviskede, og jeg synes, at jeg som voksen og mor har et ansvar for at reagere,« siger Sofia Singemo, der til daglig er skolevejleder. Filmens anden instruktør, Tommy Wirkola, er overrasket over, at det er aldersgrænsen, som bliver diskuteret, og han undrer sig over, at kritikerne er gået så hårdt ud med kritik i medierne, hvis deres mål er, at unge ikke skal se filmen. »Hvis jeg var 12 år og så, at mange i aviserne eller fra den ældre generation siger, at dette burde du ikke se, hvad er det første, jeg vil gøre? Jeg ville gå ind og se den,«siger Wirkola til NRK. Tommy Wirkola har skrevet manuskriptet til »Spermageddon« og har tidligere lavet film som »Dead Snow«, der handler om nazizombier, samt et satirisk remake af filmen »Kill Bill« ved navn »Kill Buljo«.Fold sammenLæs mereFoto: Lisa O'Connor/AFP/Ritzau Scanpix.  Instruktør Rasmus A. Sivertsen mener, at debatten er kørt af sporet og vidner om, at folk misforstår det norske medietilsyns aldersgrænser. »At medietilsynet i Norge sætter aldersgrænsen til 12 år, betyder jo ikke, at filmen henvender sig til folk på 12 år, men blot at den ikke er skadelig for folk over 12 år,« siger Rasmus A. Sivertsen. I Danmark er det Medierådet, der sætter aldersmærker på film og tv-serier, en aldersmærkning, der med rådets egne ord »skal beskytte børn fra skadelige oplevelser«: »Mærkerne er altså langt fra en anbefaling. De fortæller, at programmet indeholder elementer, der kan virke skræmmende på børn, som er yngre end den mærkede alder. Aldersmærkerne viser, om en film, et serieafsnit eller et program kan være skadeligt for børn at se. Mærkerne siger ikke noget om, hvem der er målgruppen for programmet, eller om det vil være sjovt for børnene at se,«skriver Medierådet på sin hjemmeside. I sin vurdering af »Spermageddon«skriver Medierådet: »Filmen har en let og humoristisk grundstemning. Store dele af filmen indeholder dog et meget seksualiseret og til tider voldsomt sprog. Derudover er der flere scener, hvor nogle af historiens sædceller bliver slået ihjel, kvalt eller ætset væk. Da filmen foregår i et tegneserieunivers, der er langt fra realistisk, og klipningen sker i et roligt tempo med en positiv forløsning, vurderes filmen kun at kunne virke skræmmende på børn under 7 år.« »Filmen har en let og humoristisk grundstemning. Store dele af filmen indeholder dog et meget seksualiseret og til tider voldsomt sprog,« skriver Medierådet blandt andet i sin vurdering af filmen, som frarådes til børn under syv år.Fold sammenLæs mereFoto: Entertainment/Album/Ritzau Scanpix. Ifølge Rasmus A. Sivertsen bunder kritikken i hans øjne i, at kritikerne ikke har set filmen. Budskabet er nemlig positivt og handler blandt andet om ansvarlig sex. »Vi har forsøgt at afmystificere det at have sex for første gang. At sex ikke er som i pornografien eller som på film,« siger Rasmus A. Sivertsen. »Spermageddon« har dansk premiere torsdag den 6. marts.",
        "metadata": {
            "source": "https://www.berlingske.dk/kultur/jeg-skal-gennemkneppe-dig-til-du-bliver-skeloejet-lyder-det-i-omdiskuteret",
            "image_url": null,
            "publication_time": "Onsdag d. 05. marts 2025, kl. 13.51",
            "author": "Christoffer Løntoft Baun",
            "related_links": [],
            "attachments": []
        }
    }
}