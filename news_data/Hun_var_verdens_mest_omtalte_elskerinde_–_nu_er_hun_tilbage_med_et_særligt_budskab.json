{
    "version": "1.0",
    "document": {
        "id": "https://www_berlingske_dk/kultur/hun-var-verdens-mest-omtalte-elskerinde-nu-er-hun-tilbage-med-et-saerligt",
        "title": "Hun var verdens mest omtalte elskerinde – nu er hun tilbage med et særligt budskab",
        "content": "Det er næsten 30 år siden den store skandale. Alligevel vil de færreste nok høre hendes navn uden at tænke på affæren mellem hende og USAs daværende præsident, Bill Clinton. Nu er aktivist og forfatter Monica Lewinsky tilbage i rampelyset – og hun har et budskab. Lewinsky, som i mellemtiden er fyldt 50 år, er sprunget ud som model for modemærket Reformation. Med en kampagne, som har fået navnet »You've Got the Power« – du har magten – vil Reformation opfordre kvinder til at stemme ved præsidentvalget i november.  A post shared by Reformation (@reformation) Ifølge Lauren Caris Cohan, modemærkets kreative direktør, er Lewinsky den perfekte i rollen. »Jeg tænkte wow, denne kvinde er utrolig sjov og klog,« siger hun i et interview medmodemagasinet Elle. Selv siger Monica Lewinsky, at mange vælgere er frustrerede og apatiske. »Vi skal alle minde hinanden om, at vi ikke kan lade det stå i vejen for at stemme, at det er sådan, vi bruger vores stemme. Det er der, vores magt ligger,« siger hun til magasinet. Det er ikke første gang, at Lewinsky er tilbage i verdens søgelys. For knap ti år siden fortalte hun for første gang offentligt om det liv, hun har haft, siden hun som 22-årig blev verdenskendt. Mens Clinton blev stillet for en rigsret, kunne hun se sin person blive trevlet op i alskens aviser, ugeblade – og online. Internettets første mobbeoffer, som hun siden har beskrevet sig selv. Monica Lewinsky siger til Elle, at hun efter mange tumultariske år har fundet fred med sin fortid.Fold sammenLæs mereFoto: Sven Simon/AP/Ritzau Scanpix. »Offentlig udskamning er en blodig sport, der skal stoppe,« sagde hun ien meget omtalt TedTalkfra 2015, som er blevet set over 21 millioner gange. Her fortalte Lewinsky, at hun på internettet dengang var udsat for omfattende onlinemobning i en sådan grad, at hun næsten tog sit eget liv. I 2021var hun medproducentpå tv-serien »Impeachment: American Crime Story« om netop sin affære med Bill Clinton. I den forbindelse sagde hun, at hun ikke længere har brug for en undskyldning fra ekspræsidenten – men at han burde have lyst til at give hende en. Til Ellesiger hun i dag, at det føles »skønt« at være fyldt 50: »Jeg glæder mig til dette nye årti, og jeg er håbefuld – hvilket stadig føles skræmmende at sige for en, der har mange traumer.«",
        "metadata": {
            "source": "https://www.berlingske.dk/kultur/hun-var-verdens-mest-omtalte-elskerinde-nu-er-hun-tilbage-med-et-saerligt",
            "image_url": "https://berlingske.bmcdn.dk/media/cache/resolve/image_x_large/image/176/1769772/24648776-monica-lewinsky-er-sprunget-ud-som-model.jpg",
            "publication_time": "Torsdag d. 29. februar 2024, kl. 12.09",
            "author": "Anne Baungaard",
            "related_links": [],
            "attachments": []
        }
    }
}