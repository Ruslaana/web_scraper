{
    "version": "1.0",
    "document": {
        "id": "https://www_berlingske_dk/aktier/aktier-rekordraekken-udbygges-paa-wall-street",
        "title": "Aktier: Rekordrækken udbygges på Wall Street",
        "content": "De tunge aktier i Dow Jones ligger 0,1 pct. højere, og Nasdaq-indekset går forrest med en stigning på 0,3 pct. Nøgletalsfronten byder ved 16-tiden på forbrugertillidsindikator fra University of Michigan. Økonomer venter ifølge Bloomberg News en stigning til 94,5 i december fra 93,8 i november.  Selskabsspecifikt er der store udsving i et par af mineaktierne. Guldmineselskabet Sibanye Gold har indgået aftale om køb af Stillwater Mining, der gør sig inden for platin. Prisen er 2,2 mia. dollar. Sibanye Gold falder med 13,5 pct. på formarkedet, mens Stillwater Mining ligger 18 pct. højere.  Coca-Cola, der får en ny mand ved roret fra 1. maj 2017, stiger med 1,6 pct. Det bliver den hidtidige driftschef James Quincey, der overtager posten som topchef efter Muhtar Kent. ",
        "metadata": {
            "source": "https://www.berlingske.dk/aktier/aktier-rekordraekken-udbygges-paa-wall-street",
            "image_url": "https://berlingske.bmcdn.dk/media/cache/resolve/image_x_large/image/11/110712/15716485-us-stocks-markets-open.jpg",
            "publication_time": "Fredag d. 09. december 2016, kl. 15.44",
            "author": null,
            "related_links": [],
            "attachments": []
        }
    }
}