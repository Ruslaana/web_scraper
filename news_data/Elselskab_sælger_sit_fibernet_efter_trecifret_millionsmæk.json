{
    "version": "1.0",
    "document": {
        "id": "https://www_berlingske_dk/virksomheder/elselskab-saelger-sit-fibernet-efter-trecifret-millionsmaek",
        "title": "Elselskab sælger sit fibernet efter trecifret millionsmæk",
        "content": "Ejeren af Danmarks største fibernet overtager nu endnu et område af landet. Energiselskabet Norlys, der er en fusion mellem SE/Sydenergi og Eniig, har indgået en betinget aftale om at overtage det fibernet i Randers og Hobro, som drives af energiselskabet Verdo Tele. Norlys ejer i forvejen 25 procent af Verdo Tele, som Norlys' datterselskab, Stofa, købte sig ind i i april 2015. Verdo ønsker ifølge bestyrelsesformand Torben Høeg Bonde at koncentrere sig om den grønne omstilling og vælger derfor at sælge fra. Verdo har dog samtidig en regning på næsten en halv milliard kroner – 447,8 millioner – hængende over hovedet. De penge skal nemlig betales tilbage til kunderne, fordi Verdo gennem flere år har taget for høje priser, afgjorde Forsyningstilsynet tidligere i år. Verdos fibernet rækker ud til omkring 26.000 adresser i Randers og Hobro. Salget, der kræver godkendelse af konkurrencemyndighederne og derfor er betinget, får ifølge både sælger og køber »ingen indvirkning på kunderne«, da det allerede erStofa, der som er Danmarks næststørste tv-leverandørefter TDCs YouSee leverer tv og bredbånd til kunderne i området. »Vi ser et meget stærkt strategisk match, da fibernettet i Randers og Hobro ligger i naturlig forlængelse afvores eget fibernet, og begge byer er en del af vores forsyningsområde på elnettet. Derfor er det et helt naturligt skridt, at vi nu også kan overtage det fulde ejerskab af fibernettet i området,« siger Jesper Barslund, der er næstkommanderende i Norlys og bestyrelsesformand for Norlys Tele, i en kommentar til handlen. Norlys Tele driver Norlys' fibernet og har som ambition inden udgangen af 2023 ikke blot at dække hele Norlys' eget forsyningsområde menyderligere en kvart million husstande på Sjælland og Fynmed fibernet til lynhurtige internetforbindelser. Norlys ejer ud over Stofa og tv- og internetudbyderenBoxer, som dog fra 5. oktober har skiftet navntil blot Norlys. Der har igennem navnligde seneste to år været priskrig på internetforbindelseri Danmark,båret frem af det nystartede Fastspeedmed tidligere TDC- og YouSee-folk i spidsen. Det harsat ekstra skub i udvidelsen af de fibernet, som anses for fremtidens faste netværk. Derfor er energiselskaber som Norlys, Fibia (ejet af energiselskabet Andel) og TDC-koncernen i fuld gang med at grave kabler ned i størst mulige områder af Danmark. De betydelige omkostninger ved gravearbejdet er nemlig næsten en garanti for, at andre selskaber ikke har lyst til at lægge parallelle kabler ned i et område, hvor der allerede er fibernet. Derefter lejer netselskaberne deres net ud til interesserede udbydere som Fastspeed, Telenor, Telia og selskaberne selv, som kan tilbyde beboerne i området tv- og internetforbindelse samt fastnettelefoni over fibernetforbindelsen, når den først er etableret også den sidste bid vej fra hovedkablet i vejen og ind i selve husstanden. ",
        "metadata": {
            "source": "https://www.berlingske.dk/virksomheder/elselskab-saelger-sit-fibernet-efter-trecifret-millionsmaek",
            "image_url": "https://berlingske.bmcdn.dk/media/cache/resolve/image_x_large/image/147/1472715/23885817-pix-fibernet.jpg",
            "publication_time": "Torsdag d. 07. oktober 2021, kl. 11.00",
            "author": "Thomas Breinstrup",
            "related_links": [],
            "attachments": []
        }
    }
}