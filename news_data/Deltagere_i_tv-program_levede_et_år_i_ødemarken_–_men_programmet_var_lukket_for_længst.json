{
    "version": "1.0",
    "document": {
        "id": "https://www_berlingske_dk/kultur/deltagere-i-tv-program-levede-et-aar-i-oedemarken-men-programmet-var-lukket-for",
        "title": "Deltagere i tv-program levede et år i ødemarken – men programmet var lukket for længst",
        "content": "I det britiske tv-program Eden rejser en flok deltager ud i den barske skotske ødemark i et år, hvor de sammen skal opbygge et fællesskab og blive selvforsynende. Med kameraer dokumenterer deltagerne selv det udfordrende år, til tv-seernes fornøjelse.  Problemet er bare, at tv-kanalen Channel 4 stoppede med at sende programmet efter fire episoder. Men det fik de ikke fortalt deltagerne, der først fik beskeden, da de atter vendte hjem, sultne og udmattede efter et års hård kamp.Det skriver The Guardian. Channel 4 måtte, efter eget udsagn, stoppe med at sende tv-programmet, da der simpelthen ikke var seere nok. Således faldt seertallet fra 1,7 millioner seere til 800.000 efter fire udsendelser. Og så måtte kanalen altså sige stop. Noget, deltagerne nok gerne ville have vidst lidt før.  Tv-programemt var da også på mange måder udfordret. I alt 23 deltagere var med i programmet, da det startede, men 13 af deltagerne måtte forlade eksperimentet, da de var bekymrede for deres helbred og sikkerhed. Så det var ikke nogen ubetinget succes. Ifølge Channel 4 vil Eden dog vende tilbage på skærmen igen senere på året. Spørgsmål er, om det tiltrækker flere seere denne gang.",
        "metadata": {
            "source": "https://www.berlingske.dk/kultur/deltagere-i-tv-program-levede-et-aar-i-oedemarken-men-programmet-var-lukket-for",
            "image_url": "https://berlingske.bmcdn.dk/media/cache/resolve/image_x_large/image/14/143783/16764122-eden.jpg",
            "publication_time": "Mandag d. 27. marts 2017, kl. 17.00",
            "author": "Kasper Schultz Lund",
            "related_links": [],
            "attachments": []
        }
    }
}