{
    "version": "1.0",
    "document": {
        "id": "https://www_berlingske_dk/virksomheder/grossist-har-resultatfremgang-og-vil-forgylde-aktionaererne",
        "title": "Grossist har resultatfremgang og vil forgylde aktionærerne",
        "content": "Omsætningen steg til 2823 mio. kr. fra 2631 mio. kr. - løftet af fremgang på det danske marked samt overtagelsen af Billig VVS i andet halvår af 2015 samt af internetvirksomheden Greenline i andet halvår af 2016. Driftsresultatet voksede til 143,4 mio. kr. fra 118,8 mio. kr., og resultatet før skat steg til 135,4 mio. kr. fra 115,5 mio. kr. Dermed landede A&O nogenlunde i midten af sin egen prognose for 2016 om et resultat før skat på 130 til 140 mio kr. For 2017 ventes yderligere fremgang og et resultat før skat på 140-150 mio. kr. A&O-ledelsen tror, at aktiviteten på selskabets markeder vil være 'svagt stigende'.  Brødrene A&O Johansens aktionærer kan igen se frem til udbytte, efter ni år hvor udbyttebetalingerne har været sløjfet. Samtidig foreslår bestyrelsen et aktiesplit, så en eksisterende aktie fremover bliver til ti aktier. Det fremgår af årsregnskabet. Der holdes generalforsamling den 24. marts, hvor aktionærerne ud over aktiesplittet skal tage stilling til forslaget om et udbytte på 60 kr. per eksisterende aktie, det vil sige før aktiesplit. Selskabet har en ambition om at have et overskud før skat på omkring 6 pct. af omsætningen - i 2016 var tallet på 4,8 pct. ",
        "metadata": {
            "source": "https://www.berlingske.dk/virksomheder/grossist-har-resultatfremgang-og-vil-forgylde-aktionaererne",
            "image_url": "https://berlingske.bmcdn.dk/media/cache/resolve/image_x_large/image/11/113844/16410878-plumbing-components-arranged-on-house-plans.jpg",
            "publication_time": "Mandag d. 20. februar 2017, kl. 11.47",
            "author": null,
            "related_links": [],
            "attachments": []
        }
    }
}