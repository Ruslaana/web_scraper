{
    "version": "1.0",
    "document": {
        "id": "https://www_berlingske_dk/kultur/revisor-velkommen-i-x-factor",
        "title": "Revisor velkommen i X Factor",
        "content": "Hvis DR ønsker at få en revisor til at overvåge optællingen af sms-stemmer til X Factor-showet fredag aften, skal tv-stationen få det. Det understreger direktør Peter Bredgaard fra selskabet Unwire, der laver den endelige stemmeoptælling. LÆS OGSÅ:Kræver fyringer i DR efter X Factor-skandale - Hvis DR synes, det øger troværdigheden af programmet at få en revisor ind og sidde og overvåge optællingen, så er vi meget indstillet på det, siger Peter Bredgaard. Det er X Factor-favoritten Annas exit af programmet, der har fået dedanske seere til at kritisere DRfor at snyde med sms-afstemningen. Flere seere har blandt andet forklaret, hvordan de forgæves forsøgte at sms'e på Anna - dog uden held. LÆS OGSÅ:Din sms når ikke frem til X Factor Peter Bredgaard afviser dog beskyldningerne om, at selskabet skulle lave fusk med optællingen af seernes sms'er. - Det er noget sludder, at det kun er 10-15 procent af stemmerne, der bliver talt med. Alle stemmer, som når frem, bliver talt op. Hvis stemmen ikke kommer igennem, er det, fordi den lokale sendemast bliver overbelastet. Men det har ikke noget med os at gøre, siger Peter Bredgaard. Det, som sker i X Factor, er tilsvarende med det, som sker hvert år nytårsaften, når danskerne sender en nytårshilsen. Der er for mange mennesker om den samme sendemast, og derfor kommer sms'en ikke frem. - Der er ikke kapacitet i sendenettet til at få sms'erne ind. Hvis telefonen viser, at sms'en ikke kan afsendes, skal man prøve igen, siger Peter Bredgaard. Han understreger, at det tager nogle timer, før Unwire sender en sms retur til afsenderen for at bekræfte, at Unwire har modtaget stemmen. Men det er alene på baggrund af en beslutning fra DR, at nogle først får sms'en dagen efter. - DR har bestemt, at tv-stationen ikke sender retur-sms'er om natten, derfor får mange først retur-sms'en dagen efter, det vil sige om lørdagen. Det har DR valgt, fordi kundernes telefoner ikke skal give lyd om natten, siger direktør Peter Bredgaard fra Unwire. /ritzau/",
        "metadata": {
            "source": "https://www.berlingske.dk/kultur/revisor-velkommen-i-x-factor",
            "image_url": "https://berlingske.bmcdn.dk/media/cache/resolve/image_x_large_vertical/image/88/884751/2335804-xfactor.jpg",
            "publication_time": "Søndag d. 14. marts 2010, kl. 13.01",
            "author": null,
            "related_links": [],
            "attachments": []
        }
    }
}