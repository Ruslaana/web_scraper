{
    "version": "1.0",
    "document": {
        "id": "https://www_berlingske_dk/virksomheder/finnair-opruster-i-konkurrencen-med-sas-om-kunderne",
        "title": "Finnair opruster i konkurrencen med SAS om kunderne",
        "content": "Det er meningen, at Bra skal flyve passagerer til lufthavnen Bromma, der ligger tæt på Stockholm, fra Umeå, Sundsvall, Göteborg, Kalmar og andre indenrigsdestinationer, og herfra flyves de rejsende til Helsinki og Finnairs langdistanceflyvninger. Det skriver den svenske avis SvD Näringsliv.  For at få kunderne til, lokkes de med et nyt loyalitetsprogram fra Finnair og Bra. Den type program er vigtigt for mange kunder, og SAS har gennem de senere år brugt mange kræfter på at udbygge dets Eurobonus, skriver avisen. Ifølge salgschef en i Bra, Björn Sjögreen, har man hidtil ikke kun tilbyde kunderne et sådan program. Men det håber man nu, at det nye samarbejde kan ændre på. Og Bras administrerende direktør, Anders Ehrling, siger, at der kommer mere af samme skuffe.  For Finnair handler det i første omgang om at få flere passagerer ind i flyene til Asien. - Sidste år øgede vi antallet af rejsende fra Sverige med 14 pct. Vi regner med, at væksten bliver det samme i år, siger Juha Järvinen, markedsdirektør hos Finnair, til SvD Näringsliv.",
        "metadata": {
            "source": "https://www.berlingske.dk/virksomheder/finnair-opruster-i-konkurrencen-med-sas-om-kunderne",
            "image_url": "https://berlingske.bmcdn.dk/media/cache/resolve/image_x_large/image/18/185140/12580318-finnair-strike.jpg",
            "publication_time": "Tirsdag d. 08. marts 2016, kl. 12.19",
            "author": null,
            "related_links": [],
            "attachments": []
        }
    }
}