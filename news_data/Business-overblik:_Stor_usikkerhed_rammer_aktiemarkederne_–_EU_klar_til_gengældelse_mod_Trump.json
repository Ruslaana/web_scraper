{
    "version": "1.0",
    "document": {
        "id": "https://www_berlingske_dk/business/business-overblik-stor-usikkerhed-rammer-aktiemarkederne-eu-klar-til",
        "title": "Business-overblik: Stor usikkerhed rammer aktiemarkederne – EU klar til gengældelse mod Trump",
        "content": "God morgen og velkommen til det første Business-overblik her i februar på dagen, hvor Danmarkshåndboldherrer vender hjem med guldmedaljer. I dag runder vi blandt andet: Men vi begynder med bølgerne efter Donald Trumps straftold mod Canada, Mexico og Kina. God læselyst, og følg med dagen igennem påBerlingske Business! Stor usikkerhed rammer aktiemarkederne – EU klar til gengældelse mod Trump Nervøsiteten bredte sig mandag morgen på de asiatiske aktiemarkeder, efter at USAs præsident, Donald Trump, i weekenden indførte straftold mod Canada, Mexico og Kina og senere også varslede told på varer fra EU. Japanske Nikkei lå omkring klokken 6.40 på -2,87 procent, mens Hongkongs Hang Seng lå i -1,13 procent, sydkoreanske Kospi faldt med tre procent og Australiens ASX 200 med 1,9 procent. Børserne på det kinesiske fastland er lukket på grund af det kinesiske nytår. Samtidig steg dollarkursen med næsten 1,5 procent til tæt på 7,30 kroner, og også olieprisen stiger. USA har indført 25 procents told på varer fra Mexico og Canada og ti procent fra Kina. Natten til mandag har Donald Trump så meddelt, at der »ret snart« kommer straftold på også europæiske varer. EU slår fast, at Europa vil »svare hårdt igen mod enhver handelspartner, som uretfærdigt eller vilkårligt indfører told på EU-varer«. Også Canada og Mexico har meldt, at de vil slå tilbage med modtold, mens Kina har truet med »tilsvarende modtræk« og vil indbringe USA for Verdenshandelsorganisationen (WTO) for at overtræde internationale aftaler. Investeringsøkonom Per Hansen fra Nordnet forventer et dansk aktiefald på 1,5-2 procent, når børsen åbner klokken 9 mandag. 1.Verdensberømt økonom: Trumps toldkrig ødelægger Nordamerika Den nobelprisvindende økonom Paul Krugman forudser, at Donald Trumps toldkrig kan forårsage permanent skade på hele Nordamerika. »Nu har vi en amerikansk præsident, der siger, at en officielt forhandlet og underskrevet handelsaftale ikke er det papir værd, den er skrevet på,« siger Paul Krugmanifølge Børsenog taler om »slutningen for Nordamerika«, fordi toldkrigen kan få en ødelæggende effekt på den nordamerikanske industriproduktion. 2. Jurabombe eksploderer i Novo Nordisk Den danske medicinalgigant Novo Nordisk er siden begyndelsen af 2023 blevet involveret i omkring 2.000 søgsmål efter den store succes i USA med midlerne mod diabetes og fedme. Novo Nordisk er klar til at forsvare sig mod alle anklager i de mange retssager,skriver Finans. Størstedelen handler om bivirkninger efter behandling med Ozempic og Wegovy. Novo Nordisk er nu involveret i flere sager end sin amerikanske ærkerival, Eli Lilly. En måned inde i 2025 er der registreret 400 nye sager, størstedelen er Novo Nordisks anklager mod kopiproducenter for at bryde ophavsretten. 3. EU strammer til mod Temu, Shein og Amazon EU vil holde Temu, Shein og Amazon ansvarlige for farlige eller ulovlige produkter, som sælges gennem deres onlineplatforme. Dermed skal de aflevere data, før varerne kan bringes ind i EU, så der kan foretages bedre kontrol og pakkeinspektion,skriver den britiske finansavis Financial Times. Hidtil er det kunden, som køber varen online, der anses for at være importøren. Stramningen skal pålægge selskaberne at sikre relevant told- og momsbehandling og sikre, at varerne overholder EU-lovgivningen.   1.Fra en mark på Amager til Danmarks største arbejdsplads – lufthavnen fylder 100 år. Vild rejselyst udløser vokseværk. »Vi er overrasket over det, som sker i øjeblikket« Oliekriser, striber af nye sikkerhedskrav, en altødelæggende pandemi og et planlagt angreb fra flere end 700 amerikanske bombefly. Københavns Lufthavn har oplevet meget og kan nu fejre 100-års fødselsdag. Topchef Christian Poulsen kigger tilbage og giver sit bud på, hvorfor Danmarks største arbejdsplads i år kommer til at slå rekorden for flest passagerer nogensinde.Læs historien her. 2.Politiet efterforsker Nordeas rolle i Panama Papers Mens det strafferetlige opgør med de danskere, der blev fanget i Panama Papers, er løbet ud i sandet, er Nordea stadig i politiets søgelys for sin rolle i Panama-sagen. Professor i strafferet vurderer, at banken er blevet sigtet.Læs historien her. Anne Mette Kraack har fordoblet sine børns opsparinger ved at investere: Nu har familien taget næste skridt På ti år har Anne Mette Kraack Bøgedal formået at fordoble de penge, som hendes to børn fik til deres dåb. Hun ville dog gerne være kommet tidligere i gang med at investere børneopsparingerne, men nu har familien sammen taget et nyt skridt ud på aktiemarkedet.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.15: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-stor-usikkerhed-rammer-aktiemarkederne-eu-klar-til",
            "image_url": "https://berlingske.bmcdn.dk/media/cache/resolve/image_x_large_vertical/image/188/1885420/24882996-epa11871829-people-look-at-a-stock-market-indicato.jpg",
            "publication_time": "Mandag d. 03. februar 2025, kl. 07.20",
            "author": "Thomas Breinstrup",
            "related_links": [],
            "attachments": []
        }
    }
}