{
    "version": "1.0",
    "document": {
        "id": "https://www_berlingske_dk/videnskab/kroppen-som-industripalads",
        "title": "Kroppen som industripalads",
        "content": "Den tyske læge Fritz Kahn udgav i 20erne en fantastisk populær serie af bøger om menneskekroppen, \"Das Leben des Menschen\", hvor Lang forklarer kroppens form og funktion med allegorier fra industriel produktion. Den tysk-amerikanske kunstner Henning Lederer har skabt en videoanimation af Kahns illustration \"Der Mensch als Industriepalast\", hvor stofskifte, nervesystem, fordøjelse, blodkredsløb mm forklares med det teknologi-forherligende billedsprog fra mellemkrigstiden. Se videoen herunder og læs mere om projektet påIndustriepalast.com Kahn, som døde i 1968, var jøde, og i 30'erne emigrerede han med hjælp fra bl.a. Albert Einsten til USA , hvor han udgav flere populærvidenskabelige bestsellerværker. Nazisterne genudgav hans bøger i Tyskland uden hans forfatternavn, og med tilføjede anti-semitiske afsnit. 200 af Fritz Kahns fascinerende anatomibilleder blev i 2009 samlet og udgivet i en monografi, \"Man Machine\", som bl.a. kan købes påAmazon.de. ",
        "metadata": {
            "source": "https://www.berlingske.dk/videnskab/kroppen-som-industripalads",
            "image_url": "https://berlingske.bmcdn.dk/media/cache/resolve/image_x_large/image/80/804412/3429313-industriepalast.jpg",
            "publication_time": "Onsdag d. 22. december 2010, kl. 13.46",
            "author": "Marianne Fajstrup",
            "related_links": [],
            "attachments": []
        }
    }
}