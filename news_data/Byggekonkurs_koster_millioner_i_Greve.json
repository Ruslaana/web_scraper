{
    "version": "1.0",
    "document": {
        "id": "https://www_berlingske_dk/virksomheder/byggekonkurs-koster-millioner-i-greve",
        "title": "Byggekonkurs koster millioner i Greve",
        "content": "Entreprenørvirksomheden Brødrene A. & B. Andersen A/S' konkurs i sidste uge kommer til at koste skatteborgerne i Greve adskillige millioner kroner. Det skriver Licitationen - Byggeriets Dagblad. Baggrunden er, at det er det konkursramte byggefirma, der som totalentreprenør har stået for opførelsen af et nyt ældre- og plejecenter, Karlslunde Plejecenter. Når der er udsigt til store tab på forholdet, skyldes det dels, at Greve Kommune har betalt mange millioner kroner for endnu ikke udført arbejde, dels at byggeriet ikke er lukket og har stået stille i godt to måneder. Læs også: 90-årigt byggefirma stopper løn til 180 ansatte Antallet af konkurser falder støt Prisen for byggeriet er i forhold til den kontrakt, som blev indgået i foråret 2010 på i alt 135 mio. kroner. Greve Kommune har ifølge et internt notat indtil videre betalt 83 mio. kroner til entreprenøren. Det er ifølge samme notat fra kommunens Center for Teknik og Miljø ca. 20 mio. kroner mere end der er udført arbejde for.",
        "metadata": {
            "source": "https://www.berlingske.dk/virksomheder/byggekonkurs-koster-millioner-i-greve",
            "image_url": "https://berlingske.bmcdn.dk/media/cache/resolve/image_x_large/image/36/361991/4666754-mangepenge_evb.jpg",
            "publication_time": "Torsdag d. 03. november 2011, kl. 06.21",
            "author": null,
            "related_links": [],
            "attachments": []
        }
    }
}