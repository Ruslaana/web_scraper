{
    "version": "1.0",
    "document": {
        "id": "https://www_berlingske_dk/kultur/alt-tyder-paa-at-det-bliver-en-dejlig-dag",
        "title": "»Alt tyder på, at det bliver en dejlig dag«",
        "content": "... vågner jeg ved, at Bille (vores yngste på snart 3) står i fodenden med sin overkrop ind over mine fødder. Jeg har kun sovet lidt over tre timer, da vi havde sidste forpremiere i går. Det blev lidt sent, og jeg lå først i min seng lidt over 2. Jeg er typen, som ikke falder i søvn igen, når først jeg er vågen. Også selvom jeg er sindssygt træt, gaaaab! Vi ligger og putter indtil lidt over seks, og så er han klar til morgenmad. Far står op og serverer yoghurt og kærlighed.  ... kommer Elton (vores ældste på snart 7) ind og lynputter med mig. Det er ikke meget, jeg får set vores dejlige drenge i sådan et prøveforløb op til en premiere, så disse øjeblikke med drengene er guld værd.  ... står vi op. Mens Bille leger, og Elton spiser morgenmad, smører jeg madpakke og får ungerne i tøjet. Jeg kysser min mand, Mads, og ungerne farvel og sender dem afsted ud i solskinnet. ... ordner jeg vasketøj og får styr på køkken og oprydning generelt. Så kan jeg nemlig bedre koncentrere mig om alle de ting, jeg skal nå.  ... ringer Told og Skat ifht. info omkring varer, jeg har bestilt til min lille shop på min hjemmesidewww.szhirley.dk. Super sød og hjælpsom person i den anden ende. Alt tyder på, at det bliver en dejlig dag. Fortsætter, hvor jeg slap, med oprydningen, da telefonen ringede. Tæerne skal have lidt lak og brynene plukkes. Det gør jeg, mens Go’ morgen Danmark kører i baggrunden. Så skal der svares på mails og pakkes varer til kunderne, mens lakken tørrer.   ... laver jeg morgenmad som jeg spiser, mens jeg taler med min veninde Mette, som har fødselsdag. Derefter går jeg i bad og vælger, hvad jeg skal have på til premierefesten senere.  ... går jeg ud ad døren for at sende pakker til mine kunder. Derefter står den på gavejagt. Det er en tradition at give sine medspillere premieregaver. Bare en lille tanke og et pøj pøj, inden vi skal fyre den af i aften. Jeg må lige sætte mig på en trappesten midt i en solstråle og bare nyde et øjeblik.  ... har jeg ordnet mine ærinder, så jeg bestiller sushi til frokost, som jeg medbringer på teatret og spiser, mens instruktør, koreograf og musical director giver os de sidste noter inden show.  Gaver og kort til alle afleveret, og nu er det sminke på og de allersidste prøver på ’Now I’m Here’ der skal testes, så den bare sidder i skabet i aften. Det er faktisk det eneste, der lige river lidt i nerverne. For den er ’gået galt’ så mange gange under prøverne pga. et kompliceret cue. Men nu nailede vi den!  ... mødes vi alle i rundkreds inden premieren. Vi er alle klar og stand-by til show kl. 20. Det bliver fedt at få fyret den af for det forventningsfulde publikum, vi kan høre summe ude i salen. ... er vi færdige, og det er gået SKIDEgodt. Vi taler med pressen og drikke champagne på scenen i små 20-30 min. bagefter, inden vi går i garderoberne og gør os klar til efterfesten. Vi er alle godt slidte efter det lange prøveforløb, og lige så meget som vi alle trænger til at få sovet og restitueret, lige så meget trænger vi til bare at hygge os, og det gør vi ;) ... går vi hjemad og nu skal kroppen hvile. Godnat. ",
        "metadata": {
            "source": "https://www.berlingske.dk/kultur/alt-tyder-paa-at-det-bliver-en-dejlig-dag",
            "image_url": "https://berlingske.bmcdn.dk/media/cache/resolve/image_x_large/image/7/77218/17019954-22bkusczhirley-132026jpg.jpeg",
            "publication_time": "Lørdag d. 22. april 2017, kl. 07.00",
            "author": null,
            "related_links": [],
            "attachments": []
        }
    }
}