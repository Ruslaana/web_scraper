{
    "version": "1.0",
    "document": {
        "id": "https://www_berlingske_dk/groft-sagt/aminata-corr-i-groft-sagt-jeg-gider-aldrig-mere-hoere-paa-det-piveri",
        "title": "Aminata Corr i Groft sagt: Jeg gider aldrig mere høre på dét piveri",
        "content": "Ahhh, hvor herligt. Kan I høre det? Lyden af absolut stilhed i dansk politik. Hvis ikke det var for politiske kommentatorers ansættelseskontrakter, som må antages at diktere, at de skal levere en eller anden form for politisk analyse i form af mellemregninger og spekulationer om beslutninger, ingen af os har indflydelse på, og derfor ikke sådan rigtig kan svinge os op til at gå op i, så ville vi faktisk nemt kunne glemme, at der overhovedet findes et politisk tovtrækkeri på borgen, vi kalder Christians. Og når vi vender blikket væk fra Christiansborg, så har vi i det danske land tid til at beskæftige os med alt muligt andet. Eksempelvis med julen. Og det skal jeg da ellers lige love for, at danskerne kan gå op i. Foruden det sorte hul af en offentlig debat om nisseracisme i fordums tid, så har endnu en julemøgsag set dagens lys. Det drejer sig som noget så hårrejsende som uindfriede forventninger, og man kan da nærmest ikke udsætte et menneske for noget værre i december måned. Jeg taler selvfølgelig om chipsgiganten KiMs, som i ugens løb er blevet bombarderet medhundredvis af vrede henvendelserfra borgere, som har købt deres chipsposejulekalender, og som er godt gammeldags trætte af indholdet. I et opslag på Facebook skriver over 300 danskere kommentarer om kun at have fået varianterne »sour cream & onion« og »ostepops«. Og det har tilsyneladende været en skuffelse, der vil noget, når nu kalenderen er blevet markedsført som et morads af ti forskellige varianter. For det første vil jeg sige, at vi definitivt nu lever i en verden, hvor alt kan være en julekalender. Hvis 24 chipsposer kan være en julekalender, hvorfor så stoppe der? Hvad med 24 solhatte? 24 stykker vabelplaster? 24 fortrydelsespiller? Kun fantasien sætter grænser. For det andet er følelsen jo reel. Man forventer variation i sin julekalender, og en eller anden opbygning af klimaks. Men ved du, hvad man også forventer? Overraskelser. Og efter to poser ostepops, så bliver man vel overrasket over, at det er en pose ostepops igen 3. december. Hvis man altså forventer variation. Og måske endnu mere igen 4. Så på sin vis har kalenderen jo leveret det, den skal. Kommunikationsdirektør hos KiMs' ejere Orkla, Karsten Kolding – som har noget swung i en telefonsamtale »ja, det’ Karsten Kolding fra KiMs« –fortæller til B.T., at kalenderens indhold bliver mere varieret fra nu af, og så overlever vi nok allesammen. »Historien handler om såkaldt cultural appropriation på det store lærred, og jeg kan ikke mere.«Fold sammenLæs mereFoto: Disney Courtesy of 20th Century . Enoverskrifti nærværende avis fik mig forleden til at sukke så dybt, at det sortnede for mine øjne. »Kan du se på dette billede, hvorfor James Cameron risikerer verdens største shitstorm med den nye Avatar-film?« lød den. Og det er bestemt ikke fordi, der var tale om andet end gedigen journalistisk indhold, bedrevet af avisens dygtige Kristian Lindberg. Det er fordi, historien handler om såkaldt cultural appropriation på det store lærred, og jeg kan ikke mere. Vi er nødt til at aftale, at der ikke er flere, der bliver cancelled før 2023. Ikke mere nu. Den håbløse debat om nisseracisme i 1990erne har taget det sidste overskud, nogen af os havde til at forholde os til noget irriterende, så nu har vi altså ikke mere at give af. Vores forargede følelser er gået på juleferie. Der er lukket. Slut. Stop. »Jeg kan ikke tåle at høre mere på piveriet.«Fold sammenLæs mereFoto: Unknown. Man kan tro, at en usynlig grænse er nået, men der er tilsyneladende ingen grænser for, hvor mange voksne mennesker, der har det i sig at skrive et debatindlæg om, hvor trætte de er af selv at have ansvaret for de valg, de træffer i deres eget liv. Især når det kommer til klimaet. Denne gang er det en kvinde ved navn Isabel Bramsen, der er adjunkt ved Lunds Universitet, som gerne vil have stuearrest af Mette Frederiksen og have elastik i sine vanter som et pattebarn. Med andre ord vil hun gerne have, at de voksne lovgivere skal bestemme, at hun ikke må træffe valg, hun senere kan skamme sig over. I etdebatindlægi Politiken beskriver hun farverigt, hvordan hun både skammer sig over at flyve, at spise kød og at shoppe på internettet. Hun skammer sig også over ikke at gå ind i politik og kæmpe for klimaet ligesom Theresa Scavenius, og til det må jeg bare sige: Please, lad være. Men ikke nok med det. Hun også frustreret over, at andre mennesker ikke skammer sig mere, end hun selv gør, og tilmed vælger at føre livet anderledes, end hende selv. I afmagt skriger hun »næ næ næ næ næ, det må de ikke!«, når hun selv flagellantisk tager toget til Stockholm, imens andre flyver. Og jeg kan ikke tåle at høre mere på piveriet. Lad mig understrege, at jeg finder det helt legitimt at mene, at der skal flere restriktioner og højere ambitioner til på klimaområdet. Men det må da for Gyldengrøds skyld handle om, at omfanget er nødvendigt for at opnå den tilsigtede effekt. Ikke at vores samfund skal indrettes efter pattebarnsvoksnes følelser. Aminata Amanda Corr er journalist og kommentator ",
        "metadata": {
            "source": "https://www.berlingske.dk/groft-sagt/aminata-corr-i-groft-sagt-jeg-gider-aldrig-mere-hoere-paa-det-piveri",
            "image_url": "https://berlingske.bmcdn.dk/media/cache/resolve/image_x_large_vertical/image/162/1624254/24285771-.jpg",
            "publication_time": "Lørdag d. 10. december 2022, kl. 20.13",
            "author": "Aminata Corr Thrane",
            "related_links": [],
            "attachments": []
        }
    }
}