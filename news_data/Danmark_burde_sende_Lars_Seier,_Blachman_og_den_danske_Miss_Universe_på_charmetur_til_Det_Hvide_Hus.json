{
    "version": "1.0",
    "document": {
        "id": "https://www_berlingske_dk/kommentatorer/danmark-burde-sende-lars-seier-blachman-og-den-danske-miss-universe",
        "title": "Danmark burde sende Lars Seier, Blachman og den danske Miss Universe på charmetur til Det Hvide Hus",
        "content": "Den vigtigste opgave for Danmark og Rigsfællesskabet lige nu er, hvordan man taler Donald Trump til fornuft, så hans interesse for Grønland ikke udarter sig til militær eller økonomisk pression mod vores lille land, sådan som han har koketteret med – og hvem der skal gøre det? Forleden morgen fik jeg, halvt vågen, et drømmesyn: En dansk delegation på besøg i Det Hvide Hus bestående af milliardær og iværksætter Lars Seier Christensen, Thomas Blachman, musiker og tv-personlighed, og 21-årige Victoria Kjær Theilvig fra Søborg, vinder af Miss Universe 2024. Hvorfor lige dem vender jeg tilbage til, men sådan en trio skulle nok kunne fange interessen hos Trump, som det tog statsminister Mette Frederiksen otte nervepirrende dage at få en telefonsamtale med. I løbet af den korte tid har vi lært, at manden, som mandag indsættes som USAs 47. præsident, ikke giver en dyt for diplomatiske koder, men spiller sit helt eget spil. Med ham træder et helt nyt og farverigt persongalleri ind på verdensscenen, som vi skal tænke ud af boksen for at matche fra dansk og europæisk side. Først var det sønnen Donald Trump Jr., der besøgte Nuuk for at lave iscenesatte videoer, hvor tilfældige grønlændere erklærer støtte til Trump og ideen om at gøre Grønland amerikansk. Det blev fulgt op af Trumps republikanske støtter i Kongressen med etlovforslagmed titlenMake Greenland Great Again. Imens bakkede Trumps politisk allierede Elon Musk op som heppekor på sit eget medie X. Senest harstars and stripes-klædteYoutube-influence, der kalder sig »Nelk Boys« og er varme Trump-støtter, spillet fandango i Nuuk, hvor de blandt andet uddelte 100-dollarsedler til forbipasserende.  For få år siden ville vi have haft svært ved at tage den slags alvorligt, men det er i skrivende stund de bedste ansigter, vi har at sætte på Trump-diplomatiet. Her er magt og indflydelse en flydende størrelse, hvor statsledere og allierede risikerer at få den kolde skulder, mens tidligere fjender og glade amatører kan komme ind i varmen, hvis de spiller deres kort rigtigt. Om det var dette, der fik Dansk Folkepartis formand, Morten Messerschmidt, til at melde sig på banen som en slags Rigsfællesskabets gesandt og selverklæret Trumphvisker, kan kun han svare på. Men sikkert er det, at han blev inviteret indenfor i Trumps residens Mar-a-Largo i Florida for at deltage i en konference om Israel og ifølge Jyllands-Posten fik talt med flere personer tæt på den kommende præsident. Denne gang nåede statsministeren dog først frem til Trump. Men hvem har Trumps øre næste gang? Det bliver den konstante bekymring i Europa de kommende år. Otte nervepirrende dage tog det statsminister Mette Frederiksen at få en telefonsamtale i stand med Donald Trump. Hvem lytter Trump til, og hvordan får man hans øre? Det bliver ifølge Jacob Rosenkrands den konstante bekymring i Europa de kommende år.Fold sammenLæs mereFoto: Mathias Svold. Det var her, jeg kom til at tænke på den fantastiske trio som et friskt bud på, hvordan vi kan blive nødsaget til at gentænke dansk diplomati. Lars Seier Christensen i sin egenskab af succesfuld erhvervsmand, der erpositiv over for Trumpog hansplaner om at købe Grønland. Thomas Blachman, fordi han har et ego på størrelse med Trumps og formulerer sig så floskuløst, at de fleste kan se sig selv i det. Den danske Miss Universe, fordi hun har ben i næsen og allerede er blevethyldet af Donald Trump Jr.som den første antiwoke vinder af konkurrencen i mange år. Som han skrev på X: »Biologisk og objektivt attraktive kvinder har igen lov til at vinde skønhedskonkurrencer. VI ER SÅ MEGET TILBAGE!!!« Det skal jeg love for, at de er. Det skal blive interessant at følge, hvem der i sidste ende vinder Trumps gunst, og hvordan Danmark og Europa spiller spillet. Her kommer jeg til at tænke på noget, professor i statskundskabMarlene Wind skrev efter valget: »Med USAs 47. præsident handler al international politik om følelser, smiger og rygklapperi.« Her er to nedslag i ugens debat om spillet mellem Trump og Rigsfællesskabet:  Det lykkedes ikke for Morten Messerschmidt at møde Trump i denne omgang. Tegning: Jens HageFold sammenLæs mere Tak fordi du læser med på »Ugens debat.« Hvis du har kommentarer, eller selv vil blande dig i debatten, er du velkommen til at sende mig en mail påjaro@berlingske.dk ",
        "metadata": {
            "source": "https://www.berlingske.dk/kommentatorer/danmark-burde-sende-lars-seier-blachman-og-den-danske-miss-universe",
            "image_url": "https://berlingske.bmcdn.dk/media/cache/resolve/image_x_large/image/187/1879081/24871326-thomas-blachman-fotograferet-i-forbindelse-med-at.jpg",
            "publication_time": "Lørdag d. 18. januar 2025, kl. 15.20",
            "author": "Jacob Rosenkrands",
            "related_links": [],
            "attachments": []
        }
    }
}