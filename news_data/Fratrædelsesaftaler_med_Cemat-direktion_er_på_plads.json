{
    "version": "1.0",
    "document": {
        "id": "https://www_berlingske_dk/virksomheder/fratraedelsesaftaler-med-cemat-direktion-er-paa-plads",
        "title": "Fratrædelsesaftaler med Cemat-direktion er på plads",
        "content": "Frederikssund-virksomheden Cemat, der tidligere hed Topsil, har lavet fratrædelsesaftaler med hvert medlem af direktionen bestående af administrerende direktør Kalle Hvidt Nielsen, finansdirektør Jesper Bodeholt og salgsdirektør Michael Lisby Jensen.  Det er bestyrelsen, der har indgået fratrædelsesaftalerne, der skal ses i lyset af det gennemførte salg af selskabets siliciumaktiviteter og er i overensstemmelse med de indgåede aftaler, oplyser Cemat til fondsbørsen.  Det er dog aftalt, at direktionen vil være intakt, indtil den fremtidige ledelsesstruktur er besluttet. Topsil solgte for nylig sin siliciumforretning til Globalwafers i Taiwan. Og det er i den forbindelse, at en ny ledelsen skal på plads i selskabet. ",
        "metadata": {
            "source": "https://www.berlingske.dk/virksomheder/fratraedelsesaftaler-med-cemat-direktion-er-paa-plads",
            "image_url": "https://berlingske.bmcdn.dk/media/cache/resolve/image_x_large/image/24/248700/13910479-topsil.jpg",
            "publication_time": "Tirsdag d. 05. juli 2016, kl. 07.09",
            "author": null,
            "related_links": [],
            "attachments": []
        }
    }
}