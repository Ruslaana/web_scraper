{
    "version": "1.0",
    "document": {
        "id": "https://www_berlingske_dk/kultur/neo-hippieboelgen-rammer-koebenhavn-vi-vil-bo-i-byen-men-opfoerer-os-som",
        "title": "Neo-hippiebølgen rammer København: Vi vil bo i byen, men opfører os, som var vi på landet",
        "content": "Vi vil bo i byen, men opfører os, som var vi på landet – og visse steder i det københavnske byrum kan man ligefrem få den fornemmelse, at man er havnet på Frilandsmuseet, en fransk landejendom eller i et senmoderne hippiekollektiv. På nogle af byens restauranter med navne som »Høst« og »Vækst« serverer tjenere i kraftige forklæder mad i muslingeskaller og rustikt porcelæn for gæster, der er placeret ved spiseborde med rå træplanker i lokaler med staldvinduer, åbne ildsteder og gigantiske planter, der nærmest er vokset op ad gulvet. Sid midt i skolen - indenfor - på restaurant Høst.Fold sammenLæs mereFoto: PR. I interiørforretninger er væggene afskallede og rustikke brugsgenstandene i keramik, træ og jern er stablet sammen på hylderne, mens tøjforretninger sælger beklædningsdele i uld- og hørmaterialer. Unge københavnere – helt ned til gymnasiealderen – vælger egenrådigt at spise vegetarisk bondekost og har stenalderbrød og jordskokker med i madpakken. Det er lige før de hellere vil transporteres i en trillebør end en bil. Gro SpiseriFold sammenLæs mereFoto: PR. Fællesarealer, tagterrasser, gårdhaver og boulevarder bliver beplantet med skovvækst, markblomster og kasser med hele køkkenhaver i – og de københavnske nyttehaver oplever lige nu et generationsskifte, hvor unge mennesker står i kø for at få et jordlod mellem hænderne, hvor de kan dyrke grønkål og anemoner. For ikke at tale om hele fremmarchen af planter, som vi slæber med ind i vores lejligheder og lader hænge ned fra stuelofter og bygger ekstra karme i vinduespartier til. Hvad i al verden er det, vi har gang i? Og hvorfor flytter vi ikke bare på landet, når nu det tydeligvis er den livsstil, vi læner os op ad? Skab de optimale forhold for natur i boligen med&nbsp; Växer plantebelysning fra Ikea.Fold sammenLæs mereFoto: PR. »Siden 1980erne har vi bevæget os væk fra naturen og efterstræbt en digital verden, der står i skarp kontrast til 1970erne, hvor vi havde et æstetisk og livsstilsmæssigt fokus på naturen, der minder om vores fokus i dag,« siger trendforsker Mads Arlien-Søborg, der taler om en decideret neohippiebølge: »Vi kan jo ikke være i den teknologiske boble 24 timer i døgnet, så i behovet for at overleve er der kommet en modreaktion, der minder om 70ernes idealer. Vi har så at sige vækket et urbehov for at få kontakt til naturen igen, så vi kan komme tættere på os selv som mennesker,« siger han og understreger, at vi altså vil have det bedste fra begge verdener. »Flytter du ud på landet, er det en flugt, og det er ikke det, vi har lyst til – eller er parate til endnu. Globalt set er urbanisering stadig den tungeste bevægelse, og så kompenserer vi ved at tage noget grønt ind i byen,« siger han. Studio Oliver Gustav på Kastelvej kombinerer møbler og ...skov.Fold sammenLæs mereFoto: PR. Landskabsarkitekterne SLA er en af de tegnestuer, der herhjemme går forrest ved konsekvent at lade naturen være omdrejningspunktet i alt, hvad de udvikler. De har blandt andet designet en nordisk skov foran SEB Bank i København samt den grønne tagpark med løberute, legeplads, klatrevæg, street fitness og skiløjpe på Københavns nye forbrændingsanlæg. For tiden arbejder de på en kombineret beboelses- og kontorejendom oven på en ringvej i Paris med planter integreret i facaden og en teplantage på toppen. Tegnestuen har i flere årtier gjort opmærksom på, hvor vakkelvornt vi står, hvis vi ikke bor tæt på naturen, og har tidligere måttet kæmpe for at få deres budskab igennem. I dag henvender bygherrer sig netop til SLA for at få løsninger, der inddrager en naturlig natur i byrum, fortæller SLAs designdirektør og professor Stig L. Andersson, der ser behovet for at dyrke landlivet i byerne som et udtryk for, at vores civilisationen er midt i en identitetskrise: »Vi ved godt, hvem vi er, når vi er på landet, for det har vi mange tusinder års baggrund for, men vi ved ikke ret meget om, hvordan det er at være menneske, når viikkebor i naturen. Nu har vi så tildraget os en masse velfærdssygdommene, som er betinget af byliv – stress og overvægt for eksempel – og dem kan vi kurere ved tilstedeværelse af natur,« siger han. …. dét vi med et fint ord kalder »økosystemtjenester«, for natur renser luften for forurening, kan håndtere regnvand, kan sørge for at der er en biomasse til stede og bidrager med æstetisk og mental velvære: »Vi bliver simpelthen bedre mennesker, når vi er omgivet af natur. Har I lagt mærke til, at vi hilser på hinanden, når vi er en tur i skoven,« siger han og pointerer, at vi ikke længere opfatter by og natur som et modsætningspar: »Jeg kalder det for bynatur, og det er en natur, vi er medskabere af, og det er jo fantastisk, for så kan vi lave natur, dér hvor vi bor – inde i byen. Men vi kan ikke forvente, at den skal være på samme måde som ude i Dyrehaven. Bynatur er meget mere kompleks, fordi den både skal rydde op, gøre rent og bidrage til vores æstetiske velvære,« siger han. Industriel designer Philip Bro Ludvigsen, der har designet møbler og boligaccesories i de sidste 30 år for virksomheder som Le Klint og Georg Jensen, er begyndt at bidrage med designobjekter, der læner sig op ad livet på landet – for eksempel liggestolen »Slope«, hvor hynden er erstattet af græs, samt mikrohaveserien »Roots«, som er potter med et vandingssystem med genbrugshampmåtter i bunden, der sørger for, at planterne ikke tørrer ud. Slope af Philip Bro LudvigsenFold sammenLæs mereFoto: PR. »En af kernegevinsterne ved at bo på landet er jo at indgå i en uragtig cyklus, hvor vi sår, vander og høster,« siger Philip Bro Ludvigsen: »Så designmæssigt forsøger jeg at frigive nogle rammer til, at det kan lade sig gøre. Med min skrå græsliggestol vil jeg indfange det optimale ved at være udenfor; nemlig at ligge afslappet på en sydvendt græsskråning på en forårsdag omgivet af varme og duft,« fortæller Philip Bro Ludvigsen, der oplever æstetik, bæredygtighed og mindfullnes som centrale begreber, når det kommer til  moderne formgivning. »I flere storbyer ser vi den grønne æstetik bløde op for urbane huse og gavle i beton. Personligt er jeg helt vild med beboelseshuset Bosco Vertical fra Milano, hvor det grønne er indrammet i alle de andre hårde flader. Det er samme kontrast, jeg har arbejdet med i min liggestol. Bæredygtighed er jo nærmest en nødvendighed i dag, og når vi sår, vander og høster, kommer vi i en meditativ tilstand, der inviterer til at være offline og i ro. Det er i al fald en kæmpe kontrast til vores interaktivitet med vores smartphones. Hvis vi ikke husker at vande vores planter, så visner de. Det er i princippet et spørgsmål om liv eller død,« siger han. Bosco Vertical i Milano har taget skridtet fuldt i forhold til at skabe naturstemning midt i byen.&nbsp;Fold sammenLæs mereFoto: PR. På landskabsarkitekt Tine Gils' instagram-side dokumenterer hun begrønnelse i byrum på billeder med lilla blomster, der bryder op gennem asfalt og blades skygger på husmure, mens hendes egen altan på tredje sal er forvandlet til en lille planteskole. Hun har specialiseret sig i spontan vegetation, samt hvordan man kan lade naturen, som man ser den udenfor byerne, tage form inde i byerne: »Der er kommet en ny generation, der byder det grønne i alle afskygninger velkommen. I Paris så jeg for nylig, at nogen havde tilegnet sig et lille område omkring et vejtræ, hvor de dyrkede tomater,« siger hun. Berlin har siden 00erne været en foregangsby, hvor en bølge af folk har accepteret bynatur, der ikke er så ordnet og friseret. På samme tid dukkede begrebet »guerilla gardening« op i Europa med en aktivistisk, urban bevægelse, der plantede og såede, hvor der var bar jord. »Det handler om jagten på autenticitet og en generel tørst efter det, der lever og gror, samt sanselige oplevelser, der kan stimulere os, men også om, at vi selv vil være med til at præge den verden, vi lever i,« mener Tine Gils og minder os om, at TV-programmet »Bonderøven« kører på 11. år og nok også har sat sine spor i byfolket, der investerer i håndstrikkede uldtæpper og plantekasser til baggården, alt i mens de indtager en skive formkage med en spiselig blomst på toppen. FAKTATag på landet – lige rundt om hjørnetNansensgade:En plantebølge af gigantiske krukker med planter bevæger sig ned gennem Nansensgades fortov. Siksak dig gennem gadens stedsegrønne skov foran gadens butikker, gallerier og spisesteder.Studio Oliver Gustav:Hos en af byens toneangivne interiørforretninger, Studio Oliver Gustav, hvis objekter bevæger sig i krydsningsfeltet mellem kunst og interiør, skal øjet lige vænne sig til rummenes monochrome farvepalette for at finde frem til organiske og enkle møbler i jern eller træsorter, der kan se ud, som har de ligget i en mose siden vikingetiden, men er udformet af anerkendte internationale designere som Rick Owens – og koster en bondegård. Se mere påolivergustav.comUfriseret natur:Tag ud til Mærsk Tårnet på Nørrebro, hvor linje 3A, cyklister og bilister fræser forbi, og oplev et stykke vildtvoksende og ufriseret stykke jord.Tagtomat:Få inspiration af urban gardening-virksomheden Tagtomat, der blandt andet rådgiver byboere til køkkenhaver i baggårde, parker og på toppen af et skraldeskur, eller tag forbi deres forretning på Jagtvej, der blandt andet sælger plantekasser til at komme i gang. Se mere påtagtomat.dkTagfarm og restaurant:På toppen af et tidligere bilauktionshus kommer man frem til den økologiske farm ØsterGRO. Her dyrker bylandmænd afgrøder, der brødføder en række lokale medlemsfamilier samt bidrager til Gro Spiseri, hvor gæster udefra kan sætte sig ved et langbord i tagfarmens drivhus og indtage god mad, alt imens de kan høre hanen gale i en hønsegård dør om dør. Se mere påoestergro.dkoggrospiseri.dkFOLD UD En plantebølge af gigantiske krukker med planter bevæger sig ned gennem Nansensgades fortov. Siksak dig gennem gadens stedsegrønne skov foran gadens butikker, gallerier og spisesteder. Hos en af byens toneangivne interiørforretninger, Studio Oliver Gustav, hvis objekter bevæger sig i krydsningsfeltet mellem kunst og interiør, skal øjet lige vænne sig til rummenes monochrome farvepalette for at finde frem til organiske og enkle møbler i jern eller træsorter, der kan se ud, som har de ligget i en mose siden vikingetiden, men er udformet af anerkendte internationale designere som Rick Owens – og koster en bondegård. Se mere påolivergustav.com Tag ud til Mærsk Tårnet på Nørrebro, hvor linje 3A, cyklister og bilister fræser forbi, og oplev et stykke vildtvoksende og ufriseret stykke jord. Få inspiration af urban gardening-virksomheden Tagtomat, der blandt andet rådgiver byboere til køkkenhaver i baggårde, parker og på toppen af et skraldeskur, eller tag forbi deres forretning på Jagtvej, der blandt andet sælger plantekasser til at komme i gang. Se mere påtagtomat.dk På toppen af et tidligere bilauktionshus kommer man frem til den økologiske farm ØsterGRO. Her dyrker bylandmænd afgrøder, der brødføder en række lokale medlemsfamilier samt bidrager til Gro Spiseri, hvor gæster udefra kan sætte sig ved et langbord i tagfarmens drivhus og indtage god mad, alt imens de kan høre hanen gale i en hønsegård dør om dør. Se mere påoestergro.dkoggrospiseri.dk ",
        "metadata": {
            "source": "https://www.berlingske.dk/kultur/neo-hippieboelgen-rammer-koebenhavn-vi-vil-bo-i-byen-men-opfoerer-os-som",
            "image_url": "https://berlingske.bmcdn.dk/media/cache/resolve/image_x_large/image/111/1111672/22616636-stergro.jpg",
            "publication_time": "Søndag d. 03. februar 2019, kl. 19.55",
            "author": "Birgitte Ellemann Höegh",
            "related_links": [],
            "attachments": []
        }
    }
}