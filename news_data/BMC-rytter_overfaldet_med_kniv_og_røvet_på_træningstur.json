{
    "version": "1.0",
    "document": {
        "id": "https://www_berlingske_dk/sport/bmc-rytter-overfaldet-med-kniv-og-roevet-paa-traeningstur",
        "title": "BMC-rytter overfaldet med kniv og røvet på træningstur",
        "content": "Den columbianske cykelrytter Darwin Atapuma, der til daglig kører for cykelholdet BMC, blev overfaldet, da han var var ude på en træningstur i hjemlandet. Det skriver cykelportalen Cyklingnews.com. Atapuma blev ifølge mediet overfaldet af to gerningsmænd, som truede BMC-rytteren med kniv og frarøvede ham hans cykel. 26-årige Atapuma pådrog sig stiksår fra kniven på venstre hånd og håndled. Det columbianske politi arresterede kort efter overfaldet de to gerningsmænd.  »Det var en meget stressende situation, og det var et held, at politiet fik fat i dem så hurtigt,« siger Atapuma i en pressemeddelelse fra BMC. Darwin Atapuma er i øjeblikket i sin hjemby Túquerres, hvor han i de næste ti dage skal komme sig oven på de skader, han har pådraget sig. Men ifølge BMC's holdlæge Max Testa, er skaderne ikke så voldsomme, så det ændrer ved Atapumas program for 2015.  »Darwin er ved godt mod, men er skuffet, fordi træningen var gået så godt. Dagen inden overfaldet kørte han en fem-timers mountainbike-tur,« lyder det fra Max Testa. Darwin Atapuma har en etapesejr i Polen rundt som det bedste resultat i karrieren. ",
        "metadata": {
            "source": "https://www.berlingske.dk/sport/bmc-rytter-overfaldet-med-kniv-og-roevet-paa-traeningstur",
            "image_url": "https://berlingske.bmcdn.dk/media/cache/resolve/image_x_large/image/40/403534/8115894-cycling-fra-tdf2014432.jpeg",
            "publication_time": "Fredag d. 02. januar 2015, kl. 08.10",
            "author": null,
            "related_links": [],
            "attachments": []
        }
    }
}