{
    "version": "1.0",
    "document": {
        "id": "https://www_berlingske_dk/kommentarer/bjoern-lomborg-kun-en-ting-kan-forhindre-at-dette-klimatopmoede-bliver",
        "title": "Bjørn Lomborg: Kun én ting kan forhindre, at dette klimatopmøde bliver en gentagelse af 27 andre fiaskoer",
        "content": "Endnu et skue i form af den årlige globale klimakonference er undervejs i De Forenede Arabiske Emirater fra 30. november til 12. december. Som i japansk kabuki-teater afløses det ene stilistiske udstyrsstykke af det andet: Politikere og kendisser ankommer med privatfly, talerne forudsiger verdens snarlige undergang, larmende ngoer peger fingre, de politiske forhandlinger bliver kringlede og trækker uundgåeligt i langdrag, og endelig underskrives så en ny aftale, som deltagerne håber og lader som om vil gøre en forskel. Dette cirkus har gentaget sig siden 1990erne. Trods 27 afholdte konference med gentagelser af ildevarslende taler og store løfter er de globale CO₂-udledninger bare blevet ved med at stige ubønhørligt, kun afbrudt af et enkelt år med den økonomiske nedlukning under coronapandemien. I årvil udledningerne være størreend nogensinde. Næsten alle de rige lande lover langt mere, end de holder. Et eksempel er EU, der har lovet mere end nogen andre, men som – da Ruslands barbariske invasion af Ukraine tvang europæerne til at lukke for gasimporten – bare gik på jagt i Afrika for at hente mere olie, gas og kul. Imens prioriterer næsten alle de fattige lande forståeligt nok velstand, hvilket indebærer rigelig og pålidelig adgang til billig energi – og det betyder stadig fossile brændstoffer. Det eneste, der kan forhindre, at dette topmøde bliver en gentagelse af 27 andre fiaskoer, er at politikerne erkender de sande omkostninger ved en nuludledningspolitik – og i stedet for at komme med flere løfter om at skære i kulstofferne, forpligter sig til markant at øge forskningen i og udviklingen af grøn energi, mener Bjørn Lomborg.Fold sammenLæs mereFoto: Olivier Morin/AFP/Ritzau Scanpix. Til grund for denne farce af et klimatopmøde ligger en stor løgn, som bliver gentaget igen og igen: At grøn energi er på nippet til at erstatte fossile brændstoffer i alle aspekter af vores liv. Denne overdrivelse bliver nu også fremført af Det Internationale Energiagentur, der har forvandlet sig fra en upartisk formidler af energidata til fortaler for den vilde forudsigelse, at forsyningerne af fossile brændstoffer vil toppe om bare syv år. Denne påstand ignorerer det faktum, at skiftet væk fra fossile brændstoffer alene sker med brug af enorme skatteyderfinansierede statstilskud. Og mens store energispillere som Exxon og Chevronatter investereri fossile brændstoffer, er store satsninger på grøn energi fejlet spektakulært.  Alternative energy is bleeding moneyIf your pension fund invested $100 in the global stock market 15 years ago, it would now be $461.61But if they went all-green, your pension will now only be $73.56(Since Sept 23, global lost another 2%, green 11%)https://t.co/AM2xC6LgXDpic.twitter.com/auwrIyWncz I de sidste 15 årer aktier i alternativ energi styrtdykket i værdi og har samtidig trukket almindelige arbejderespensionsordningermed sig takket være dydssignalerende pensionsfonde, og imens er de generelle aktiemarkeder mere end firedoblet i værdi.  NY City Pension Fund is proud divesting $4bn of fossil fuels stocks— could have been smart as fossils done less well than general stock market over past 15 yearsBut they divested stupidly in 2021, after which fossils ralliedhttps://t.co/Izr6wOHo4Zhttps://t.co/1QW3DinHXIpic.twitter.com/f1mUZe09RU Hvad der ikke vil blive anerkendt i De Forenede Arabiske Emirater – for det er aldrig blevet anerkendt på et globalt klimatopmøde – er den ubekvemme realitet, at mens der er reelle omkostninger ved klimaforandringer, så er der det også ved klimapolitik. I de fleste offentlige samtaler bliver omkostningerne ved klimaforandringer vildt overdrevet. Tænk blot på, hvordan hver eneste hedebølge bliver beskrevet som en »nu-går-verden-under«-dræberkatastrofe, mens de langt færre dødsfald som følge af varmere vintre bliver forbigået i tavshed. Men bizart nok bliver omkostningerne ved klimapolitik også ignoreret. Balancen mellem klimaomkostninger og klimapolitik-omkostninger har i over tre årtier været kernen i klimaøkonomisk forskning. Den meget ansete økonom William Nordhaus er den eneste klimaøkonom, som er blevet anerkendt med en nobelpris. Hans forskning viser, at vi absolut bør gøre noget ved klimaforandringer: Tidlige nedskæringer i udledningen fra fossile brændstoffer er billige og vil reducere de farligste temperaturstigninger. Men hans arbejde viser også, at meget ambitiøse nedbringelser af CO₂-udledningen giver dårlig mening, fordi omkostningerne er vanvittigt høje og de ekstra gevinster lave. Klimaaktivister, som insisterer på, at vi skal lytte til videnskaben, har konsekvent ignoreret denne forskning og opfordret den rige verdens ledere til at komme med stadig større klimaløfter. Mange ledere er gået så vidt som at love netto-nuludledning senest i 2050. Selvom det er den dyreste politik, der nogensinde er lovet af verdens ledere, er det et løfte, som er afgivet uden en eneste peerevaluering af de sande omkostninger. Først tidligere i år kom de første analyser af denne art i et særnummer af Climate Change Economics. Dette forbløffende arbejde er stort set blevet forbigået af alle større nyhedsorganisationer. Forskningen viser, at selv med meget rundhåndede antagelser vil gevinsterne ved at gå efter netto-nuludledning kun langsomt kravle opad i løbet af dette århundrede. Omkring midten af århundredet vil gevinsterne – det vil sige de undgåede omkostninger ved klimaforandringer – kunne nå cirka en billion dollar om året. Men omkostningerne vil være meget, meget større. Tre forskellige analysemodeller viser alle langt større omkostninger end gevinster for hvert eneste år i hele det 21. århundrede og langt ind i det næste. I 2050 vil deårligeomkostninger ved denne politik ligge på mellem ti og 43 billioner dollar. Det svarer til mellem fire og 18 procent af klodens samlede BNP. Se det i forhold til, at de samlede skatteindtægter for alle verdens regeringer i dag er omkring 15 procent af det globale BNP – så vil politikerne potentielt have os til at bruge mere end det. Hen over dette århundrede vil gevinsten være 1,4 procent af det globale BNP, mens omkostningerne i snit vil ligge på 8,6 procent af klodens BNP. Altså giver hver dollar i omkostninger måske 16 cent i klimagevinster. Det er klart en grusomt dårlig brug af penge. Det eneste, der kan forhindre, at dette topmøde bliver en gentagelse af 27 andre fiaskoer, er, at politikerne erkender de sande omkostninger ved en nuludledningspolitik – og i stedet for at komme med flere løfter om at skære i kulstofferne, forpligter sig til markant at øge forskningen i og udviklingen af grøn energi. Det kunne være med til at få prisen på lavudledende energi ned under prisen på fossile brændstoffer, så alle verdens lande får lyst til at omstille sig. Frem for at støtte den stadigt ineffektive teknologi, der findes nu, og forsøge at gennemtvinge omstillingen ved at presse prisen på fossile brændstoffer op, så bliver vi snarere nødt til at gøre grønne teknologier markant billigere. Desværre virker det som et uopnåeligt håb. I stedet ser klimatopmødet ud til at blive endnu en forspildt chance, som bare vil frembringe endnu mere varm luft. Bjørn Lomborg er direktør for Copenhagen Consensus og adjungeret docent på Stanford Universitetets Hoover Institution Oversættelse: Bibi Christensen",
        "metadata": {
            "source": "https://www.berlingske.dk/kommentarer/bjoern-lomborg-kun-en-ting-kan-forhindre-at-dette-klimatopmoede-bliver",
            "image_url": "https://berlingske.bmcdn.dk/media/cache/resolve/image_x_large/image/174/1740875/24583031-klimatopmdet-ser-ud-til-at-blive-endnu-en-forspil.jpg",
            "publication_time": "Onsdag d. 29. november 2023, kl. 21.13",
            "author": "Bjørn Lomborg",
            "related_links": [],
            "attachments": []
        }
    }
}