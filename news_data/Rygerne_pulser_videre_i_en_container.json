{
    "version": "1.0",
    "document": {
        "id": "https://www_berlingske_dk/oekonomi/rygerne-pulser-videre-i-en-container",
        "title": "Rygerne pulser videre i en container",
        "content": "De gør selv rent!Rygerne har været så glade for initiativet, at de selv på skift sørger for rengøringen i det udendørs rygerum.Alligevel er der, foruden investeringen i rygerummet, enkelte driftsudgifter til strøm og varme.På spørgsmålet om ikke det havde været lettere og billigere helt at forbyde rygning på matriklen, svarer Steen Jessen.»Umiddelbart jo, men jeg har ingen som helst interesse i at skræmme rygende medarbejdere bort. Jeg er glad for mine medarbejdere og vil også gerne sørge for ordnede forhold for rygerne. Udendørs rygning kan vi ikke tillade. Det er et forsikringsspørgsmål. Vi arbejder jo med papir. Den løsning, vi har valgt, tilgodeser samtlige medarbejdere, og jeg vil ikke tøve med at anbefale andre den.«Rygepolitikken i Tilst indebærer, at rygerummet er det eneste sted på matriklen, hvor man må tage sig en smøg eller en pibe tobak.Stena averhoff+co har selv investeret i rygerummet, men det er faktisk også muligt at lease et rygerum. Rygerummene fremstilles med forskellige facadeløsninger, så det altid er muligt at få det til at matche med virksomhedens øvrige bygninger. Det er i øvrigt en relativ enkel sag at flytte rygerummet.",
        "metadata": {
            "source": "https://www.berlingske.dk/oekonomi/rygerne-pulser-videre-i-en-container",
            "image_url": "https://berlingske.bmcdn.dk/media/cache/resolve/image_x_large_vertical/image/43/430661/3810-rygerne-pulser-videre-i-en-container--.jpg",
            "publication_time": "Lørdag d. 29. marts 2008, kl. 20.11",
            "author": null,
            "related_links": [],
            "attachments": []
        }
    }
}