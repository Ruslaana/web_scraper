{
    "version": "1.0",
    "document": {
        "id": "https://www_berlingske_dk/virksomheder/andersen-martini-tilbagekoeber-aktier-i-datter-fra-opel",
        "title": "Andersen & Martini tilbagekøber aktier i datter fra Opel",
        "content": "De erhvervede aktier, som oprindeligt blev anskaffet til netop 3,75 mio. kr., udgør 15 pct. af den samlede aktiekapital i Andersen & Martini Auto, fremgår det af en pressemeddelelse. Sammen med handlen afsluttes det joint venture, som parterne indgik i 2014. Andersen & Martini fortsætter dog fremadrettet som almindelig forhandler af Opel-biler. - Førnævnte joint venture blev indgået som led i General Motors paneuropæiske strategi om at have en ejerandel i de vigtigste forhandlere. Denne strategi ser Opels nye ejere, PSA ingen værdi i, hvorfor man afvikler på europæisk plan. Andersen & Martini deler PSAs opfattelse.  - For Andersen & Martini betyder ophør af dette joint venture intet i forhold til samarbejdet med Opel Danmark. Til gengæld vil dette betyde en lettelse i Andersen & Martinis administration og daglige virke, skriver selskabet i meddelelsen. Efter købet af Opels aktier er Andersen & Martini igen eneejer af Andersen & Martini Auto.  ",
        "metadata": {
            "source": "https://www.berlingske.dk/virksomheder/andersen-martini-tilbagekoeber-aktier-i-datter-fra-opel",
            "image_url": "https://berlingske.bmcdn.dk/media/cache/resolve/image_x_large/image/7/73084/19914266-logoer-skilte-kia-og-opel-forhandler.jpg",
            "publication_time": "Torsdag d. 01. februar 2018, kl. 17.47",
            "author": null,
            "related_links": [],
            "attachments": []
        }
    }
}