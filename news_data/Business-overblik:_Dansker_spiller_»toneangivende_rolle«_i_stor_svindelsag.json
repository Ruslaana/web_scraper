{
    "version": "1.0",
    "document": {
        "id": "https://www_berlingske_dk/business/business-overblik-dansker-spiller-toneangivende-rolle-i-stor-svindelsag",
        "title": "Business-overblik: Dansker spiller »toneangivende rolle« i stor svindelsag",
        "content": "God morgen og velkommen til mandagens Business-overblik, som indleder den sidste uge inden jul – med vintersolhverv 21. december, som altså er årets længste nat, hvorpå dagene så småt begynder at blive lysere igen. I dag runder vi blandt andet: Men vi begynder hos »de andre« med en stor, international svindelsag. God læselyst, og følg med dagen igennem påBerlingske Business! Dansker spiller »toneangivende rolle« i stor svindelsag En 50-årig fynsk forretningsmand spiller ifølge anklagemyndigheden en »toneangivende rolle« i en international svindelsag. Han erifølge Finansen af flere mistænkte bagmænd i et internationalt netværk af økonomisk kriminelle og mistænkes for sammen med to andre at have stået bag en momskarrusel, der skal have svindlet den tyske stat for mere end 693 millioner kroner. Manden blev tidligere i år anholdt og udleveret med omfattende støtte fra dansk politi i »Operation Goliath«, som sagen kaldes. Den begynder 16. december ved retten i Düsseldorf. Danskerens præcise rolle kendes endnu ikke, for hverken Fyns Politi eller den europæiske anklagemyndighed EPPO har ønsket at udtale sig. Forretningsmanden blev fundet og anholdt i Kenya, efter at hans ekskone og 75-årige mor var blevet overvåget af dansk politi. 1.ATP erkender: Pensionsmilliarder er gået op i røg For første gang erkender den danske pensionskasse ATP, at selskabets milliardinvestering i den svenske elbilbatterifabrik Northvolt er gået op i røg. »Ikke meget langt fra nul,« siger ATP-topchef Martin Præstegaardtil DRom, hvad der er tilbage af de 2,3 milliarder investerede kroner. »Værdien af virksomheden er i dag ikke meget langt fra nul. Det betyder jo, at langt det meste af investeringen af væk,« siger han, efter at ATP i månedsvis har været tavs. Batterifabrikken i Skellefteå var set som Europas store håb om uafhængighed af særligt Kina men er løbet ind i problem efter problem med produktionen og har bedt om konkursbeskyttelse for at kunne omstrukturere og redde virksomheden. ATP er femtestørste aktionær i Northvolt. 2. Nu får F-kort-lånerne lave renter Boligejere, som i 2022 og 2023 indfriede deres fastforrentede etprocentlån og gik over til helt korte boliglån med ny rente hver sjette måned, har endnu ikke haft meget gavn af de lavere renter. Det ændret sig efter nytår, hvor rentenedsættelserne fra tidligere i år, siger chefanalytiker Sune Malthe-Thagaard fra Totalkredittil Børsen. Boligejere med F-kort-lån skal efter nytår betale en rente på cirka 2,5 procent og til næste rentefastsættelse i juli 2025 på formentlig omkring to procent. 3. Chokolade kan blive endnu dyrere Siden september er priserne på chokolade steget med omkring 80 procent, viser tal fra brancheorganisationen International Cocoa Organization. Torsdag kostede et ton kakao 73.440 kroner (9.876 euro),skriver DR, og ifølge Mikkel Friis-Holm, der er stifter af Friis-Holm Chocolate Factory, skal forbrugerne indstille sig på »endnu højere priser, for jeg tror, vi ryger op på en pris per ton på mindst 12.000 euro«. Årsagen til prisstigningerne er problemer med høsten som følge af voldsomme vejrforandringer.   1.Juraprofessor og tidligere departmentschef: Regeringsadvokat bør overtage Kammeradvokatens rolle Regeringens ekspertgruppe har dissekeret kammeradvokatordningen uden at nævne retssikkerhed med ét ord. Men set med en juraprofessors og tidligere departementschefs øjne er statens afhængighed af Kammeradvokaten en udfordring for netop retssikkerheden. Regeringen forholder sig ikke til kritikken.Læs historien her. 2. Falden kødkonge beskylder advokater for at malke livsværk Udsigten til en millionregning får konkursramte Kurt Skare til at lange hårdt ud efter kuratorer, som han beskylder for at malke hans krakkede kødkoncern for millioner. Konkursadvokater afviser Kurt Skares anklager og mener, at han selv er årsag til, at der foreløbig er brugt over 20.000 timer og hævet 32 millioner kroner for oprydningen.Læs historien her. Europa står til at lide et svidende nederlag i højspændt opgør med kinesisk batterisucces Europas store satsning på at producere egne batterier til især elbiler er slået fejl, og det er Kina, der vinder på det. Masser af europæiske fabriksbyggerier er forsinkede eller droppet, fordi markedet pludselig har ændret sig.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.10: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-dansker-spiller-toneangivende-rolle-i-stor-svindelsag",
            "image_url": "https://berlingske.bmcdn.dk/media/cache/resolve/image_x_large_vertical/image/186/1868963/24853339-en-international-momssvindelsag-rulles-fra-mandag.jpg",
            "publication_time": "Mandag d. 16. december 2024, kl. 07.11",
            "author": "Thomas Breinstrup",
            "related_links": [],
            "attachments": []
        }
    }
}