{
    "version": "1.0",
    "document": {
        "id": "https://www_berlingske_dk/synspunkter/moderaterne-svarer-paa-la-kritik-kald-os-gerne-jubeleuropaeere-det",
        "title": "Moderaterne svarer på LA-kritik: Kald os gerne jubeleuropæere, det står vi fast ved",
        "content": "Der var en tid, hvor Liberal Alliance mente, at EU var Danmarks fjende. Så ville de gernefjerne forsvarsforbeholdet, og nu, hvor Europa har mere brug for at stå sammen end nogensinde før, bliver mankritiseret og kaldt jubeleuropæer, hvis man ønsker de resterende to forbehold fjernet. Hvornår mon holdningen skifter igen? Snart, kan man håbe. I Moderaterne står vi i hvert fald fast – også selvom vi bliver kritiseret for det. For der er brug for et større og stærkere Europa. Og der er brug for, at Danmark stempler fuldt og helt ind i den europæiske familie ved at fjerne alle EU-forbeholdene. Hvis man altid sætter sig selv først og tænker: »Jeg har lige en lille særskilt fordel ved, at et eller andet ikke gælder for mig, som gælder for andre« – ja, så gør de andre det også, og så risikerer man at sidde alene tilbage. Og alene tilbage i den verden vi befinder os i, det er ikke nogen god idé. Det handler om, at vi handler ansvarligt og rykker Danmark tættere på beslutningerne i EU, i en tid hvor der træffes mange og vigtige beslutninger. Både for hele Europas fremtid, men selvfølgelig også for Danmarks. Opbakningen til EU er nu højere end nogensinde, hvor 74 procent af de adspurgte i en nyundersøgelsepå tværs af medlemslandene mener, at deres land nyder godt af samarbejdet. 91 procent af de danske adspurgte respondenter mente, at Danmark har nydt godt af fællesskabet. Så måske det er på tide, at vi kommer helt med? Nogle af de store diskussioner i EU handler i dag om, at vi skal øge vores konkurrenceevne. Det er vi helt enige i. »Lige nu følger vi de beslutninger, der træffes i eurosamarbejdet, men vi har ingen stemme ved bordet. Vi er altså underlagt en politik, vi ikke har indflydelse på. Dét er ikke selvbestemmelse,« skriver Stine Bosse og Henrik Franden (billedet).Fold sammenLæs mereFoto: Ida Marie Odgaard/Ritzau Scanpix. Men euroforbeholdet hæmmer vores internationale konkurrenceevne. Handel med de andre eurolande medfører i dag unødvendige omkostninger i form af vekselgebyrer og kurssikring. Det koster danske virksomheder tid og penge, hvilket er helt unødvendigt. Desuden påpegerDansk Industri, at Europa køber en faldende andel af vores samlede eksport (kun 60,7 procent i 2023), mens andre analyser viser, athandlen mellem eurolande stigermed 5-15 procent, netop fordi de har en fælles valuta. Lad os da sørge for, at vi får mere indflydelse her. Lige nu følger vi de beslutninger, der træffes i eurosamarbejdet, men vi har ingen stemme ved bordet. Vi er altså underlagt en politik, vi ikke har indflydelse på. Dét er ikke selvbestemmelse. Ved at indføre euroen får vi mere medbestemmelse, fordi vi bliver en del af den kreds, der faktisk bestemmer, og så viser vi de andre EU-lande, at Danmark selvfølgelig er fuldt og helt med i det fælles arbejde, for at få Europa til at kunne stå meget mere på egne ben. Så sent som i sidste uge præsenterede Europa-Kommissionen enny planfor den interne sikkerhed i EU. Den handlede om, at vi bedre skal kunne dele efterretninger med hinanden i Europol. Den handlede om, at vi skal sikre flere ressourcer til Frontex, så vi kan beskytte de ydre grænser. Den handlede om, at vi bedre skal kunne stå imod cyberangreb, og så handlede den blandt meget andet om, at vi skal have et bedre samarbejde om forsvaret af kritisk infrastruktur og forsyningskæder. Det er nogle af de store udfordringer, vi står over for i dag. Men det er også udfordringer, hvor Danmark står uden for beslutningerne på grund af vores forbehold. Danmark er et fantastisk land, som har så meget at bidrage med. Både i måden, vi arbejder på, men også i de løsninger, vi har, og de skarpe hjerner, vi er i besiddelse af. Hvorfor skal vi ikke have lov til at bidrage med det i stedet for at lade de andre træffe beslutningerne? Ja, danskerne er blevet spurgt, det skal respekteres, men virkeligheden ændrer sig også – og det må lige så respekteres. Derfor står vi fast på det, vi har sagt hele tiden: Danmark skal af med sine EU-forbehold. Kald os gerne jubeleuropæere af den årsag, det tager vi som et kompliment. Stine Bosse er MEP for Moderaterne, og Henrik Frandsen er gruppeformand og EU-ordfører for Moderaterne ",
        "metadata": {
            "source": "https://www.berlingske.dk/synspunkter/moderaterne-svarer-paa-la-kritik-kald-os-gerne-jubeleuropaeere-det",
            "image_url": "https://berlingske.bmcdn.dk/media/cache/resolve/image_x_large_vertical/image/190/1909920/24928754-91-procent-af-de-danske-adspurgte-respondenter-me.jpg",
            "publication_time": "Onsdag d. 09. april 2025, kl. 17.30",
            "author": null,
            "related_links": [],
            "attachments": []
        }
    }
}