{
    "version": "1.0",
    "document": {
        "id": "https://www_berlingske_dk/politik/kom-med-i-mette-frederiksens-kokken-til-bagning-og-mod-sonnen-magne",
        "title": "Kom med i Mette Frederiksens køkken til bagning, og mød sønnen Magne",
        "content": "Det allerførste, landets statsminister delte på det sociale medie Instagram, var et billede af sig selv og sønnen, Magne. »På vej til Socialdemokratiets kongres sammen med Magne. Som ny på Instagram er han den helt rigtige til at lære mig alle de gode tips og tricks,« skrev Mette Frederiksen ved billedet i september i år.  På vej til Socialdemokratiets kongres sammen med Magne Som ny på Instagram er han den helt rigtige til at lære mig alle de gode tips og tricks Et opslag delt afMette Frederiksen(@mette) den13. Sep, 2019 kl. 2.48 PDT Mette Frederiksen deler store dele fra sit privatliv med danskerne på sociale medier. Ind imellem de politiske opslag på Facebook og Instagram viser hun billeder af sin søn, af sin kæreste, hun inviterer danskerne med ind i sit køkken, når hun bager eller laver hjemmelavede æbleskiver – mors og farmors opskrift – og hun viser sig uden filter, når hun ordner familiens vasketøj og i sin sommerferie slår græs i haven iført gummistøvler. Privatlivet med børn og kæreste bliver også vist frem ibilledserieroginterview i medierne, hvor hun blandt andet har fortalt om personlige forhold somsin skilsmisse, sorgen over sin mors død, og hvadhun glæder sig allermest til ved sit kommende bryllup med sin kæreste. Da Socialdemokratiet i efteråret 2018i en husstandsomdelt kampagnepjecelancerede Mette Frederiksen som »børnenes statsminister«, blev hendes søn og kæreste ligeledes inddraget. Selfiesaf Mette Frederiksen med sin søn og kommende mand var en del af reklamefremstødet. »Min søn Magne og jeg ved Møns Klint en frisk efterårsdag,« lød billedteksten på det ene. »Min kæreste Bo og jeg. Vi skal snart giftes,« lød billedteksten på det andet.  Soccer mom  God søndag til jer allesammen. Et opslag delt afMette Frederiksen(@mette) den10. Nov, 2019 kl. 4.29 PST Mette Frederiksens brug af sit privatliv bygger på en nøje gennemtænkt strategi, siger professor ved Roskilde Universitet Mark Ørsten, der forsker i politisk kommunikation. »Det er en helt bevidst strategi, hvor hun giver udtryk for, hvem hun tror, hun taler med og gerne vil i øjenhøjde med. Det handler om at tiltrække flere vælgere,« siger Mark Ørsten.  Græskar, familiehygge og lidt efterårsferie. I morgen tager jeg til Bruxelles. God ferie til jer Et opslag delt afMette Frederiksen(@mette) den16. Okt, 2019 kl. 8.25 PDT Statsministeren indvier over 100.000 følgere på Facebook og knap 50.000 på Instagram i dele af sit privatliv, og det er hun langtfra den eneste politiker, der gør. Som Berlingske har kortlagt, deler politikere på sociale medier i stor stil ud af privatlivet, idet to ud af tre medlemmer af Folketinget har delt familiebilleder, mens næsten halvdelen har delt billeder af deres børn, og mere end halvdelen har delt feriebilleder. Mark Ørsten fremhæver, at det er »almindelige« hverdagsbegivenheder for »almindelige« danskere, som hun forsøger at komme i øjenhøjde med. At hun vil vise, at selv om hun er statsminister, er hun også bare en »almindelig« familiemor fra arbejderklassen. Derfor viser Mette Frederiksen, at hun ordner vasketøj, spiser en leverpostejmad i pausen i »Aftenshowet«, og at hun slår græs som alle andre iført jordnære gummistøvler og ikke højhælede statsministersko, fremhæver Mark Ørsten. »Hun forsøger at spejle sit publikum ved netop at vise, at hun spiser en leverpostejmad, fordi hun regner med, at den almindelige socialdemokrat nok i højere grad vil spise en leverpostejmad, boller i karry eller frikadeller og ikke sidde på en sushirestaurant. Hun taler til dem og siger: »Jeg er en del af min vælgerskare, jeg er ikke noget særligt, jeg er ikke en pamper,« for nu at tage et populært socialdemokratisk kritikpunkt – »jeg er ligesom dem, jeg stemmer på«. Så det er meget bevidst, hvad Mette Frederiksen vælger helt ned til leverpostejmaden,« siger Mark Ørsten.   Får mig lige en leverpostejmad, inden jeg er klar til Aftenshowet Et opslag delt afMette Frederiksen(@mette) den22. Okt, 2019 kl. 10.14 PDT Kan det ikke bare være, at Mette Frederiksen vil dele ud af sit privatliv, ligesom så mange andre danskere gør på de sociale medier? »Det kan sagtens være et ønske, men vi ved fra forskning, at der er en tydelig strategi blandt politiske partier, som også foretager analyser af, hvad der virker. Og der er stemmer i at komme i øjenhøjde med vælgerne og træde ud af politikerrollen ved at vise sit privatliv. Derfor sidder hun ved køkkenbordet, hvor Familien Danmark mødes, og hvor man spiser det, man altid har gjort i Danmark,« siger Mark Ørsten.  Vi skal vinde i aften, så vi er helt klar til Irland på mandag. Kom så, drenge! Et opslag delt afMette Frederiksen(@mette) den15. Nov, 2019 kl. 11.42 PST Mette Frederiksen kom på Instagram i dette efterår under en vis polemik, idet hun gennem Instagram overtog en profil, som en anden person allerede havde. »Mette« er kontoens simple navn, som ikke havde været anvendt aktivt i en årrække. Indehaveren af profilen, en kvinde ved navn Mette Olsen fra Køge, var dog forundret over, at landets statsminister overtog den, uden at hun forinden blev hørt. »Det kunne være meget rart at vide, at éns profil er blevet overtaget af statsministeren. Hun må godt lige sige undskyld for at stjæle min profil uden at spørge om lov,« sagde Mette Olsen.  Så er åbningstalen til i morgen færdig. Jeg håber, du bliver glad for den Nu er det tid til vasketøj Et opslag delt afMette Frederiksen(@mette) den30. Sep, 2019 kl. 12.07 PDT Socialdemokratiet har til netmediet Zetland oplyst, at »det hele er foregået i overensstemmelse med Instagrams juridiske retningslinjer«, og efter at sagen var blevet vendt i medierne, skrev Mette Frederiksen et opslag på Instagram, hvori hun takkede Mette Olsen for profilen. »Mød Mette fra Køge. Hun havde profilen her før mig. Nu har jeg været så heldig at overtage brugernavnet efter hende. Så kan profilen igen blive brugt. Stor tak til Mette. Der er blomster på vej,« skrev Mette Frederiksen som tekst til billedet af den tidligere indehaver af profilen. 18. december havde statsministeren foretaget 30 opslag på Instagram i løbet af julemåneden. Det næstmestlikedevar billedet fra køkkenet i hjemmet, hvor hun lavede æbleskiver efter sin mors og farmors opskrift. Mette Frederiksen har ikke ønsket at kommentere denne artikel.   Hjemme-søndag med tur i skoven, suppe og mors hjemmebagte flutes God søndag aften til jer. Et opslag delt afMette Frederiksen(@mette) den27. Okt, 2019 kl. 10.38 PDT FAKTAFakta: Private opslag fra politikereBerlingske har gennemgået samtlige af de 175 danske folketingsmedlemmers profiler på de sociale medier Facebook og Instagram.Her er resultaterne:67,4 procent har delt billeder af familiemedlemmer (herunder kærester).77 danske folketingsmedlemmer har delt billeder af deres børn.56,5 procent har delt feriebilleder.52,5 procent har i oktober og november delt private opslag.44 procent har i oktober og november delt mere end et privat opslag.17 procent har i oktober og november delt fem eller flere private opslag.FOLD UD Berlingske har gennemgået samtlige af de 175 danske folketingsmedlemmers profiler på de sociale medier Facebook og Instagram. Her er resultaterne:",
        "metadata": {
            "source": "https://www.berlingske.dk/politik/kom-med-i-mette-frederiksens-kokken-til-bagning-og-mod-sonnen-magne",
            "image_url": "https://berlingske.bmcdn.dk/media/cache/resolve/image_x_large/image/124/1240572/23298267-.jpg",
            "publication_time": "Lørdag d. 28. december 2019, kl. 13.45",
            "author": "Martin Borre",
            "related_links": [],
            "attachments": []
        }
    }
}