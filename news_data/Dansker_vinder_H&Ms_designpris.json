{
    "version": "1.0",
    "document": {
        "id": "https://www_berlingske_dk/kultur/dansker-vinder-hms-designpris",
        "title": "Dansker vinder H&Ms designpris",
        "content": "28-årige Stine Riis har onsdag vundet den første designpris,den svenske tøjgigant H&M uddeler. Prisen bliver givet til et talent fra en af de prestigefulde designskoler i Sverige, Storbritannien, Tyskland, Belgien, Holland og Danmark for at støtte deres arbejde efter afgangseksamen. Uddelingen finder sted i forbindelse medmodeugen i Stockholm, der er i gang i øjeblikket. Stine Riis modtager med prisen 50.000 euro, godt 370.000 kroner, og muligheden for at få udvalgte stykker af sin tøjkollektion solgt i nogle af tøjvirksomhedens butikker senere i år. Desuden får hun vist sin afgangskollektion på den igangværende modeuge i den svenske hovedstad. Stine Riis har dog repræsenteret Storbritannien i konkurrencen, der havde seks finalister, idet hun er uddannet designer fra den britiske designskole, London College of Fashion. I etinterview, Stine Riis har givet til H&Mi forbindelse med prisuddelingen, siger hun, at hun drømmer om at starte sit eget tøjmærke, og at hendes foretrukne, historiske modedesigner er Yves Saint Laurent. Se interviewet her:  Hollandske Anne Bosman vandt ved samme lejlighed H&Ms People’s Prize, der udløser et månedlangt praktikophold hos den britiske modedesigner Christopher Kane i London. BNB",
        "metadata": {
            "source": "https://www.berlingske.dk/kultur/dansker-vinder-hms-designpris",
            "image_url": "https://berlingske.bmcdn.dk/media/cache/resolve/image_x_large/image/25/250546/4864294-stine-riis-2.jpg",
            "publication_time": "Onsdag d. 01. februar 2012, kl. 14.31",
            "author": null,
            "related_links": [],
            "attachments": []
        }
    }
}