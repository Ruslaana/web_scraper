{
    "version": "1.0",
    "document": {
        "id": "https://www_berlingske_dk/groft-sagt/fantasi-og-virkelighed",
        "title": "Fantasi og virkelighed",
        "content": "Derfor kan Groft sagt kun ønske oberst Morten Danielsson tillykke med udnævnelsen til brigadegeneral. Danielsson skal nu lede det multinationale korps i Stettin i Polen, hvor han skal kommandere rundt med tyske, danske og polske styrker i et formodentligt forsvar mod russiske angreb.Brigadegeneralen spillede en ikke lille rolle i sagen om jægerbogen. Faktisk udsprang ideen til at søge en mulig arabisk oversættelse af Thomas Rathsacks bog »Jæger – i krig med eliten« på nettet fra brigadegeneralen. Da han ikke selv kunne finde nogen oversættelse, bad han sin IT-chef fortsætte eftersøgningen, med det resultat at IT-chefen selv foretog en Google-oversættelse af bogen. Det kostede dyrt for IT-chefen. At forsvarschefen også måtte gå, hører til i småtingsafdelingen, men sagen var medvirkende til, at forsvarsministeren foretrak at gå. Samt naturligvis at Thomas Rathsack mistede sit levebrød.Men brigadegeneralen overlevede det hele. Lad os ikke håbe, at hans livlige fantasi udløser for mange konflikter med russerne.",
        "metadata": {
            "source": "https://www.berlingske.dk/groft-sagt/fantasi-og-virkelighed",
            "image_url": "https://berlingske.bmcdn.dk/media/cache/resolve/image_x_large/image/86/864663/2497757-egon-balsby.jpg",
            "publication_time": "Fredag d. 14. maj 2010, kl. 23.30",
            "author": null,
            "related_links": [],
            "attachments": []
        }
    }
}