{
    "version": "1.0",
    "document": {
        "id": "https://www_berlingske_dk/filmanmeldelser/grusom-og-grinagtig-krigs-satire",
        "title": "Grusom og grinagtig krigs-satire",
        "content": "Spanske Fernando León Aranoa serverer med »A Perfect Day« M.A.S.H.-inspireret satire fra den absolutte slutning af Bosnien-konflikten med fokus på krigens absurditet og brutalitet gemt lige nedenunder grinet. Vi følger et hold hjælpearbejdere, der prøver at fiske et lig op af en brønd, så vandet ikke bliver forurenet. Men rebet knækker, og de må nu på jagt efter et nyt. Den enkle handling bliver startskuddet til en tragikomisk historie om mistænksomhed, paragrafrytteri, tragedie og hjælpeløshed – for det er ikke så let at få lov til at hjælpe, selv om man er der, hvor der er hjælp behov.  Historien er lidt ujævn, skiftevis fortættet og løs i kanterne, men hele holdet, med Tim Robbins og Benicio del Toro i front, holder tungen lige i munden og balancerer mellem kulsort komik og hjerteskærende tragik, så humoren understreger gruen og virker som løftestang for det tragiske budskab, enhver historie om krig og konflikt er. Hvad:A Perfect Day.Hvem: Instruktør: Medvirkende: Benicio del Toro, Tim Robbins.Hvor:Premiere over hele landet.",
        "metadata": {
            "source": "https://www.berlingske.dk/filmanmeldelser/grusom-og-grinagtig-krigs-satire",
            "image_url": "https://berlingske.bmcdn.dk/media/cache/resolve/image_x_large/image/19/199804/13682229-06kulkultur-aperfectday-101jpg.jpeg",
            "publication_time": "Onsdag d. 15. juni 2016, kl. 22.00",
            "author": "Louise Kidde Sauntved",
            "related_links": [],
            "attachments": []
        }
    }
}