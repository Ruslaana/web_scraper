{
    "version": "1.0",
    "document": {
        "id": "https://www_berlingske_dk/skaerm/der-er-hele-fire-beatles-film-paa-vej-nu-er-skuespillerne-afsloeret",
        "title": "Der er hele fire Beatles-film på vej – nu er skuespillerne afsløret",
        "content": "I april 2028 lander fire biografiske film om The Beatles. Hver film har fokus på ét medlem af bandet – og nu er rollerne til de fire legender blevet besat. Det blev offentliggjort til CinemaCon i Las Vegas mandag aften, ifølgeThe Guardian. Den britiske instruktør Sam Mendes på scenen i Las Vegas.Fold sammenLæs mereFoto: Valerie Macon/AFP/Ritzau Scanpix. Det var instruktør Sam Mendes, som offentliggjorde de fire skuespillere på scenen. Den Oscar-vindende instruktør er især kendt for film som American Beauty og Skyfall, og han har i årevis forsøgt at lave en film om The Beatles, men han måtte give op. »Historien var for stor til én film,« sagde han ifølge The Guardian. Og han ville ikke lave en tv-serie. Og derfor kommer der altså nu hele fire film om »det mest betydningsfulde band nogensinde«, som Sam Mendes kaldte dem. »Måske er det en chance for at forstå dem lidt dybere,« sagde instruktøren. Filmprojektet bakkes op af de to nulevende medlemmer, Paul McCartney og Ringo Starr, samt familierne til de to afdøde medlemmer, John Lennon og George Harrison. Gennem årene er der lavet et hav af dokumentarfilm om bandet – nogle af de mest populære er »Backbeat« fra 1994 og »Nowhere Boy« fra 2009.  Harris Dickinson er en britisk skuespiller. Han begyndte sin karriere i britisk tv og havde sin første hovedrolle i dramafilmen Beach Rats – senest har han spillet en stor rolle i filmen »Babygirl«.Fold sammenLæs mereFoto: Valerie Macon/AFP/Ritzau Scanpix.   Paul Mescal er en irsk skuespiller. Han blev berømt for sin rolle i miniserien »Normale mennesker«. Senest har han også haft en rolle i filmen »Gladiator 2«.Fold sammenLæs mereFoto: Valerie Macon/AFP/Ritzau Scanpix.   Barry Keoghan er en irsk skuespiller. Han opnåede anerkendelse for sine roller i »Dunkirk« og »The Killing of a Sacred Deer«.Fold sammenLæs mereFoto: Valerie Macon/AFP/Ritzau Scanpix.   Joseph Quinn er en britisk skuespiller. Han er bedst kendt for sin rolle som Eddie Munson i den fjerde sæson af Netflix-serien »Stranger Things«.Fold sammenLæs mereFoto: Valerie Macon/AFP/Ritzau Scanpix.",
        "metadata": {
            "source": "https://www.berlingske.dk/skaerm/der-er-hele-fire-beatles-film-paa-vej-nu-er-skuespillerne-afsloeret",
            "image_url": "https://berlingske.bmcdn.dk/media/cache/resolve/image_x_large/image/190/1906631/24922751-paul-mescal-joseph-quinn-barry-keoghan-og-harris.jpg",
            "publication_time": "Tirsdag d. 01. april 2025, kl. 15.31",
            "author": "Christina Elkorn",
            "related_links": [],
            "attachments": []
        }
    }
}