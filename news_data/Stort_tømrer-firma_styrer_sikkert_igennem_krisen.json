{
    "version": "1.0",
    "document": {
        "id": "https://www_berlingske_dk/virksomheder/stort-toemrer-firma-styrer-sikkert-igennem-krisen",
        "title": "Stort tømrer-firma styrer sikkert igennem krisen",
        "content": "Jakon, der beskæftiger 310 medarbejdere og lever af entrepriser i hovedstadsområdet, har i regnskabsåret 2010/11, der sluttede 30. juni år, haft en nettoomsætning på 481 mio. kr. og et primært driftsresultat på 15 mio.kr. Omsætningen er højere end bestyrelsen havde ventet, men godt 45 mio. kr. mindre end året før. I år forventer Jakon en større omsætning og et tilsvarende stabilt overskud, men tager dog højde for effekten i byggebranchen af det, som bestyrelsen kalder ”den nye finanskrise”. Læs også:Ansatte tabte millioner på at hjælpe firmaet  Jakon påpeger i sin årsberetning, at godt 30 procent af firmaets svende er ansat på funktionærbasis og altså har et betydeligt længere opsigelses varsel end de fleste andre tømrere, der er timelønnede og med kort varsel kan indgå nye arbejdskontrakter. De mange funktionær-ansatte i virksomheden skaber ifølge bestyrelsen ”tryghed hos begge parter og især hos kunderne”. Læs også: Fynsk tømrerfirma konkurs Murerfirma: Hellere dansk lærling end polsk svend  ",
        "metadata": {
            "source": "https://www.berlingske.dk/virksomheder/stort-toemrer-firma-styrer-sikkert-igennem-krisen",
            "image_url": "https://berlingske.bmcdn.dk/media/cache/resolve/image_x_large/image/46/469313/4576470-tmrerarbejde.jpg",
            "publication_time": "Onsdag d. 12. oktober 2011, kl. 06.11",
            "author": "Carsten Steno Hansen",
            "related_links": [],
            "attachments": []
        }
    }
}