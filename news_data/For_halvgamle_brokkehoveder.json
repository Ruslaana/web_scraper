{
    "version": "1.0",
    "document": {
        "id": "https://www_berlingske_dk/boganmeldelser/halvgamle-brokkehoveder",
        "title": "For halvgamle brokkehoveder",
        "content": "Her tegner forfatterne Bjarne Schilling og Gorm Vølver et karikeret, kærligt (selv)portræt af halvgamle mænd, med hang til oldboysfodbold, grilludstyr, brokkeri, klager, nattisseri, paneret mad, drikfældighed og hår ud af næser og ører. Bogens kerne er »99 gode emner til brok«. Denne halvgamle anmelder kunne ikke stå for opfordringen til at brokke sig over »engelske ord, som efterhånden bruges overalt. Hvorfor hedder ’udsalg’ ikke længere udsalg, men ’sale’, og hvorfor bliver ’efterårskollektion’ til ’Autumn Collection’? Fordi reklamerne skrives af sprogligt retarderede handelshøjskolefolk (Copenhagen Business School)...« Det er jo ikke kun sjovt, det er også sandt! Hep, hep!",
        "metadata": {
            "source": "https://www.berlingske.dk/boganmeldelser/halvgamle-brokkehoveder",
            "image_url": "https://berlingske.bmcdn.dk/media/cache/resolve/image_x_large/image/85/855217/2749651-oldies.jpg",
            "publication_time": "Torsdag d. 24. juni 2010, kl. 22.30",
            "author": null,
            "related_links": [],
            "attachments": []
        }
    }
}