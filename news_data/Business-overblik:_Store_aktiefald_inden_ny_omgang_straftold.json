{
    "version": "1.0",
    "document": {
        "id": "https://www_berlingske_dk/business/business-overblik-store-aktiefald-inden-ny-omgang-straftold",
        "title": "Business-overblik: Store aktiefald inden ny omgang straftold",
        "content": "Godmorgen og velkommen til mandagens og dermed ugens første Business-overblik her på den sidste dag i marts. I dag runder vi blandt andet: Men vi begynder med den voksende bekymring for næste salve i handelskrigen. God læselyst, og følg med dagen igennem påBerlingske Business! Store aktiefald inden ny omgang straftold Der er mandag morgen store fald på verdens aktiemarkeder forud for, at USA 2. april indfører straftold, som ifølge præsident Donald Trump vil ramme alle lande. Samtidig truer Trump med ekstra afgifter på russisk olie, hvis ikke der kommer en aftale om Ukraine. »Hvis politisk kaos og handelskrige bliver meget værre, er en recession nu en realistisk risiko blandt større økonomier,« siger Ajay Rajadhyaksha fra Barclaystil nyhedsbureauet Reuters. Det japanske Nikkei-børsindeks lå klokken 6.40 på -4,20 procent, mens Hang Seng i Hongkong var nede med -1,73 procent, børsen i Shanghai lå i -0,97 procent og sydkoreanske Kospi i -3,00 procent. Guldprisen steg omvendt til rekordhøje 3.098 dollar pr. ounce, fordi investorerne søger mod sikre havne i usikre tider, indtil de konkret ved, hvad der sker. De amerikanske børser lukkede fredag i store minusser. Donald Trump sagde, at den straftold, som han vil annoncere i denne uge, vil ramme alle lande og ikke blot dem, der har den største ubalance i handelen med USA. Flere havde håbet på at undgå straftolden, fordi der tidligere havde været antydninger om, at der ville være forskelle. 1.Topminister holder fast: USA er Danmarks »venner« og »vigtigste allierede« Onsdag præsenterer den amerikanske præsident, Donald Trump, sin store plan for told på Europa. Erhvervsminister Morten Bødskov (S) advarer om, at det vil gå værst ud over USA. For sådan gør venner, siger han.Læs historien her. 2.Han er en af Danmarks største finansguruer og investerer nu andres penge. Men prisen er »aggressiv« På sociale medier følger en kvart million mennesker med, når Andreas Steno poster om, hvad der foregår på de finansielle markeder. Nu er det også muligt at lade ham håndtere dine investeringer via en ny fond. Men fondstrukturen kan være en dyr omgang for investorerne.Læs historien her. Facebooks onde ånd: USA kan trække stikket på Europa Østrigske Max Schrems, som to gange har fået EU-Domstolen til at underkende EUs og USAs dataaftale, opfordrer europæiske myndigheder og virksomheder til at vågne op og søge europæiske it-alternativer – og myndighederne til at slå hårdere til, når der er grund til det. »Vi har brug for Vestager gange ti,« mener han.Læs historien her.   1. Bankchefer forventer flere opkøb Efter Nykredits købstilbud på Spar Nord er der opstået uro blandt landets banker i Totalkredit-samarbejdet. Det er Danske Bank, Nordea og Jyske Bank klar til at udnytte, og topcheferne er parate, hvis banker kommer til salg. »Der kan ske noget nu, som ikke var muligt før,« siger Lars Mørch, ordførende direktør i Jyske Bank,til Finans. Han finder det mest oplagt, at der sker noget inden for halvandet til to år. 2. Tidligere Mærsk-direktør styrer rival mod nye rekorder Danske Søren Toft har på fire år som topchef for den familieejede shippinggigant MSC (Mediterranean Shipping Company) øget Mærsk-rivalens markedsandel fra 16 til 20 procent og gjort det til verdens største med en fordobling af staben til cirka 200.000 medarbejdere og med 50-60 procent flere containerskibe til nu 900. »Vi skal vokse og være bedre i morgen, end vi var i går,« siger Søren Tofttil Børsen. Hvor Mærsk forsøger at gøre sig mindre afhængig af den ofte lunefulde shippingforretning, arbejder Søren Toft og MSC modsat på at blive en kæmpemæssig magtfaktor inden for containertransport. 3. Førende økonom: Stor usikkerhed i USA kan påvirke danske pensioner Den økonomiske fremtid i USA er præget af stor usikkerhed på grund af Donald Trumps autoritære ambitioner og mangelen på en gennemtænkt og sammenhængende plan for den økonomiske politik, og det kan påvirke danskernes pensionsopsparinger. Det siger den førende amerikanske økonom, nobelprismodtageren Paul Krugmantil DR. Han kan ikke få øje på en samlet plan fra Det Hvide Hus og tror, at handelskrigen vil gøre amerikansk produktion mindre konkurrencedygtig, ligesom amerikanske virksomheder om nogle år ikke længere vil være konkurrencedygtige uden for USA. Eftersom omkring 25 procent af danskernes samlede pensionsopsparing er investeret i USA, vil usikkerheden ramme også her. »Jeg ville være lidt bekymret,« siger Paul Krugman. Aktier – indeks og udvikling i procent USA – lukkekurser fredag: Asien – indeks mandag kl. 7.10: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-store-aktiefald-inden-ny-omgang-straftold",
            "image_url": "https://berlingske.bmcdn.dk/media/cache/resolve/image_x_large/image/190/1905925/24921486-en-skrm-viser-det-store-fald-p-den-japanske-nikk.jpg",
            "publication_time": "Mandag d. 31. marts 2025, kl. 07.20",
            "author": "Thomas Breinstrup",
            "related_links": [],
            "attachments": []
        }
    }
}