{
    "version": "1.0",
    "document": {
        "id": "https://www_berlingske_dk/internationalt/skaelv-ud-for-new-zealand-har-udloest-tsunami-advarsel",
        "title": "Skælv ud for New Zealand har udløst tsunami-advarsel",
        "content": "Wellington. Et kraftigt skælv på 7,2 i havet ud for North Islands østkyst har udløst en tsunami-advarsel fra landets beredskabsstyrelse, skriver nyhedsbureauet AFP. Advarslen gælder alle kystområder i New Zealand. Et område nær East Cape er blevet rådet til en evakuering. USA's Geologiske Overvågningscenter har ikke meldt om en tsunamiadvarsel. Skælvet skete omkring 30 kilometer fra kysten - 167 kilometer fra Gisborne. Der er ikke umiddelbart rapporter om tilskadekomne. New Zealand ligger på grænsen mellem den australske tektoniske plade og Stillehavspladen, som indgår i den såkaldte \"Ring af Ild\", hvor der måles op til 15.000 rystelser om året. AFP /ritzau/",
        "metadata": {
            "source": "https://www.berlingske.dk/internationalt/skaelv-ud-for-new-zealand-har-udloest-tsunami-advarsel",
            "image_url": "https://berlingske.bmcdn.dk/media/cache/resolve/image_x_large/image/1/17661/14589143-new-zealan.jpg",
            "publication_time": "Torsdag d. 01. september 2016, kl. 20.13",
            "author": null,
            "related_links": [],
            "attachments": []
        }
    }
}