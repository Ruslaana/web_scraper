{
    "version": "1.0",
    "document": {
        "id": "https://www_berlingske_dk/design-mode-og-arkitektur/han-tager-gerne-en-tur-i-helikopteren",
        "title": "Han tager gerne en tur i helikopteren",
        "content": "Designeren Mads Odgård, der 25. september fylder 60 år, tog for 11 år siden helikoptercertifikat og købte sig en lille helikopter. Han holder nemlig både af at se tingene lidt fra oven og af at kunne komme så effektivt som muligt fra punkt A til B – fra idé til produkt. Ligesom sit foretrukne transportmiddel fik den unge Mads Odgårds karriere for over tredive år siden en nærmest lodret start, da han fik stor succes med sit allerførste design: En bestikserie, der i dag har status af klassiker.  Odgård er en dansk designer af den klassiske slags. Den slags, der med et Bo Bedre-ord kaldes »tidløs«: En grådig enmandshær, der kaster sig over enhver opgave, der lægges foran ham – og som gør det med en sikker sans både for det, der virker, og det, der ligner design. Han har ikke en stil, der gør hans ting genkendelige på samme måde som for eksempel den ti år ældre Philippe Starck. Odgårds formgivning er altid diskret, praktisk, klassisk og som regel funderet i geometriens grundformer: kuglen, kuben, keglen. Den insisterende evne til at skære helt ind til benet kombineret med en grundpragmatisk indstilling til produktionskrav og prispunkter har gjort Mads Odgård til en meget efterspurgt designer. Måske ikke en af dem, alle kender navnet på, men i stedet en af dem, hvis design er at finde i stort set ethvert hjem i Danmark. Mads Odgård voksede op i Kjellerup i Midtjylland som juniorbarn i et lægehjem. Han fortæller selv, at han ikke rigtig fik noget ud af skolen. Odgård er ordblind, men det var der ikke noget, der hed i 1960ernes Kjellerup, så den lille Mads blev betragtet som lidt langsom i det, og i stedet for at gå hen i skolen tog han hver dag ud til en lokal bondemand, hvor han hjalp med køerne i stedet for at slås med bøgerne. Senere ville Odgård gerne være arkitekt, men måtte også opgive den drøm på grund af sin ordblindhed. Han kom dog ind på Skolen For Brugskunst, som det hed dengang i firserne. Han droppede ud efter to år, fik en etårig ansættelse i Lego og begyndte herefter for sig selv. Og det er da gåetmeget godt, som man ville sige det hjemme i Kjellerup. Mads Odgård havde fra starten det, tyskerne kalder »den dygtiges held«. Han gik rundt og ringede på hos forskellige firmaer, fordi han gerne ville designe en plæneklipper. Vejen førte forbi Raadvad, der sagde til den unge mand, at en plæneklipper havde de, men hvis han kunne designe et spisebestik, var de interesserede. Odgård så straks sin mulighed, og resten er historie, som man siger. Kort efter bestikket kom den lige så klassiske kedel til og lige siden – hvilket vil sige i tredive år – har Mads Odgård kunnet leve af sin kreativitet. For at holde sit liv lige så enkelt som sine design har Mads Odgård valgt ikke at have nogen ansatte. Han laver sine projekter selv, som regel stadig med en håndtegning som udgangspunkt, og har fra bestik og kedler bredt sig til både belysning, møbler, byinventar og en enkelt konceptbil, der endda opnåede at blive udstillet på Charlottenborg. Sidste år kunne Mads Odgård føje titlen »rundkørselskunstner« til sit CV, da han i barndomsbyen Kjellerup kunne afsløre en kæmpestol, der i fremtiden vil fungere som vartegn og pejlemærke for byen. Hvis man sætter sig i stolen, kigger man lige mod den gård, hvor den unge Mads for mange år siden gik blandt køerne og drømte om at blive arkitekt. FAKTAMads OdgårdFødt 25. september 1960 i RingkøbingFar: lægeMor: hjemmegåendeSøskende: 3Gift: Mette Lyng Hansen, arkitektSøn: William Lyng Odgård, 16 årAnsættelser: 1985-86 LegoStudier1980: Kunstakademiets Arkitektskole1982-1984: Skolen for Brugskunst, København1990: Art Center Europe, SwitzerlandUdstillinger2006: Charlottenborgs Efterårsudstilling2000: Kunstindustrimuseet, København1997: From Dreams to Reality, Skandinavisk udstilling i Baltikum1995: London Design Museum, UK1992: Expo 92 Sevilla, SpanienPriser2014: Singapore Furniture Fair2010: Designpreis der Bundesrepublik Deutschland2009: ELFORSK Prisen,2009: Red Dot, Tyskland2008: Formland Design Award, nomineret2004: Singapore Furniture Fair1993: I.D. Award, USA1992: Formland Design Award1991: Formland Design Award1990: Design Plus, Forbundsrepublikken TysklandUdsmykninger2020: To store stole, stablet, i rundkørsel, Kjellerup2019: Stor jernstol i rundkørsel, »Stolens signatur« Kjellerup2006: Video, tekstur- og lysdesign på Kronborg slot2005: Betoninstallation sidde-i-rundkreds-ude-møbel »Skibet« Oustruplund1998: Byinstallation Kjellerup1992: Stor krone til dronning Margrethe IIs og prins Henriks sølvbryllupUndervisning2014-2020: VIA university college2014: Lund University of Industrial Design2012: Bangkok University of Technology KMUTT2006: Niels Bohr Institute »The atom in the object«ForskningI samarbejde med DTU og Aalborg Universitet siden 2008Kilde: Mads OdgårdFOLD UD Født 25. september 1960 i RingkøbingFar: lægeMor: hjemmegåendeSøskende: 3Gift: Mette Lyng Hansen, arkitektSøn: William Lyng Odgård, 16 årAnsættelser: 1985-86 LegoStudier1980: Kunstakademiets Arkitektskole1982-1984: Skolen for Brugskunst, København1990: Art Center Europe, SwitzerlandUdstillinger2006: Charlottenborgs Efterårsudstilling2000: Kunstindustrimuseet, København1997: From Dreams to Reality, Skandinavisk udstilling i Baltikum1995: London Design Museum, UK1992: Expo 92 Sevilla, SpanienPriser2014: Singapore Furniture Fair2010: Designpreis der Bundesrepublik Deutschland2009: ELFORSK Prisen,2009: Red Dot, Tyskland2008: Formland Design Award, nomineret2004: Singapore Furniture Fair1993: I.D. Award, USA1992: Formland Design Award1991: Formland Design Award1990: Design Plus, Forbundsrepublikken TysklandUdsmykninger2020: To store stole, stablet, i rundkørsel, Kjellerup2019: Stor jernstol i rundkørsel, »Stolens signatur« Kjellerup2006: Video, tekstur- og lysdesign på Kronborg slot2005: Betoninstallation sidde-i-rundkreds-ude-møbel »Skibet« Oustruplund1998: Byinstallation Kjellerup1992: Stor krone til dronning Margrethe IIs og prins Henriks sølvbryllupUndervisning2014-2020: VIA university college2014: Lund University of Industrial Design2012: Bangkok University of Technology KMUTT2006: Niels Bohr Institute »The atom in the object«ForskningI samarbejde med DTU og Aalborg Universitet siden 2008 Kilde: Mads Odgård",
        "metadata": {
            "source": "https://www.berlingske.dk/design-mode-og-arkitektur/han-tager-gerne-en-tur-i-helikopteren",
            "image_url": "https://berlingske.bmcdn.dk/media/cache/resolve/image_x_large/image/133/1336687/23528774-slo.jpg",
            "publication_time": "Mandag d. 21. september 2020, kl. 16.37",
            "author": "Holger Dahl",
            "related_links": [],
            "attachments": []
        }
    }
}