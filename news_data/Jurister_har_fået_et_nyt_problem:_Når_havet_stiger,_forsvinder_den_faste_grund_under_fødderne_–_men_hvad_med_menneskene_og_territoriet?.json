{
    "version": "1.0",
    "document": {
        "id": "https://www_berlingske_dk/kronikker/jurister-har-faaet-et-nyt-problem-naar-havet-stiger-forsvinder-den-faste",
        "title": "Jurister har fået et nyt problem: Når havet stiger, forsvinder den faste grund under fødderne – men hvad med menneskene og territoriet?",
        "content": "Når den dødes kiste skal begraves, tager man en vandpumpe med. Det er den barskerealitet i Tuvalu, en lille østat i Stillehavet. Vandspejlet står nemlig allerede nu så højt, at saltvandet må pumpes ud, når graveren stikker skovlen i jorden. Så kisten skal hurtigt ned, indengraven oversvømmes. Farvel, bedstemor. Problemet er, at klimaforandringer får havene til at stige, og Tuvalu er først i rækken af østater til at blive oversvømmet. Det sker gradvist, og ø efter ø er på vej til at blive ubeboelige. Saltvandet vil snart gøre, at planter og afgrøder ikke længere kan gro. Og de daglige oversvømmelser vil gøre det umuligt at leve et normalt liv. Befolkningerne bliver tvunget væk. Til slut vil havet fuldstændigopsluge øerne, og altland vil være under vand.  Det lyder som en apolytisk scenario fra en science fiction-katastrofefilm. Men realiteten er, at det nok kommer til at skei løbet af vores levetid, eller i hvert faldi løbet af dette århundrede, som tingene ser ud nu. Ingen ved præcis hvornår, men videnskaben fortæller os, at det allerede nu ligger fast, at målt fra 2000, så vil havnene stige medmindst 30 centimeter op til 2050og derefter eksponentielt fortsætte stigningen. Men hvad kommer der til at ske med staten Tuvalu og dens befolkning, når saltvandet har opslugt landjorden? Og hvad med de økonomisk ekstremt vigtige maritime zoner, der omkranser landet? Folkeretten, som er det internationale retssystem, der regulerer staters samarbejde og sameksistens, giver ikke noget klart svar. I øjeblikket arbejdes der derfor intenst på at finde løsninger, både nationalt, regionalt og globalt. Et forslag er at introducere et princip om statens forblivelse på trods af klimaforandringer. Selvom landterritoriet bliver ubeboeligt og helt oversvømmes, så fortsætter staten og dets grænser med at bestå, hvis befolkningen, som nu er tvunget til at bo et andet sted, ønsker det. Her ses Funafuti, hovedøen i stillehavsøstaten Tuvalu.Fold sammenLæs mereFoto: Alastair Grant/AP/Ritzau Scanpix. Det foreslår nogle af de førende juridiske eksperter i en studiegruppe, som i 2019 blev nedsat af International Law Commission (et ekspertudvalg under FNs generalforsamling) til atundersøge problemstillingen. Ikke alle eksperter er dog helt enige.Andre mener, at statens forblivelse blot skal være et udgangspunkt. FN-pagten giver heller ikke noget klart svar.Den siger blot, at en stat kan miste sit FN-medlemskab, hvis staten »vedblivende har krænket de i nærværende pagt indeholdte grundsætninger«, mens den samtidig bekræfter folkenes selvbestemmelses ret. Det peger måske i retning af statens forblivelse. Og der er heller ingen andre internationale aftaler eller traktater, som direkte omhandler spørgsmålet. Montevideo-konventionen, som en række amerikanske lande underskrev i 1933 om staters rettigheder og pligter, anses generelt for at regulere landes tilblivelse ud fra fire grundbetingelser: Men konventionen dækker ikke nødvendigvis også spørgsmålet om statens forblivelse, og der er flere eksempler på, at en stat er fortsat med at eksistere, selvom en eller flere betingelser ikke længere er opfyldt. I hvert fald midlertidigt. Tænk bare på de baltiske stater under Sovjettiden og den polske eksilregering baseret i London under Anden Verdenskrig. »Hvordan kan vi sikre os, havstigningerne ikke resulterer i øget konflikt og forfald, måske ligefrem krig? Og at befolkninger, der er tvunget til at flytte, trygt og værdigt kan finde nye hjem?« spørger Morten Albert Michelsen. På billedet ses Tuvalu.Fold sammenLæs mereFoto: Torsten Blackwood/AFP/Ritzau Scanpix. Havretskonventionen fra 1982 giver heller ikke nogle entydige svar. Snarere tværtimod. Ifølge Havretskonventionenmåles en stats maritime zoner– det indre territorial farvand, den tilstødende zone og den meget vigtige, økonomisk eksklusive zone – ud fra statens kystlinje ved lavvande. Det kaldes også for »den normale basislinje«. Hvis havet stiger, rykker kystlinjen sig logisk og naturligt ind i landet. Og hvis vandet forsætter med at stige, og landet yderligere oversvømmes, vil kystlinjen i sidste ende helt forsvinde. Det tyder derfor på, at med havenes stigning, vil landterritoriet og de maritime zone derfor gradvist formindskes for til slut at svinde helt væk. Den kaldes i juridiske termer for»den ambulatoriske teori«. Omvendt kan en stat i henhold til konventionen indberette koordinaterne for sin normale basislinje til FNs generalsekretær. Og der er ikke noget krav om, at de skal opdateres, selvom kystlinjen rykker sig på grund af havstigninger. Staten kan derfor bare beslutte sig for at undlade at indberette ændringerne. Det betyder, at den normale basislinje består som oprindeligt rapporteret. Det kaldes også for»den fikserede basislinje teori«. En nyskabelse er, at selvom en stat løbende opdaterer sin egen normale basislinje til FN i forhold til ændringer af dens kystlinje, så kan staten samtidig love, at den ikke vil stille spørgsmålstegn vedandre landes fikserede normale basislinjer. Det kalder jeg for»den kombinerede teori«. Men hvilken teori holder i retten? Det vides ikke. Et andet problem i Havretskonventionen er, at den økonomiske eksklusive zones udstrækning også afhænger af, om en ø anses for at være egnet til beboelse eller eget økonomisk liv. Hvis det ikke længere er tilfældet, så omdefineres den til »en klippe«. Og en klippe giver ikke ret til en økonomisk eksklusiv zone. Men ingen ved med sikkerhed, hvornår tidspunktet præcist indtræffer, hvoren ø bliver til en klippe i juridisk forstand. Eller hvad man kan gøre for at undgå det: bygge et højt bemandet tårn eller en undervandsstation? »I løbet de seneste år har Tuvalu og andre østater anmodet Den Internationale Domstol i Haag og Den International Tribunal for Havretskonventionen i Hamburg om vejledende udtalelser om andre juridiske spørgsmål vedrørende klimaforandringer,« skriver advokat Morten Albert Michelsen.Fold sammenLæs mereFoto: privat. Studiegruppen identificererblandt andet disse åbne juridiske spørgsmål i dens nylige rapporter til FN som grundlæggende problemer. Uden at lægge sig fast på egentlige løsningsmodeller henviser gruppen især til nødvendigheden af at fastholde juridisk stabilitet, sikkerhed, vished og forudsigelighed. Mange eksperter henviser også til en deklaration om bevaringen af maritime zoner, som Pacific Island Forum (en sammenslutning af stillehavsøstater)udsendte i august 2021. Heri lanceredes ideen om, atmaritime grænser skal fastholdestrods havenes stigning og ændringer af kystlinjer. I 2023 var spørgsmålene til åben debat iFNs Sikkerhedsråd. Mange lande og internationale organisationer gav deres besyv med, men nogle egentlige svar kom der ikke ud af diskussionerne. For Danmarks kommende medlemskab af Sikkerhedsrådet er klimaforandringer, herunder havstigningers effekt på små østater, også en ud af tre hovedprioriteter. Emnerne diskuteres 25. september på ettopmøde i forbindelse med FNs Generalforsamling. Men der er fortsat ingen egentlige juridiske løsninger i udsigt. Så hvordan kan de vigtige og store åbne spørgsmål ellers løses? Hvordan kan Tuvalu, og resten af verden, få klarhed over, hvad der kommer til af ske med stater og deres territorier, når havene stiger og kystlinjerne ændrer sig? Hvordan kan vi sikre os, havstigningerne ikke resulterer i øget konflikt og forfald, måske ligefrem krig? Og at befolkninger, der er tvunget til at flytte, trygt og værdigt kan finde nye hjem? I løbet de seneste år har Tuvalu ogandre østateranmodet Den Internationale Domstol i Haag ogDen International Tribunalfor Havretskonventionen i Hamburg om vejledende udtalelser om andre juridiske spørgsmål vedrørende klimaforandringer. Og måske er tiden nu moden til, at de retlige instanser også udtaler sig om staters og deres territoriers juridiske status i lyset af klimaforandringer og havstigninger. Sådanne udtalelser vil i hvert fald kunne bidrage til en bedre indbyrdes forståelse, øget sikkerhed og positiv udvikling – og måske ligefrem fred. Morten Albert Michelsen er advokat og bosat i New York, USA. Kronikkens indhold er udtryk for hans personlige holdning og er ikke skrevet i medfør af hans embede ",
        "metadata": {
            "source": "https://www.berlingske.dk/kronikker/jurister-har-faaet-et-nyt-problem-naar-havet-stiger-forsvinder-den-faste",
            "image_url": "https://berlingske.bmcdn.dk/media/cache/resolve/image_x_large/image/183/1839014/24798255-epaselect-epa07774295-locals-during-a-traditional.jpg",
            "publication_time": "Tirsdag d. 24. september 2024, kl. 19.41",
            "author": null,
            "related_links": [],
            "attachments": []
        }
    }
}