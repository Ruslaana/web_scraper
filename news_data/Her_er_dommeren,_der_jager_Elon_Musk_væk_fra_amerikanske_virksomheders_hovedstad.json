{
    "version": "1.0",
    "document": {
        "id": "https://www_berlingske_dk/business/her-er-dommeren-der-jager-elon-musk-vaek-fra-amerikanske-virksomheders",
        "title": "Her er dommeren, der jager Elon Musk væk fra amerikanske virksomheders hovedstad",
        "content": "Afgørelsen strakte sig over201 sider, dateret 30. januar 2024. Og i den allerførste sætning lagde dommeren ud med at formulere, i helt dagligdags ord, hvad hun var blevet bedt om at tage stilling til: »Blev verdens rigeste person overbetalt?« Måske et lidt besynderligt spørgsmål for en lavmælt dommer i en lille delstat på den amerikanske østkyst med kun lidt over en million indbyggere. Men Delaware er ikke en helt almindelig delstat. Det er her, at over 70 procent af USAs største virksomheder er officielt indregistreret. Faktisk har Delaware på papiret dobbelt så mange virksomheder, som delstaten har indbyggere: over to millioner. Derfor er den 44-årige Kathaleen McCormick, retspræsident ved den særlige domstol Delaware Court of Chancery, heller ikke en helt almindelig dommer. Hendes ord har uforholdsmæssig stor indflydelse på amerikansk erhvervsliv. Og derfor har det også mere end almindelig vægt, når hendes svar på førnævnte spørgsmål var: Ja. Især når personen så er selveste Elon Musk. Kort og godt, konstaterede Delaware-dommeren, fik Musken historisk stor lønpakke, der ikke var rimelig, da han i 2018 blev lovet op mod knap 56 milliarder dollar i belønning af sin bestyrelse for at styre elbilproducenten Tesla. Bestyrelsen varalt for tæt på Musk, fandt McCormick. Som kontrollerende aktionær i Tesla har frontfiguren Elon Musk haft alt for stor indflydelse på bestyrelsesprocessen omkring hans lønpakke, mener domstolen i Delaware.Fold sammenLæs mereFoto: Jonathan Ernst/Reuters/Ritzau Scanpix. Efter den afgørelse kan Muskikke længere kalde sig verdens rigeste person. Han er også blevet så rasende på Delaware, at han én for én er begyndt at trække sine virksomheder ud af den lille delstat med den store betydning. Det gælder først og fremmest Tesla, selvom det vil kræve en aktionærafstemning at gennemføre hans intentioner om at rykke bilproducenten til Texas i stedet. Allerede kort efter dommen kørte Elon Musk på X en ret omtalt – og alt andet end officiel – afstemning blandt sine 175 millioner følgere om, hvorvidt Tesla skulle rykke til Texas. Det blev et rungende ja.  Should Tesla change its state of incorporation to Texas, home of its physical headquarters? Selskabet Neuralink, der laverhjerneimplantater, blevrykket fra Delaware til Nevadablot få dage efter dommer McCormicks afgørelse. Også rumfartsselskabet Space X er sidenrykket ud af Delawareog til Texas. Og Kathaleen McCormick har Elon Musk kun haft følgende ord tilovers for: »Hun har gjort mere for at skade Delaware end nogen anden dommer i nutidens historie,« skrev han et par dage efter på X.  She has done more to damage Delaware than any judge in modern history Afgørelsen har kastet Kathaleen McCormick ud i et søgelys, hun sjældent befinder sig i. Sidste gang var nok i 2022, da hun også havde Elon Musk i sin retssal i Delaware. Det var i det højspændte drama, da Musk villetrække sig fra en aftale om at købe det sociale medie Twitter, nu X. Dengang endte Musk med at bøje sig og gennemføre opkøbet, da den gængse opfattelse var, at han stod til at tabe sagen. McCormick har nemlig tidligere haft præcis denne type sager, hvor hun har holdt selskaber fast på købsaftaler. Også Twitter-sagen kørte i Delaware, fordi det sociale medie dengang var indregistreret her. Knap var købet gået igennem, før Musk svarede igen ved at rykke selskabet, nu omdøbt til X,til Nevada. Et hav af amerikanske erhvervssager bliver afgjort i denne retsbygning i Wilmington i delstaten Delaware.Fold sammenLæs mereFoto: Oliver Contreras/AFP/Ritzau Scanpix. I begge sager har Kathaleen McCormick vist, hvad hun ifølge jurister gør bedst. Hun er forberedt til tænderne og kan gennemskue selv meget komplicerede sager, men løsner gerne op for den juridiske fagsnak ved at citere alt fra Shakespeare til »Star Trek«. Bag det milde væsen og den lavmælte stemme skærer hun også hårdt igennem og holder sine sager i korte tøjler, så de bliver effektivt afviklet. Når hun i sin retssal har veltalende jurister og store personligheder som Elon Musk, der sjældent lader sig stoppe i noget af det, han vil, og som ofte kan have et mediecirkus omkring sig, kan det være ret så vigtigt. Et eksempel fra den seneste Tesla-sag var ifølgeBloomberg, da Musk under sin vidneforklaring så ud til at komme på afveje med at tale udenom. Det medførte følgende reaktion fra dommeren: »Jeg vil afbryde, hr. Musk, bare fordi vi allesammen kan sidde her og lytte hele dagen, for det er virkelig interessant, men jeg tror ikke, at det svarer på spørgsmålet, som jeg nu har glemt.« Blandt Elon Musks mange følgere på X opfordrer nogle nu til at overdynge Kathaleen McCormick med breve. »Hun må mærke uretfærdighedens vægt på sine skuldre. Vi oversvømmer skuden med breve, til hun trækker afgørelsen tilbage. Elon Musk fortjener sin løn,« skriver denne bruger:  @TeslaBoomerMamaI wanted to personally thank you for your brilliant idea about the Letter to Judge McCormick.  She needs to feel the weight of injustice on her shoulders. We will to flood the joint with letters, until she rescinds her decision.@elonmuskdeserves his pay. I kølvandet på Tesla-sagen er der nu delte meninger om, hvorvidt udvandringen af Elon Musk-selskaber også vil få andre virksomheder til at søge væk fra Delaware. Når så mange af USAs virksomheder netop lader sig indregistrere her – uanset hvor de fysisk har hovedsæde – er kun en lille del af årsagen de meget lave skatter. Hovedårsagen er netop stadig, at det retssystem, som Kathaleen McCormick er med til at varetage, har årtiers ry for at være meget erhvervsvenligt. Og på grund af den store koncentration af indregistrerede virksomheder har Delaware et omdømme for at have dommere og jurister med stor erfaring i at føre erhvervsrelaterede sager. Det gælder især de sager af principiel karakter, som ryger i Delaware Court of Chancery – domstolen, som Kathaleen McCormick har været retspræsident for siden 2021. Domstolen har kun syv dommere, som hver for sig afgør deres sager alene uden nævningeting. Og i Tesla-sagen har vi ikke hørt det sidste fra dommer McCormick. Hun skal nu også afgøre,om sagførerne i sagen må få deres salær udbetalt i Tesla-aktier. Søgelyset må hun vænne sig til. FAKTABLÅ BOG: Hvem er Kathaleen McCormick?Alder: 44 årUddannelse: Bachelor i filosofi, Harvard University. Jurauddannelse, Notre Dame Law SchoolNuværende stilling: Retspræsident, Delaware Court of Chancery siden 2021. Dommer ved domstolen siden 2018. Tidligere i privat praksis som erhvervsjuristPrivat: GiftFOLD UD Alder: 44 år Uddannelse: Bachelor i filosofi, Harvard University. Jurauddannelse, Notre Dame Law School Nuværende stilling: Retspræsident, Delaware Court of Chancery siden 2021. Dommer ved domstolen siden 2018. Tidligere i privat praksis som erhvervsjurist Privat: Gift",
        "metadata": {
            "source": "https://www.berlingske.dk/business/her-er-dommeren-der-jager-elon-musk-vaek-fra-amerikanske-virksomheders",
            "image_url": "https://berlingske.bmcdn.dk/media/cache/resolve/image_x_large_vertical/image/177/1772399/24654449-delaware-chancery-court-chancellor-kathaleen-mccor.jpg",
            "publication_time": "Søndag d. 10. marts 2024, kl. 21.02",
            "author": "Bibi Christensen",
            "related_links": [],
            "attachments": []
        }
    }
}