{
    "version": "1.0",
    "document": {
        "id": "https://www_berlingske_dk/bil/laekre-bloede-taepper",
        "title": "Lækre bløde tæpper",
        "content": "Når du skal træde ud af sengen om morgenen, bliver du virkelig glad for ikke at ramme et koldt gulv, ligesom du synes, det er rart at sidde med fødderne på noget lunt. Løse gulvtæpper er den moderne måde at beklæde sine gulve på, og særligt i den kolde tid er de bløde og uldne et godt valg.  Men gulvtæpper er ikke bare gulvtæpper. De er også ideelle til at skabe og definere forskellige zoner i et rum, specielt i de rum, der har flere funktioner, f.eks. køkken-alrum og kombinerede daglig- og spisestuer. Et gulvtæppe kan også samle en gruppe møbler som sofa, sofabord og lænestole eller lægges under et spisebord med stole omkring. Og så har gulvtæpper den fordel, at de er med til at skabe en bedre akustik i et rum, og det kan særligt være en fordel i en stor spisestue. Du kan bruge et gulvtæppe til at sætte stilen i det rum, det ligger i, ved at vælge et tæppe i mønstre og farver. Hvis du ikke er til det spraglede, kan du gå efter et tæppe med et stramt geometrisk mønster – eller helt uden – i en farve, du holder af. Se eksempler på tæpper, der kan varme i efterårsindretningen, i billedgalleriet: Marokkansk gulvtæppe fra By Rudbeck, priser fra 3.000 kr.Fold sammenLæs mere  ",
        "metadata": {
            "source": "https://www.berlingske.dk/bil/laekre-bloede-taepper",
            "image_url": "https://berlingske.bmcdn.dk/media/cache/resolve/image_x_large/image/98/985975/22071051-16bottendens-100549-600jpg.jpeg",
            "publication_time": "Tirsdag d. 18. september 2018, kl. 15.00",
            "author": null,
            "related_links": [],
            "attachments": []
        }
    }
}