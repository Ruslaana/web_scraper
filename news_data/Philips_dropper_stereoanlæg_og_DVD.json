{
    "version": "1.0",
    "document": {
        "id": "https://www_berlingske_dk/videnskab/philips-dropper-stereoanlaeg-og-dvd",
        "title": "Philips dropper stereoanlæg og DVD",
        "content": "Først droppede hollandske Philips delvist sin TV-produktion, og nu følger yderligere frasalg. Denne gang er det DVD-produktion og Hifi-afdelingerne, der sendes til asien. Denne gang til Japan, der overtager hele Philips Home Entertainment system-afdeling. Japanske Funai overtager afdelingen for 150 mio. euro. Det skriver BBC. Philips vil fokusere sin forretning på sine andre utallige forretningsområder, herunder pærer, sundhedssektoren og andet udstyr til hjemmet. Selskabet har tidligere skabt et joint venture, kaldet TP Vision, der står for produktionen af Philips fladskærmsfjernsyn. Det er Taiwan-producenten TPV Technology, der ejer hovedparten og står for produktionen. TV-divisionen var tabsgivende for Philips, der havde vanskeligt ved at følge med prispresset fra asiatiske producenter. De nye frasalg bliver dog ikke effektueret med det samme, men derimod løbende frem mod 2017.",
        "metadata": {
            "source": "https://www.berlingske.dk/videnskab/philips-dropper-stereoanlaeg-og-dvd",
            "image_url": "https://berlingske.bmcdn.dk/media/cache/resolve/image_x_large/image/39/395784/6062769-us-energy-environment-electronics.jpg",
            "publication_time": "Tirsdag d. 29. januar 2013, kl. 12.46",
            "author": "Mads Allingstrup",
            "related_links": [],
            "attachments": []
        }
    }
}