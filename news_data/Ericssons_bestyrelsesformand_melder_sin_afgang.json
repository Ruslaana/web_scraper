{
    "version": "1.0",
    "document": {
        "id": "https://www_berlingske_dk/karriere/ericssons-bestyrelsesformand-melder-sin-afgang",
        "title": "Ericssons bestyrelsesformand melder sin afgang",
        "content": "Leif Johansson, der er bestyrelsesformand i det svenske selskab Ericsson, stiller ikke op til genvalg i 2018. Det skriver nyhedsbureauet TT.  »Jeg har haft det privilegie at lede arbejdet i Ericssons bestyrelse siden 2011, og det har været en spændende, men også udfordrende tid. Börje Ekholm tiltrådte som ny administrerende direktør i starten af året, og under første kvartal 2017 præsenterede vi en ny og mere fokuseret virksomhedsstrategi,« skriver Leif Johansson i en pressemeddelelse. »Virksomheden er gået ind i en ny fase med fokus på implementering og med en ny ejerstruktur. Det er kun rimeligt at lade ejerne pege på en ny bestyrelsesformand i fællesskab, og jeg vil i god tid inden meddele, at jeg ikke stiller op til genvalg,« skriver Leif Johansson. Ericsson-aktien stiger onsdag 1 pct. til 61,80 svenske kr. på den svenske fondsbørs. ",
        "metadata": {
            "source": "https://www.berlingske.dk/karriere/ericssons-bestyrelsesformand-melder-sin-afgang",
            "image_url": "https://berlingske.bmcdn.dk/media/cache/resolve/image_x_large/image/7/75562/17770881-volvo.jpg",
            "publication_time": "Onsdag d. 05. juli 2017, kl. 12.50",
            "author": null,
            "related_links": [],
            "attachments": []
        }
    }
}