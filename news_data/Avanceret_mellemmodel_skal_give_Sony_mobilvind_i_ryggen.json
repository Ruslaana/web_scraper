{
    "version": "1.0",
    "document": {
        "id": "https://www_berlingske_dk/virksomheder/avanceret-mellemmodel-skal-give-sony-mobilvind-i-ryggen",
        "title": "Avanceret mellemmodel skal give Sony mobilvind i ryggen",
        "content": "Med en toptelefon til 10.000 kroner forsøger den japanske elektronikgigant Sony nu at nå ud i lidt flere lommer med den nye Xperia 5 V, som kommer i handelen i Danmark 29. september. Xperia 5 V i det aflange 21:9-skærmformat, som Sony har markeret sig med gennem nogle år, går efter at få fat i de brugere, for hvem kameraet og kamerafunktionerne er de vigtige, når de selv filmer og ser film. Sonys andel af det globale mobilmarked er ikke stor, men koncernen udvikler fortsat sine Xperia-telefoner med det Google-ejede Android som styresystem og bygger stadig mere avanceret teknologi fra andre dele af koncernen - kameraer og fladskærms-tv - ind i telefonerne. Det ersydkoreanske Samsungogamerikanske Apple, der dominerer smartphonemarkedet. De sad på henholdsvis 20 og 16,6 procent af det globale salg i april-juni i år. Smartphonesalget harigennem otte kvartaler i træk været for nedadgående. I andet kvartal i år lå det 6,8 procent lavere end i foråret 2022, ogder ventes at gå endnu lidt tid, før mobilsalget igen begynder at stige. I maj præsenterede Sony toptelefonen, den 6,5 tommer store Xperia 1 V, der står i 10.000 kroner, mens den neddroslede, 6,1 tommer store Xperia 10 V kan købes for 3.500 kroner. Begge kom i handelen i juni. For to måneder siden blev Sonys topmodel for 2023, Xperia 1 V, præsenteret (bagest). Nu kommer Xperia 5 V, som rummer flere af de samme funktioner med vægt på kameraet, men som ikke er helt så dyr.Fold sammenLæs mereFoto: Sony. Nu kommer så årets »midtermodel«, Xperia 5 V, som har mange af funktionerne fra topmodellen med og derfor hellerikke er helt så billig, som nogen kunne have håbet. 7.500 kroner bliver prisen. Lanceringen sker samtidig med - men ikke på -Europas største forbrugerelektronikmesse, IFA, som i denne uge holdes i Berlin, men hvor Sony ikke selv er med. Med den fulde palet håber Sony at få del i det salg, som den forestående jul altid udløser, når det gælder elektronik. Af samme grund præsenterer Apple i september også årets iPhone, nummer 15 i rækken. Xperia 5 V har en 6,1 tommer stor, glasklar OLED-skærm og har fået tilført noget af skærmteknologien fra Sonys Bravia tv-skærme. Der loves så lang batteritid, at der er 50 procent tilbage på andendagen efter en opladning, og man vil kunne se film i 24 sammenhængende timer, før den skal i et strømstik. Batteriet kan oplades til 50 procent på 30 minutter. Der er indbyggede, nye stereohøjttalere, eftersom målinger i EU viser, at omkring 70 procent bruger deres telefon til at se YouTube eller Netflix, hvorfor lyden skal være i orden. Telefonen, der vejer 183 gram, kommer med otte gigabyte RAM-arbejdshukommelse og 128 gigabyte lagerplads. Den fåes i tre farver: sort, blå og platinsølv. Kameraet bagpå har tre linser i to: en 16-millimeterlinse i den ene og en 24- og en 48-millimeterlinse i den anden. De kan optage i en opløsning på 48 megapixler, mens frontkameraet klarer 12 megapixler. Telefonen har en ekstra mikrofon, der prioriterer tale, så man får en klarere lyd, og så er der fortsat et »gammeldags« 3,5 millimeter Jack-stik til hovedtelefoner. Sony lover tre års Android-opdateringer og tre års sikkerhedsopdateringer.",
        "metadata": {
            "source": "https://www.berlingske.dk/virksomheder/avanceret-mellemmodel-skal-give-sony-mobilvind-i-ryggen",
            "image_url": null,
            "publication_time": "Fredag d. 01. september 2023, kl. 09.02",
            "author": "Thomas Breinstrup",
            "related_links": [],
            "attachments": []
        }
    }
}