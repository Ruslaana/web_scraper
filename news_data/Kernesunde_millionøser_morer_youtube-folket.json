{
    "version": "1.0",
    "document": {
        "id": "https://www_berlingske_dk/samfund/kernesunde-millionoeser-morer-youtube-folket",
        "title": "Kernesunde millionøser morer youtube-folket",
        "content": "Bliv rig, lækker og lykkelig med fem teleworkshops, der med garanti ændrer dit liv, din krop og din økonomi på få uger. Det er bestemt ikke småt med løfterne fra coaching-virksomheden Kernesund Millionøse, hvisyoutube-videoeri øjeblikket spreder sig som en steppebrand i den virale virkeligheden på nettet. På få dage er den seneste video gået fra cirka 500 visninger til næsten 9.000. Virksomheden er et nystartet samarbejde mellem coaching-vejlederne Kirsten Stendevad og Christine Eilvig fra bogen Millionøse Metoden og Ninka Mauritson fra Kernesund Familie-cd'erne, -bøgerne og -workshopperne.LÆS OGSÅ:Bacon forbudt på Visakort Varen, som den nydannede powercocktail vil sælge, er en kursuspakke bestående af fem telefonmøder, som med \"garanteret effektive\" trin giver lykke og rigdom - altsammen hjemme fra sofaen. - Du bliver så strålende smuk og sund, at du kan tiltrække muligheder, forretninger og pengestrømme på et langt højere niveau, end du turde drømme om, lyder et at de lokkende løfter på millionøsernes hjemmeside. Til kursuspakkens fire første telefonmøder kan kunderne ikke stille spørgssmål undervejs, men på det femte kan man spørge alt det, man vil. Ifølge succes-kvinderne selv blev de 110 pladser revet væk. En joke?Berlingske.dk har forsøgt at få de tre kvinder bag Kernesund Millionøse til at forklare, hvordan deres workshop virker, men de har i dag ikke ønkset at udtale sig - blandt andet på grund af de verserende internet-debatter på både Facebook og Twitter. På det sociale netværk Twitter er Kernesund Millionøse nemlig blevet et varmt diskussionsemne. Flere brugere antyder, at millionøse-videoerne er en del af en viral markedsføringskampagne, mensandre simpelthen tror, at de er en joke. Blandt andre har SF-politikeren Ida Auken spurgt:- Er det kun mig, der troede, dette var en joke? Mens musikeren Kenneth Thordal konstaterer: - Jeg var helt overbevist om, at det var en joke, indtil jeg så et par af de andre videoer - nu aner jeg ikke hvad jeg skal tro... Se Kernesund Millionøses youtube-video nedenfor.",
        "metadata": {
            "source": "https://www.berlingske.dk/samfund/kernesunde-millionoeser-morer-youtube-folket",
            "image_url": "https://berlingske.bmcdn.dk/media/cache/resolve/image_x_large/image/86/861388/2701780-kernesunde-millionser.jpg",
            "publication_time": "Fredag d. 11. juni 2010, kl. 16.11",
            "author": "Steen A. Jørgenssen",
            "related_links": [],
            "attachments": []
        }
    }
}