{
    "version": "1.0",
    "document": {
        "id": "https://www_berlingske_dk/virksomheder/columbus-koeber-hollandsk-softwarevirksomhed",
        "title": "Columbus køber hollandsk softwarevirksomhed",
        "content": "- Vi er glade for at kunne offentliggøre købet af Dynamics Anywhere. Mobil interaktion med forretningsdata er et voksende marked, og vi ser et stigende behov for at gøre virksomhedens data tilgængelige for slutbrugerne. Dynamics Anywhere har kompetencerne og løsningerne til at hjælpe virksomheder med netop det, siger koncernchef i Columbus Thomas Honoré i en børsmeddelelse.  Dynamics Anywhere har et globalt netværk af 150 forhandlere, og virksomheden omsatte sidste år for 1,5 mio. euro med en forventet omsætning for indeværende år på 1,7 mio. euro. Prisen for selskabet, der overtages med øjeblikkelig virkning, offentliggøres ikke, og købet ventes ikke at påvirke Columbus' forventninger til 2014. De lyder stadig på en omsætning i niveauet 900 mio. kr. og et EBITDA i niveauet 80 mio. kr. før aktiebaseret aflønning. ",
        "metadata": {
            "source": "https://www.berlingske.dk/virksomheder/columbus-koeber-hollandsk-softwarevirksomhed",
            "image_url": "https://berlingske.bmcdn.dk/media/cache/resolve/image_x_large/image/27/270827/7725092-koncernchef-i-columbus-thomas-honor.jpg",
            "publication_time": "Fredag d. 03. oktober 2014, kl. 09.15",
            "author": null,
            "related_links": [],
            "attachments": []
        }
    }
}