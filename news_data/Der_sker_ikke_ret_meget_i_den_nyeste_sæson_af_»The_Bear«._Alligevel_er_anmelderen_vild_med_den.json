{
    "version": "1.0",
    "document": {
        "id": "https://www_berlingske_dk/skaerm/der-sker-ikke-ret-meget-i-den-nyeste-saeson-af-the-bear-alligevel-er",
        "title": "Der sker ikke ret meget i den nyeste sæson af »The Bear«. Alligevel er anmelderen vild med den",
        "content": "På et tidspunkt siger faren til hende, at han synes, det går for hurtigt. Sydney er souschef på restauranten The Bear, somserien af samme navnforegår på. Og man er enig med ham, for det hele går for hurtigt i »The Bear«: På restauranten, i deres samtaler og i livet. Serien handler om den gamle sandwichbar, som nu er blevet til enfine dining-restaurant med Michelin-drømme, og sæson tre er netop udkommet. Her står det klart, at restauranten The Bear må være et forfærdeligt sted at arbejde. Derfor har det været nogle frustrerende dage, som jeg har brugt på at se de ti afsnit af tredje sæson. For dels er alle uvenner, dels er køkkenscenerne stadig så kaotiske, at jeg får ondt i maven, og slutteligt er der rent plotmæssigt så lidt fremdrift, at det ærligt talt er lidt svært at skulle skrive denne anmeldelse. Tredje sæson handler især om de traumer, der gør, at seriens karakterer hver især opfører sig så ubehageligt over for både sig selv og hinanden. Det viser virkelig, hvad tv-mediet kan, for man ville aldrig nogensinde i en film kunne lære så meget om de karakterer, der befolker den. Seriens hovedperson, Carmen med kælenavnet Bear, der har restauranten The Bear, spilles af tidens hotterottemand, Jeremy Allen White. Sæsonens første afsnit udspiller sig i Carmens hoved dagen efter den katastrofale åbningsdag, der afsluttede sæson to, hvor han blev låst inde i kølerummet og fik gjort sin kæreste så ked af det, at hun skred fra ham. Desværre er det nok sådan, at topgastronomiens køkkener mange steder er præget af ret dårlig stemning, selvom der er kræfter, der arbejder på at ændre det. Her er det Jeremy Allen White som Carmen Berzatto og Oliver Platt som onkel Cicero.Fold sammenLæs mereFoto: Copyright 2024, FX Networks. All Rights Reserved. I en montage, der varer hele første afsnit, ser vi alle de traumer og al den træning i verdensberømte kokkes køkkener, der har gjort ham til den perfektionist, der ødelægger alle andres humør resten af sæsonen. Der er klip med køkkenchefer fra virkeligheden, blandt andre René Redzepi på Noma og Daniel Boulud fra restaurant Daniel i New York. Der er også klip med køkkenchefer fra seriens univers, dels Olivia Coleman fra den fiktive restaurant Ever, og Carmens nemesis, en ondsindet køkkenchef ad modum Marco Pierre White og Gordon Ramsay, som spilles af Joel McHale. Joel McHale gør det skræmmende godt i rollen som en sadistisk køkkenchef.Fold sammenLæs mereFoto: Copyright 2024, FX Networks. All Rights Reserved. Der siges næsten ingen ord i hele første afsnit, og der er ingen egentlig handling ud over de gentagne små og store fornærmelser, der har gjort flere generationer af kokke, og også Carmen, til dygtige røvhuller, der kræver perfektion. Vi forstår i løbet af sæsonen også de andres traumer, vi får set hvordan Tina, der er gået fra at være sandwichkok til nu at arbejde på den fine restaurant, endte på sandwichbaren. Hun var blevet fyret fra sit job som bogholder efter mange år, og var desperat, da hun tilfældigt endte i sandwichbutikken. I sjette afsnit ser vi, hvordan Tina Morrero, der virkelig er vokset med opgaven, er endt på sandwichbaren, der nu er en fine dining-restaurant. Liza Colón-Zayas spiller sin rolle på en måde, så man virkelig tror på hende.Fold sammenLæs mereFoto: Copyright 2024, FX Networks. All Rights Reserved. Vi forstår, at Carmens mor, der spilles af eminente Jamie Lee Curtis, er så ramt af alkoholisme, at det har skadet hele familien, og vi forstår, at souschefen Sydney (Ayo Edebiri) er ved at få opbygget sit helt eget bagkatalog af traumer. Undervejs sidder jeg på min egen sofa og bliver frustreret, som var jeg en psykolog med en umedgørlig klient. Man råber ad fjernsynet, ligesom når man ser en gyserfilm, hvor en karakter træffer en hovedløs beslutning. Tal nu for helvede med hinanden, arbejd nu på de traumer, der så indlysende spænder ben for jer, som en gren i en mørk skov i en gyserfilm. Samtidig eskalerer problemerne kun, der er mere og mere på spil, alle karaktererne er mere og mere onde ved hinanden, og taler mindre og mindre med hinanden. Ottende afsnit er sæsonens bedste. Her ses Jamie Lee Curtis (t.v.), der spiller Donna Berzatto, og Abby Elliott i sin rolle som Natalie Berzatto.Fold sammenLæs mereFoto: Copyright 2024, FX Networks. All Rights Reserved. En vis forløsning kommer dog i afsnit otte, hvor den gravide Natalie, der er Carmens søster og restaurantens bogholder, i desperation må ringe til sin mor for hjælp, da hun går i fødsel på en parkeringsplads, efter hun har hentet servietter til restauranten. Endelig er der nogen, der taler med hinanden, og vi får set dygtige Jamie Lee Curtis i utallige nærbilleder, mens hun får repareret forholdet til sin datter, der ligger på fødestuen og prøver at trække vejret. At forløsningen rent faktisk er optakten til en fødsel, er egentlig meget morsomt, og man får sig også et rensende grin, da moderen i et ømt øjeblik ved hospitalssengen sammenligner sin datters bagdel med farens. Scenerne mellem mor og datter er rørende, og afsnittet var for mig sæsonens bedste, selvom – eller måske netop fordi – vi var rykket væk fra kaosset i restauranten til en i sammenligning rolig ting som en helvedes smertefuld barnefødsel. At Jamie Lee Curtis er eminent, er symptomatisk, for der er flere glimrende biroller i serien. 00er-fænomenet Josh Hartnett dukker op i nogle minutter og spiller røven ud af bukserne, og restaurantens mæcen, der spilles af altid gode Oliver Platt, gør alle scener, han er med i, bedre. Hele sæson tre af »The Bear« er som at være i venteposition. På grund af seriens lange, dvælende indstillinger og på grund af måden, musikken er opbygget på, bliver den indre uro i seeren ikke forløst. Frederik Cilius fortæller i »Operarejsen«, at Wagner gør det samme med »Nibelungens ring«. Med de første toner i det lange værk bliver der opbygget en spænding, som først bliver forløst med de sidste toner, 15 timer senere. Og sådan er det også at se tredje sæson af The Bear. Oliver Platts karakter, Cicero, siger i seriens næstsidste afsnit, at den eneste måde at få problemer til at gå væk, er at løbe direkte ind i dem. Og gudskelov sker der endelig lidt i sidste afsnit. Eller – det troede man i hvert fald, der gjorde. Ayo Edebiri spiller souschef Sydney Adamu, og Edebiri har også instrueret et af afsnittene i sæson tre.Fold sammenLæs mereFoto: Copyright 2024, FX Networks. All Rights Reserved.. Det er virkelig en serie, der kræver noget af seeren, og har du brug for nogle glade mennesker, der laver smuk mad oghigh fiverRené Redzepi fra Noma og Rosio Sanchez fra Hija de Sanchez i Kødbyen, så er det ikke serien for dig. Selvom plottet er svært at opsummere, fordi der strengt taget ikke sker så meget, så er der alligevel masser af små frø, der plantes i løbet af sæsonen, for at kunne blive høstet senere – og derfor er der trods alt også noget tilfredsstillelse ved at se med. Kan man klare sig igennem service og sæson tre, kan man til gengæld grine af nogle tosser, lære noget om at løbe direkte ind i sine problemer, om ikke at give sin angst videre til andre, og man kan endda fælde et par tårer. Og så kan man tænke lidt over alle de traumer, der sikkert ligger i de små dutter på tallerkenen på Michelin-restauranter i hele verden. Jeg er vild med det. Alle ti afsnit af tredje sæson af »The Bear« kan nu ses på Disney+.",
        "metadata": {
            "source": "https://www.berlingske.dk/skaerm/der-sker-ikke-ret-meget-i-den-nyeste-saeson-af-the-bear-alligevel-er",
            "image_url": null,
            "publication_time": "Torsdag d. 25. juli 2024, kl. 08.15",
            "author": "Joachim Talbro Paulsen",
            "related_links": [],
            "attachments": []
        }
    }
}