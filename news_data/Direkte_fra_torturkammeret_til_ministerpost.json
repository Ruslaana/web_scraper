{
    "version": "1.0",
    "document": {
        "id": "https://www_berlingske_dk/internationalt/direkte-fra-torturkammeret-til-ministerpost",
        "title": "Direkte fra torturkammeret til ministerpost",
        "content": "For blot en uge siden sad han lænket med håndjern til en stol i et af Tunesiens mest berygtede forhørslokaler i Indenrigsministeriet, mens han fik at vide, at de skrig, han kunne høre fra de andre rum, var hans familie, der blev tortureret. I dag er han minister i Tunesiens nye regering. Læs også:Tunesien erklærer total pressefrihed Læs også:Tunesien får en national samlingsregering Slim Amamou er administrerende direktør for et web-udviklingsselskab og har den seneste tid ihærdigt blogget og sendt video og nyheder rundt i protest mod det undertrykkende styre i Tunesien. Amamoustwitter-profiler blevet censureret, og 6. januar blev han anholdt på sit kontor af præsident Ben Alis politi og beskyldt for at have været med i den gruppe, der forsøgte at ødelægge regeringens web-sider. 13. januar blev han igen løsladt, og få dage efter flygtede præsident Ben Ali i eksil i Saudi-Arabien. Et hurtigt job Premierminister, Mohammed Ghannouchi, lovede at danne en ny regering, og få minutter før den var på plads, blev Amamou tilbudt en ministerplads, han hurtigt sagde ja til. Han er blevet minister for ungdom og sport, og på sin nye twitter-profil skriver Slim Amamou: - Det er en midlertidig regering, der skal få et valg på benene. Jeg er her for at overvåge og reportere og for at tage del i beslutningerne. Jeg er ikke her for at regere, skriver han. Læs også:Tunesiens fagbevægelse afviser regeringen Læs også:Ministre forlader Tunesiens ny regering Og et senere tweet tyder ikke på, at Amamou vil beholde sin ministerpost i mange år. - Jeg vil alligevel ikke holde længe. Jeg er ikke her for at bygge en karriere, skriver den unge blogger og minister.",
        "metadata": {
            "source": "https://www.berlingske.dk/internationalt/direkte-fra-torturkammeret-til-ministerpost",
            "image_url": "https://berlingske.bmcdn.dk/media/cache/resolve/image_x_large/image/79/798720/3691905-slim-amamou.jpg",
            "publication_time": "Onsdag d. 19. januar 2011, kl. 14.32",
            "author": "Andrea Luth",
            "related_links": [],
            "attachments": []
        }
    }
}