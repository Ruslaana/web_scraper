{
    "version": "1.0",
    "document": {
        "id": "https://www_berlingske_dk/gastronomi/5-stjerner-hvis-jeg-faar-et-bord-her-igen-saa-er-jeg-der-som-et-soem-og",
        "title": "5 stjerner: Hvis jeg får et bord her igen, så er jeg der som et søm – og jeg slipper det aldrig!",
        "content": "Jeg harfør skrevet omudfordringen i at få et traditionelt dansk kvalitetsmåltid i København, som samtidig er en af verdens p.t. mest interessante gastronomiske metropoler. Der er vitterlig ikke mange steder i byen, man kan pege på, hvor det traditionelle danske køkken står stærkt nok til, at man uden at flove sig ville kunne anbefale stedet til en uskyldig udlænding. Der er dog ét sted, hvor jeg med sikkerhed ved, at det ville være en god gastronomisk oplevelse, også for en blasert gastroturist, nemlig Restaurant Schønnemann, som har ligget i samme kælder på Hauser Plads siden 1877. Københavnere har troligt gået de fire trin ned til Restaurant Schönnemann siden 1877. Stedet er i dag en ægte kulturinstitution i byen.Fold sammenLæs mereFoto: Nicoline Kjems-Krognos. Der er nok heller ikke andre spisesteder i Danmark, hvor der er lang kø foran hoveddøren en regnvåd tirsdag i november klokken 11.25. »Alt optaget,« melder et skilt foran Schønnemanns trappe, hvor der er fire trin ned til den legendariske frokostrestaurant. Det er der en god grund til. Alle i køen har en reservation. Her er ingenwalk-ins. Schønnemann har en lang, men ikke nødvendigvis glorværdig historie. Frokostrestauranten var kvalitativt ikke noget usædvanligt i sine første godt 130 år, men var ganske typisk for det traditionelle danske frokostkøkken. Fuldfed julehygge på Restaurant Schönnemann. Billedet er taget et af de sjældne momenter, hvor stedet ikke er propfyldt med gæster.Fold sammenLæs mereFoto: Nicoline Kjems-Krognos. Schønnemanns rykkede dog gevaldigt på kvaliteten, da Søren og John Puggard overtog stedet i 2007, og Juliette og Thomas Garn Rasmussen, der overtog stedet i 2015, har holdt niveauet – ja, faktisk hævet det en anelse. Restaurant Schønnemann er indbegrebet af dansk frokosttradition i sin fineste form. Her er en tung, intim og samtidig subtil, men stadig elegant stemning af herreværelse, der appellerer til enhver livsnyder in spe, uanset køn. Schønnemanns er ikke byens mest innovative og nyskabende frokostkøkken, men alle klassikerne står snorlige. Indimellem er der enkelte nyskabelser og moderne tiltag – en kumquat her og en vegansk linsepaté der – men man skejer aldrig ud. Schønnemann skifter lidt ud i kortet alt efter sæsonerne. Lige nu er det – naturligvis – julekortet, der er i spil. Schönnemann har et omfattende udvalg af snaps, og tjenerne giver professionel vejledning, når den skal matches med maden.Fold sammenLæs mereFoto: Nicoline Kjems-Krognos. Vi er i den dyre ende af smørrebrødsskalaen, men stykkerne er til gengæld i grossererstørrelse, så mange kan snildt blive mætte af to stykker. Jeg bemærkede, at tjeneren så lettere imponeret ud, da jeg bestilte fem stykker, og han først troede, de alle var til mig. Det var de dog ikke, og han så lidt skuffet ud, da han forstod, at vi, min ledsager og jeg, ville dele stykkerne. Det var dog intet problem, og vi fik et ekstra sæt tallerkener ind. Vi startede med krydret Linie Julesild i lage af Linie Juleaquavit, kumquats, stjerneanis, nelliker og kanel, toppet af med fuldfed cremefraiche. Krydret Linie Julesild med creme fraiche. På Schönnemanns er silden altid af højeste kvalitet.Fold sammenLæs mereFoto: Nicoline Kjems-Krognos. Jeg elsker velkrydrede sild. Den fede fisk egner sig fremragende til varme krydderier. Selve silden var af bedst tænkelige kvalitet. Perfekt konsistens, et let bid og samtidig lige til at skære igennem uden smat. Den langtidsmodnede sild er købt udenhus, men er så blevet pimpet færdig hos Schønnemann. En perfekt sild, der gik forbilledligt sammen med snapsen Esrom Gylden med dild. Rund, fyldig og samtidig ren i smagen, uden at være for urtet. Lige i dette moment var alt bare glade jul – fra toppen af mit tynde hår til spidsen af min størrelse 45. Her var godt at være. En af vores uofficielle nationalretter ramte bordet. Rødspætte med remoulade – det bliver ikke meget mere klassisk, men heller ikke mere vellavet.Fold sammenLæs mereFoto: Nicoline Kjems-Krognos. Sprød rødspættefilet med remoulade. Fisken var frisk, ren i smagen, i gavmild størrelse, og der var en vellavet lethed i paneringen. Remouladen var hjemmerørt med store, knasende stykker pickles. Min ledsager syntes, den var en anelse for syrlig. Jeg synes, den sad, hvor den skulle, og den skar godt gennem fedmen i paneringen. Vi skulle lige have tredje og sidste akt fra havet: Ål med røræg. En enkel og vidunderlig spise, som jeg efterhånden skammer mig over at bestille, da ålen er tæt på udryddelse. Denne var dog af hollandsk opdræt, så den kunne spises med god samvittighed. Hollands opdrætål med røræg, som gør det moralsk forsvarligt at spise den ellers truede dyreart.Fold sammenLæs mereFoto: Nicoline Kjems-Krognos. Opdrætsålen var god, men også lidt federe og mere fersk i smagen end normalt, men hvis det er prisen for, at vi også kan spise ål i fremtiden, så synes jeg, det er acceptabelt. Desuden gik ålen som hånd i handske til min gyldenbrune og fyldige Snefri (0,5 %) fra Herslev Bryghus med noter af appelsin og humlet bitterhed. Vi ventede på næste ombæring. Jeg genkendte flere af tjenerne fra, da jeg sidst var her for godt tre år siden (som almindelig gæst). Det er ofte et tegn på et veldrevet sted, at man ikke hele tiden skifter ud i staben, som i øvrigt alle taler dansk – hvilket efterhånden er en sjældenhed. Snapseudvalget er omfattende, men man kan regne med kyndig vejledning. Desuden var Snefri (0,5 %) fra Herslev Bryghus en meget versatil lavalkoholøl, der gik til stort set det meste.Fold sammenLæs mereFoto: Nicoline Kjems-Krognos. Desuden udmærker Schønnemanns personale sig ved en generelt let næsvis, men charmerende, professionel københavnsk facon, der er lidt af en balancegang, men som man mestrer på Schønnemanns. Her forstår man sit klientel – og omvendt. Vi blev skænket porsesnaps fra Hr. Skov, som gik forbilledligt til den kødfulde julerullepølse, jeg havde givet mig i kast med. Schönnemanns julerullepølse spiller i superligaen af rullepølser.Fold sammenLæs mereFoto: Nicoline Kjems-Krognos. Den mesterlige rullepølse var mager, mør og kødfuld. Næsten som vellavet italiensk porchetta i papirtynde skiver. Smagen af kvalitetsgris blev underfundigt udfordret af den tilhørende portvinssky. Det tilhørende saftige rugbrød var naturligvis smurt med svinefedt, hvilket var ekstra delikat, da julerullepølsen med sit høje kødindhold var mager. Svin med svin. Ja tak. I det hele taget fik vi eksemplarisk snapserådgivning fra tjeneren, der som sine andre kollegaer udstrålede professionalisme, men samtidig også imødekommenhed uden den mindste snert af det fidele. Man er stolt af det, man laver, fordi man er god til det. Det er et tankesæt, der godt må brede sig til hele restaurationsbranchen og ikke blot florere på byens toprestauranter. Kalvesylten var en kødmæssig åbenbaring af saftigt, mør, intens og samtidig elegant umamismag.Fold sammenLæs mereFoto: Nicoline Kjems-Krognos. Sidste indslag fra det salte køkken var en næsten magisk sylte af kalv, lavet på hoved og skank. Det var en sand bombe af let sprængt, mørt og overmåde saftigt kalvekød. Måske den bedste sylte, jeg har fået. Snapsen fra Hr. Skov stod forbilledligt til sylten. Jeg rørte stort set ikke den medfølgende sennep eller rødbede, da jeg foretrak sylten helt ren. Den kunne også have gået godt i spænd med et lækkert glas bourgogne. Der blev også plads til et enkelt stykke kiksekage, som heldigvis var meget langt fra fortidens rærlige palminbomber. Vi afsluttede en stort set perfekt eftermiddag med et stykke kiksekage, der heldigvis lå langt fra bedstemor palminbombe fra 60erne.Fold sammenLæs mereFoto: Nicoline Kjems-Krognos. Denne variant var en lille bombe med kvalitetschokolade, smør og julekant fra appelsin. En god lille momorafrunding på en næsten perfekt frokost. Jeg ville ikke ud i regnen, men bare sidde her ved mit bord og nyde øjeblikket. Men som bekendt ejes det fuldendte kun kort – men det var skønt, så længe det varede. Man forstår, at kunderne tiltrækkes af stedet, for selvom maden er i den kalorietunge ende, så er stort set alt, hvad der kommer ud af køkkenet, vellavet, velsmagende og snorlige. Hatten af for køkkenet, der med sine kun otte kvadratmeter og en omfattende spiseseddel holdt kadencen og kvaliteten – ikke bare på min tallerken, men tydeligvis også hos de mange glade gæster ved nabobordene. Jeg har kun ét kritikpunkt af Schønnemanns, og det er, at alt allerede er booket i julen 2025! Det er dog vigtigt at bemærke, at de gæster, der havde booket i forvejen til julen 2024, automatisk er førstevælgere til julen 2025. De bliver tre måneder før december kontaktet af Schønnemanns og får tilbudt at genbooke. Skulle nogle af de gæster ikke vælge at booke igen til september 2025, ja, så går muligheden til dem, der står på ventelisten. Nu er jeg skrevet op, og får jeg først et bord, så er jeg der som et søm – og så slipper jeg det aldrig igen! Restaurant Schønnemann Hauser Plads 16 1127 København K (Korrektion: Rygterne om det moralsk forsvarlige ved opdrætål er desværre svært overdrevne, da man ikke kan få ål til at gyde, og larverne til at overleve i fangeskab. Ål fra opdrætsanlæg er vilde ål, som blot er fanget i et tidligere livsstadie. Man kan desværre ikke få ål til at gyde, og larverne til at overleve i fangeskab. Der er derfor ingen eller kun marginal forskel på indtag af vilde og opdrættede ål ift. konsekvenserne for ålebestanden, har vores oplyste læser, KT, skrevet til redaktionen). FAKTADet fik vi:Mad:Krydret Linie Julesild 125.-Rødspættefilet med remoulade og citron 160.-Røget ål med lun røræg og purløg 200.-Julerullepølse med sky, løg, karse og grov sennep 140.-Sylte af kalv – med rødbeder og sennep 150.-Ingeborgs kiksekage 95.-Øl:Snefri (0,5 %) fra Herslev BryghusSnaps (lille):Hr. Skov Porsesnaps 65.-Esrom Gylden med dild 65.-FOLD UD Mad: Krydret Linie Julesild 125.- Rødspættefilet med remoulade og citron 160.- Røget ål med lun røræg og purløg 200.- Julerullepølse med sky, løg, karse og grov sennep 140.- Sylte af kalv – med rødbeder og sennep 150.- Ingeborgs kiksekage 95.- Øl: Snefri (0,5 %) fra Herslev Bryghus Snaps (lille): Hr. Skov Porsesnaps 65.- Esrom Gylden med dild 65.- FAKTASådan tildeler vi stjernerPå Berlingske giver vi stjerner ud fra en absolut skala.Det betyder, at alle steder, vi klassificerer som »restaurant«, vurderes kvalitativt i direkte forhold til hinanden.Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste.Når vi vurderer en restaurantoplevelse, lægges der primært vægt på maden.Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen.Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori.Det vil sige, en sandwich er altid målt op mod andre sandwicher og aldrig op mod en middag på for eksempel Noma.*Spisebar/spisested/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.FOLD UD På Berlingske giver vi stjerner ud fra en absolut skala. Det betyder, at alle steder, vi klassificerer som »restaurant«, vurderes kvalitativt i direkte forhold til hinanden. Det vil også sige, at en meget billig restaurant, der får for eksempel tre stjerner, sagtens kan være et besøg værd for den prisbevidste. Når vi vurderer en restaurantoplevelse, lægges der primært vægt på maden. Stjernerne kan afkodes på følgende måde:★: et helt uacceptabelt måltid.★★: et måltid et stykke under forventeligt niveau.★★★: et gennemsnitligt måltid, der både kan indeholde gode momenter og enkelte skuffelser.★★★★: det tilfredsstillende kvalitetsmåltid.★★★★★: vellykket gastronomi af høj karakter. Typisk er vi oppe lige under eller på niveau med én Michelin-stjerne.★★★★★★: gastronomi af usædvanlig høj kvalitet, typisk i den højeste ende af Michelin-skalaen. Når vi anmelder andre typer måltider end »restaurant«, som for eksempel frokost, spisebar/gastropub*, vinbar, morgenmad og sandwich, det vil sige alt andet end »restaurant«, er det underforstået, at en anmeldelse af for eksempel en sandwich altid anmeldes udelukkende i forhold til andet i sin egen kategori. Det vil sige, en sandwich er altid målt op mod andre sandwicher og aldrig op mod en middag på for eksempel Noma. *Spisebar/spisested/gastropub dækker over et helt uformelt spisested, ofte uden bordservering og reservation, hvor to personer typisk kan spise for under 1.000 kroner, inklusive vin og vand.",
        "metadata": {
            "source": "https://www.berlingske.dk/gastronomi/5-stjerner-hvis-jeg-faar-et-bord-her-igen-saa-er-jeg-der-som-et-soem-og",
            "image_url": "https://berlingske.bmcdn.dk/media/cache/resolve/image_x_large_vertical/image/186/1863354/24842974-en-stor-frokost-p-restaurant-schnnemann-er-indbe.jpg",
            "publication_time": "Mandag d. 02. december 2024, kl. 10.37",
            "author": "Søren Jacobsen Damm",
            "related_links": [],
            "attachments": []
        }
    }
}