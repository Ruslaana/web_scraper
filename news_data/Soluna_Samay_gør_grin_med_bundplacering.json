{
    "version": "1.0",
    "document": {
        "id": "https://www_berlingske_dk/kultur/soluna-samay-goer-grin-med-bundplacering",
        "title": "Soluna Samay gør grin med bundplacering",
        "content": "Intet er så slemt, at man ikke kan grine af det. Heller ikke for Soluna Samay, der i sidste uge stillede op for Danmark ved det internationale Melodi Grand Prix og fik en skuffende fjerdesidste plads. I går lagde hun en video op på Youtube, hvor hun gør grin med sin egen placering. I videoen synger hun Taylor Swifts sang \"Mean\", mens hendes far klædt ud som diktator står i baggrunden og giver hende det ene nul efter det andet. Nedenunder videoen har Soluna Samay oplistet karaktergivningen fra det internationale Melodi Grand Prix. 34 lande gav Danmark et rundt nul. Blandt andre vinderlandet Sverige, som ellers har tradition for at give Danmark point. I feltet under videoen på Youtube er der stribevis af positive tilkendegivelser fra seere fra hele verden, der hepper videre på Soluna Samay. Soluna Samay sender også en kærlig hilsen til den norske deltager, Tooji, der fik en sidsteplads: - A big shout out to @tooji. You deserved a lot better. Du kan se videoenher. Eller her: ",
        "metadata": {
            "source": "https://www.berlingske.dk/kultur/soluna-samay-goer-grin-med-bundplacering",
            "image_url": "https://berlingske.bmcdn.dk/media/cache/resolve/image_x_large/image/65/658355/5224954-soluna-p-youtube.jpg",
            "publication_time": "Lørdag d. 02. juni 2012, kl. 21.39",
            "author": "Tine Gjedsted Østergård",
            "related_links": [],
            "attachments": []
        }
    }
}