{
    "version": "1.0",
    "document": {
        "id": "https://www_berlingske_dk/boganmeldelser/hverdagens-skulpturer",
        "title": "Hverdagens skulpturer",
        "content": "Eksempelvis udstillingsrækken Layer, der blandt andet er blevet vist i Søndermarken i 2003. Født i 1964 er hun stadigvæk en yngre kunstner, men værket har en tyngde og en konsekvens, der har kaldt på en bog. Man kan synes, at der er for mange små billeder. Også værker i de ofte ydmyge materialer og den underspillede form, hun arbejder med, kan fortjene, at man for alvor kan se dem i stedet for blot at have dem dokumenteret. Men det grafiske virvar bidrager på den anden side til det kalejdoskopiske billede af kunstneren, der tegnes gennem bogens tekster, som udover nogle velvalgte digte består af såvel et interview som en tematisk værkgennemgang, der i begge tilfælde giver god besked om kunstnerens overvejelser.",
        "metadata": {
            "source": "https://www.berlingske.dk/boganmeldelser/hverdagens-skulpturer",
            "image_url": "https://berlingske.bmcdn.dk/media/cache/resolve/image_x_large/image/87/871828/2516677-hverdagsskulturer.jpg",
            "publication_time": "Torsdag d. 29. april 2010, kl. 22.30",
            "author": "Torben Weirup",
            "related_links": [],
            "attachments": []
        }
    }
}