{
    "version": "1.0",
    "document": {
        "id": "https://www_berlingske_dk/opinion/donald-trump-er-gaaet-i-krig-med-usas-fineste-universiteter-den-seneste",
        "title": "Donald Trump er gået i krig med USAs fineste universiteter – den seneste udvikling bliver kaldt en »katastrofe«",
        "content": "»Universiteterne er fjenden«. En fjende, der skal angribes »aggressivt«, hvis den konservative amerikanske højrefløj skal vinde den stadig mere intense kulturkrig mod venstreekstremistiske forskere og aktivister. Sådan lød budskabet fra den amerikanske vicepræsident, J.D. Vance, ien tale på en nationalkonservativ konferencei Orlando i 2021. Nu har Trump-administrationen vundet et afgørende slag i en stadig mere intens krig mod eliteuniversitet Columbia i New York. Iet opsigtsvækkende, fire sider langt brev til ansatte og studerende på universitetetmeddelte den midlertidige rektor, Katrina Armstrong, nemlig fredag, at universitetsledelsen har bøjet sig for en række vidtgående krav fra Det Hvide Hus. Forinden havde skribenten og forfatterenDavid A. Graham i magasinet The Atlanticbetegnet det som intet mindre end en »katastrofe for de højere læreanstalter og USA«, hvis Columbia accepterede Trump-administrationens krav. Den amerikanske vicepræsident, J.D. Vance, har selv studeret på eliteuniversitetet Yale. Det forhindrer ham ikke i at se de amerikanske universiteter som en ideologisk hovedmodstander i en konservativ kulturkamp.Fold sammenLæs mereFoto: Peter Kneffel/AP/Ritzau Scanpix. Ifølge Trump-administrationen har Columbia svigtet sit ansvar for at beskytte studerende mod antisemitisk vold og chikane under de voldsomme studenterprotester mod Israel på universitetets områder i sommeren 2024. Derfor besluttede Det Hvide Hus for nylig at sløjfe et årligt offentligt tilskud på 400 millioner dollar til universitetet. Efterfølgende sendte regeringenet brev med en række vidtgående krav, som Columbianu er kommet i møde. Blandt kravene var en håndhævelse af maskeforbud, flere sikkerhedsvagter og konsekvente sanktioner over for studerende, der ytrer sig antisemitisk. Blandt andet har universitetet nu implementeret dendefinition af antisemitismesom »fordomme, diskrimination, had eller vold rettet mod jøder, herunder jødiske israelere«, som en særlig arbejdsgruppe på Columbia udarbejdede i sommeren 2024. Men særligt én indrømmelse skaber bekymring for, at Trump-regeringen i sin kamp mod venstreorienteret meningstyranni på de amerikanske universiteter nu er i færd med at afskaffe den frie forskning til fordel for en politisk styring af universitetet. Columbia University har nemlig accepteret at placere universitetets afdeling for mellemøstlige, sydøstasiatiske og afrikanske studier under eksternt tilsyn i en periode på minimum fem år. En særligt udpeget forstander vil fremover gennemgå pensum og ansættelser af forskere på afdelingen, der ifølgeThe New York Timeshuser flere forskere, der identificerer sig selv som »antizioniske«. Som formand for den amerikanske sammenslutning af universitetsprofessorer ser Todd Wolfson Trump-administrationens jagt på antizionister som et ekko af den amerikanske senator Joseph McCarthy, der i 1950ernes USA stod bag en omfattende jagt på amerikanske kommunister. Trump-regeringens krav til Columbia er »muligvis den største indtrængen i akademisk frihed, ytringsfrihed og institutionel selvstændighed, som vi har set siden McCarthy-æraen,« siger Todd Wolfson tilnyhedsbureauet Reuters. Den amerikanske senator Joseph McCarthy iværksatte i løbet af 1950erne en omfattende jagt på formodede kommunister i amerikansk ånds- og kulturliv. I eftertiden er begrebet »mccarthyisme« blevet synonymt med en paranoid heksejagt på ideologiske modstandere.Fold sammenLæs mereFoto: Bob Campbell/AP/Ritzau Scanpix. Med indrømmelserne håber ledelsen på Columbia University ifølge The New York Times at genåbne en forhandling med Det Hvide Hus om offentlige tilskud. Søndag meddelte uddannelsesminister Linda McMahon, at Columbia nu befinder sig på »rette spor«. Konservative aktivister fejrer da også Columbias knæfald som en sejr over venstreekstreme ideologer, der har kapret universiteterne. »Columbia bøjer sig – og andre universiteter vil følge efter. De må genoprette deres søgen efter sandheden, snarere end ideologisk aktivisme, som deres vigtigste mission. For at fortjene fortsat offentlig finansiering, er de nødt til at fremme offentlighedens interesser,« lød det triumferende pådet sociale medie Xfra den konservative kommentator Christopher Rufo, der er tilknyttet tænketanken Manhattan Institute. Han tilføjede: »Dette er kun begyndelsen.« Anholdelsen af den propalæstinensiske studenteraktivist Mahmoud Khalil har udløst protestdemonstrationer på flere amerikanske universiteter.Fold sammenLæs mereFoto: Eduardo Munoz/Reuters/Ritzau Scanpix. Udviklingen er den foreløbige kulmination pået omfattende værdislagsmål om politisk indoktrinering og radikal aktivismepå de amerikanske eliteuniversiteter, der i kølvandet på voldsomme studenterprotester mod Israel i stigende grad har befundet sig i Trump-administrationens sigtekorn. Forledenanholdte de amerikanske udlændingemyndigheder ICE studenteraktivistenMahmoud Khalil, der har spillet en ledende rolle i propalæstinensiske demonstrationer på Columbia. Men selvom opgøret med politiseringen af universitetet er nødvendig, er udviklingen med anholdelser og politiske indgreb i undervisningen særdeles farlig, mener et af USAs førende konservative medier. »Alle disse reformer vil kun være kontroversielle i øjnene på dem, der tror, at et universitet skal være et elfenbenstårn, hvor man lancerer politiske bevægelser eller indoktrinerer studerende,« skriver avisenThe Wall Street Journal på lederplads: »Konservative bør også være på vagt over for pensum dikteret af regeringen, for venstrefløjen vil gøre det samme, hvis den genvinder magten.«",
        "metadata": {
            "source": "https://www.berlingske.dk/opinion/donald-trump-er-gaaet-i-krig-med-usas-fineste-universiteter-den-seneste",
            "image_url": "https://berlingske.bmcdn.dk/media/cache/resolve/image_x_large_vertical/image/190/1903930/24917901-topshot---us-president-donald-trump-holds-up-an-ex.jpg",
            "publication_time": "Onsdag d. 26. marts 2025, kl. 18.24",
            "author": "Troels Heeger",
            "related_links": [],
            "attachments": []
        }
    }
}