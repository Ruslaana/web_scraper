{
    "version": "1.0",
    "document": {
        "id": "https://www_berlingske_dk/filmanmeldelser/en-digter-hyler",
        "title": "En digter hyler",
        "content": "Det er fra 1955 og gav i 1957 anledning til en retssag, idet »Howl« blev anklaget for obskønitet, og den sag er et omdrejningspunkt i den fascinerende film »Howl«, der helt i beat-generationens ånd frit og frækt blander fiktion, dokumentarisme og animation. James Franco spiller den unge Ginsberg, der læser sit kolossale digt op, og også gedigne navne som David Strathairn og Jeff Daniels medvirker i denne genresprængende hyldest til ytringsfriheden. Vi møder litterære koryfæer som Jack Kerouac, Neal Cassady og Lawrence Ferlinghetti, men det er den kæderygende Ginsberg og hans overvejelser om kunstens væsen og egen status som homoseksuel, der giver filmen substans. Humor har den heldigvis også, men den kan ikke helt overbevise om, at digtet »Howl« virkelig er et mesterværk.",
        "metadata": {
            "source": "https://www.berlingske.dk/filmanmeldelser/en-digter-hyler",
            "image_url": "https://berlingske.bmcdn.dk/media/cache/resolve/image_x_large/image/81/812835/3332186-howl.jpg",
            "publication_time": "Onsdag d. 24. november 2010, kl. 22.30",
            "author": "Ebbe Iversen",
            "related_links": [],
            "attachments": []
        }
    }
}