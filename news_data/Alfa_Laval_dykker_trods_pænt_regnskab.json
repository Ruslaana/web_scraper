{
    "version": "1.0",
    "document": {
        "id": "https://www_berlingske_dk/aktier/alfa-laval-dykker-trods-paent-regnskab",
        "title": "Alfa Laval dykker trods pænt regnskab",
        "content": "Omsætningen ramte 8,95 mia. svenske kr. mod ventet 8,79 mia. svenske kr. ifølge analytikere adspurgt af Bloomberg News.Koncernen opnåede i kvartalet et resultat før skat på 1,27 mia. svenske kr. Der var blandt analytikerne ventet et resultat før skat på 1,15 mia. svenske kr.  Alfa Laval melder om en ordreindgang, der faldt med 9 pct. til 8,10 mia. svenske kr. i forhold til samme kvartal året før, men som var på linje med selskabets egne forventninger. Samtidig fortæller koncernen, at der er meget få store projekter i markedet samt dæmpet efterspørgsel inden for olie- og gasindustrien.Aktien falder 3,5 pct. de første minutter efter regnskabet.",
        "metadata": {
            "source": "https://www.berlingske.dk/aktier/alfa-laval-dykker-trods-paent-regnskab",
            "image_url": "https://berlingske.bmcdn.dk/media/cache/resolve/image_x_large/image/18/180964/14052475-folketingsvalg.jpg",
            "publication_time": "Mandag d. 18. juli 2016, kl. 13.37",
            "author": null,
            "related_links": [],
            "attachments": []
        }
    }
}