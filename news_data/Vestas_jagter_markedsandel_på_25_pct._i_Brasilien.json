{
    "version": "1.0",
    "document": {
        "id": "https://www_berlingske_dk/virksomheder/vestas-jagter-markedsandel-paa-25-pct_-i-brasilien",
        "title": "Vestas jagter markedsandel på 25 pct. i Brasilien",
        "content": "Lazo vil i første omgang satse på Vestas' nuværende internationale kunder, som italienske Enel og portugisiske Energias de Portugal og franske EDF, derefter brasilianske virksomheder, der tidligere har været kunder hos Vestas, og dernæst projektudviklere. Vestas har allerede opsat vindmøller i Brasilien med en kapacitet på næsten 700 MW, hvilket svarer til 14 pct. af de møller, der hidtil er blevet opsat i landet. Vestas arbejder i øjeblikket på at opnå godkendelse hos den brasilianske udviklingsbank, BNDES, som har fastsat krappe krav for lokalt produktionsindhold, før banken vil tilbyde attraktiv finansiering til projektudviklere.  Vestas er som led i de bestræbelser derfor i gang med at opføre endnu en fabrik nær sin nuværende produktionsfacilitet i den nordlige del af Brasilien. Det vil skabe en produktionskapacitet på 400 MW om året, men det kan hurtigt udvides til 800 MW, fortæller Ruben Lao. Dem nye fabrik forventes færdig i slutningen af 2015.  ",
        "metadata": {
            "source": "https://www.berlingske.dk/virksomheder/vestas-jagter-markedsandel-paa-25-pct.-i-brasilien",
            "image_url": "https://berlingske.bmcdn.dk/media/cache/resolve/image_x_large/image/30/309718/7609928-vestas-fr-ordrer-til-flere-milliarder-kroner-i-usa.jpg",
            "publication_time": "Fredag d. 29. august 2014, kl. 08.01",
            "author": null,
            "related_links": [],
            "attachments": []
        }
    }
}