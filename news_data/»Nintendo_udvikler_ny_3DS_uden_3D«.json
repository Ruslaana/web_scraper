{
    "version": "1.0",
    "document": {
        "id": "https://www_berlingske_dk/videnskab/nintendo-udvikler-ny-3ds-uden-3d",
        "title": "»Nintendo udvikler ny 3DS uden 3D«",
        "content": "Lanceringen af den nye håndkonsol, 3DS, er ikke gået efter Nintendos forventninger.Dårlige salgstaltvang den japanske spilgigant til atsænke 3DS-prisen drastiskkun et halvt år efter lanceringen. Som plaster på såret til de, som faktisk havde købt konsollen før prisdykket, har Nintendo lovet20 gratis spilvia sin e-Shop.  Men nøjes Nintendo blot med dette prisfald? Ifølge rygterne har selskabet nemlig mere i oppe i ærmet. I september sparkes den årlige spilmesse Tokyo Game Show i gang, og nu har Nintendo bekræftet, at de kommer til at have et 3DS-arrangement forud for messen, melderEdge. Og det er spekulationer omkring det arrangement, der nu snakkes om i en ellers tørkeramt post-Gamescom-tid. Den franske side01net, som tidligere har haft tidlig information om både Wii U og Vita, hævder helt og holdent, at Nintendo arbejder på en 3DS, hvor 3D-funktionen faktisk fjernes.  De kilder, siden har snakket med, mener, at Nintendo er mislykkedes med at overbevise forældre om, at 3D-funktionen ikke er skadelig for deres håbefulde små, og at spilgiganten derfor nu overvejer at lancere en redesignet, 3D-fri konsol under et nyt navn. Nintendo skal også, ifølge de samme kilder, have indset, at spillere foretrækker to analoge stik. Derfor skal de efter sigende arbejde med et slags tillægsudstyr, som kan monteres på 3DS'en for at give spilleren netop det. Nintendo har også opfordret sine spiludviklere til at lave spil tiltænkt to analogstik. Om rygterne holder stik eller ej, får vi muligvis snart at vide, når Nintendo holder sit 3DS-arrangement 13. september. Tilmeld dig Tech & Videns ugentlige nyhedsbrev- og få det hver torsdag! Denne artikelstammer fra Berlingske Medias norske søster-site,Gamer.noOversat af Stina Resting",
        "metadata": {
            "source": "https://www.berlingske.dk/videnskab/nintendo-udvikler-ny-3ds-uden-3d",
            "image_url": "https://berlingske.bmcdn.dk/media/cache/resolve/image_x_large/image/40/406472/4456146-nintendo.jpg",
            "publication_time": "Onsdag d. 24. august 2011, kl. 18.30",
            "author": null,
            "related_links": [],
            "attachments": []
        }
    }
}