{
    "version": "1.0",
    "document": {
        "id": "https://www_berlingske_dk/internationalt/her-er-vaabnet-mod-hensynsloese-hundeejere-vi-har-mindre-hoemhoem-i",
        "title": "Her er våbnet mod hensynsløse hundeejere: »Vi har mindre hømhøm i gaderne«",
        "content": "Det lignede overkill, da de første kommuner midt i 2010erne begyndte at oprette obligatoriske dna-registre som led i kampen mod hundelort på fortovene. Var det nu ikke vel meget at gøre ud af et irriterende, men trods alt overkommeligt problem, spurgte skeptikere? Kunne det betale sig, og ville det overhovedet virke? Men, jo, det gør det, lyder svaret nu fra en række mindre byer i den østspanske region Catalonien, der har skærpet kontrollen med firbenede »indbyggere« og deres hensynsløse ejere. »Mængden af afføring i gaderne er faldet drastisk, efter at vi begyndte at tage obligatoriske prøver,« siger Nadia Cantero, der er rådkvinde i Tordera nær Barcelona,til La Vanguardia.   I den nærliggende by Arenys de Munt har de kommunale myndigheder samme positive erfaringer. »Registreringen har givet os en detaljeret indsigt i, hvem de problematiske hundeejere er,« forklarer borgmester Josep Sánchez og fortsætter: »Det har samtidig ført til, at vi oplever færre eksempler på hensynsløs opførsel.« Med andre ord: Oplysningskampagner og tillid er godt, men kontrol er nu engang bedre. Og når hundeejerne ved, at man kan spore deres efterladenskaber, ja, så bliver det lettere at huske at bruge hømhøm-poserne. Metoden er enkel og relativt økonomisk. Når gadefejere eller andre renovationsmedarbejdere på deres vej opdager hundelorte, bliver de sendt til dna-analyse. Og står ejermanden opført i det kommunale register, falder der brænde ned i form af bøder. Oplysningskampagner og tillid er godt, men kontrol er bedre.Fold sammenLæs mereFoto: Peter Kneffel/AP/Ritzau Scanpix. Det foregår via den halvoffentlige virksomhed CanId (»can« betyder hund på catalansk), der er tilknyttet Barcelonas Universitat Autònoma. Her kan man foretage en test for relativt beskedne 26 euro – små 200 kroner. Ikke et beløb, der, hvis man nøjes med stikprøver, vælter det kommunale budget. Samtidig er bøderne til at tage og føle på. De begynder ved 300 euro og kan i gentagelsestilfælde løbe helt op i 1.000 euro, hvilket svarer til næsten halvdelen af en spansk gennemsnitsmånedsløn. Systemet har imidlertid en oplagt svaghed. Selvom dna-registrene med årene er blevet stadig mere omfattende, overholder ikke alle påbuddet om at indskrive deres hunde. De kan, i hvert fald indtil det bliver opdaget, fortsætte med ustraffet at forurene det offentlige rum. I byer, der som mange catalanske ligger midt i turistområder, er mange hunde samtidig udenbys og på besøg.  La situació a@ComuEncamp, amb el cens genètic pràcticament finalitzat, ha millorat molt. A la primavera s'iniciarà l'anàlisi genètica de les Men også det er der råd for. Dna-prøverne giver nemlig et detaljeret signalement af ukendte overtrædere. »De afslører køn, størrelse, hovedform samt pelsens farve og beskaffenhed,« siger Óscar Ramírez fra CanIdtil La Vanguardia. På den måde kan også racen bestemmes, hvilket indsnævrer kredsen af mistænkte, hvis der gentagne gange dukker lort op fra samme uregistrerede hund. Risikoen for at komme hjem med en ildelugtende masse klæbende til skosålen eksisterer fortsat i byer som Tordera og Arenys de Munt. Men den er blevet meget mindre. Martin Tønner er Berlingskes korrespondent i Sydeuropa.",
        "metadata": {
            "source": "https://www.berlingske.dk/internationalt/her-er-vaabnet-mod-hensynsloese-hundeejere-vi-har-mindre-hoemhoem-i",
            "image_url": "https://berlingske.bmcdn.dk/media/cache/resolve/image_x_large_vertical/image/179/1791215/24695253-.jpg",
            "publication_time": "Torsdag d. 02. maj 2024, kl. 18.22",
            "author": "Martin Tønner",
            "related_links": [],
            "attachments": []
        }
    }
}