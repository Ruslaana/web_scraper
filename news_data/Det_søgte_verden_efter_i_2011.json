{
    "version": "1.0",
    "document": {
        "id": "https://www_berlingske_dk/videnskab/det-soegte-verden-efter-i-2011",
        "title": "Det søgte verden efter i 2011",
        "content": "Verdens befolkning kan tilsyneladende slet ikke få nok af Rebecca Blacks megahit ”Friday”. Den blot 13-årige sangerinde topper listen over de søgeord, som de hurtigst stigende søgeord i Google 2011, som Google offentliggjorde forleden.Listenviser, at antallet af søgninger på ”Rebecca Black” steg mere end 10.000 procent fra 2010 til 2011, og at ”Rebecca Black” på et tidspunkt fik flere søgninger end ”Lady Gaga”. Sangen er siden blevet afspillet over 176 millioner gange på Youtube (men er angiveligt også den video med flest ”dislikes”, eller nedadvendte tommelfingre om man vil, på Youtube). Halvdelen af de ti søgeord, som er i eksplosiv vækst, er søgninger på personer. På tredjepladsen kan man således finde den nu afdøde Ryan Dunn, der nok er mest kendt fra MTV’s drengerøvsprogram Jackass. Herefter følger Casey Anthony - den amerikanske kvinde, der i sommers blev frikendt for mord på sit eget barn. Syvendepladsen går til den engelske sangerinde Adele, imens niendepladsen indtages af den nu afdøde Apple-guru Steve Jobs. ”Steve Jobs” er ikke den eneste Apple-relaterede søgning på listen.Årets mest populære tavlecomputer, iPad 2, indtager en fornem tiendeplads, imens femtepladsen går til et Apple-produkt, som end ikke eksisterer – den meget omtalte iPhone 5, der til manges store skuffelse ikke udkom i år. Verdens befolkning synes særligt interesserede i ny teknologi. Udover de populære Apple-produkter er Googles sociale medie Google plus også at finde på listen, og det endda på en andenplads. Hertil kommer søgninger efter computerspillet Battlefield 3, som indtager en femtepladsen. På 8 pladsen finder man det i vores øjne mærkelige ord 東京 電力. Er man bekendt med japansk, vil man vide, at disse tegn er den japanske måde at skrive TECPO på. TECPO ejer en række af de atomkræftværker i Fukushima, som blev ramt af det voldsomme jordskælv ud for Japans kyst i foråret. Det er første gang, at et ord, som ikke er skrevet med latinske bogstaver, er med på Googles top ti liste. Udover topscorerne har Google også offentliggjort topscorere i forskellige underkategorier. Heraf kan man blandt andet se, at ”Fukushima” og ”Gadaffi” er blandt de ti mest populære søgninger i nyhedstjenesten google.news.com, imens en anden liste viser, at det sociale medie Myspace er den søgning, der har tabt mest momentum i 2011. Google har også offentliggjort lister over de mest populære søgninger i enkelte lande. Top tre på den danske topscorerliste er således søgninger på den ikke eksisterende telefon ”iPhone 5”, efterfulgt af computerspillet ”Minecraft”, imens ”valg 2011” løber med tredjepladsen. Nedenfor findes listen den globale topscorerliste i sin fulde form. Læs mere om de danske resultater hos Googleherog hos Urbanher. 1. Rebecca Black 2. Google plus 3. .Ryan Dunn 4. Casey Anthony 5. Battlefield 3 6. iPhone 5 7. Adele 8. 東京 電力 (TEPCO) 9. Steve Jobs 10. iPad 2",
        "metadata": {
            "source": "https://www.berlingske.dk/videnskab/det-soegte-verden-efter-i-2011",
            "image_url": "https://berlingske.bmcdn.dk/media/cache/resolve/image_x_large/image/38/381753/4732301-steve.jpg",
            "publication_time": "Torsdag d. 15. december 2011, kl. 19.23",
            "author": "Michael Kobbernagel Andresen",
            "related_links": [],
            "attachments": []
        }
    }
}