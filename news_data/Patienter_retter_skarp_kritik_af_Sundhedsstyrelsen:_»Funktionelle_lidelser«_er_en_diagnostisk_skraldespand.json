{
    "version": "1.0",
    "document": {
        "id": "https://www_berlingske_dk/kronikker/patienter-retter-skarp-kritik-af-sundhedsstyrelsen-funktionelle-lidelser",
        "title": "Patienter retter skarp kritik af Sundhedsstyrelsen: »Funktionelle lidelser« er en diagnostisk skraldespand",
        "content": "Vi vil opfordre til, at begrebet »funktionelle lidelser« dyppes i tjære og rulles i fjer, eller at man i det mindste fjerner denne diagnostiske skraldespand herhjemmefra. Danmark bør i stedet genoptage brugen af WHOs diagnosekodesystem, som var praksis før 2007 for de15 procentaf danskere, som i dag overlades uden korrekt diagnose, behandling og udredning. Man har i alle specialer altid haft en gruppe sygdomme, hvor man ikke kunne finde unormale blodprøver, biokemiske markører eller billeddiagnostiske undersøgelser, men hvor man heller ikke kunne sige, at det var psykiatriske sygdomme. WHO anser denne gruppe af svært diagnosticerbare sygdomme for at være forskellige og har derfor klassificeret dem i mange forskellige lægefaglige specialer med tilhørende WHO-diagnoser. På trods af at Danmark normalt følger WHOs diagnosesystem, har Sundhedsstyrelsen valgt at samle alle disse sygdomme under én diagnose (bodily distress syndrome (BDS)/ funktionel lidelse) med 11 udelukkende danske underkoder for »funktionelle lidelser«. I modsætning til international standard behandles alle »funktionelle lidelser« som psykiske sygdomme. Diagnoserne er testet ogeksplicit afvist af WHOog anvendes ikke andre steder i verden. Dette er for nylig bekræftet i enskrivelse fra Sundhedsstyrelsen: »Koderne for funktionelle lidelser er oprettet i Danmark, og Sundhedsstyrelsen har ikke kendskab til, at de anvendes i andre lande.« Denne danske diagnostiske enegang har alvorlige konsekvenser for både patienter og behandlere. Diagnosen »funktionel lidelse« omfatter 15 procent af alle danskere og behandles som psykiske lidelser, selv om de omfatter en række sygdomme, som WHO kategoriserer som fysiske, og som internationalt behandles som dette. Altså fejlbehandles disse patienter set fra et internationalt perspektiv. Derudover frakobles 15 procent syge danskere fra at få gavn af eventuelle internationale fremskridt i behandlingen af deres sygdom samt sammenligning og deltagelse i internationale studier og forsøgsbehandlinger. Alene for ME er der over 100. Årsagen er, at diagnoser og koder for »funktionelle lidelser« er lavet, således at en patientgruppe, der har en WHO-diagnose, kan fordelespå flere forskellige »funktionel lidelse«-diagnoser. Derfor afviser WHO også, at koder for funktionelle lidelser kan oversættes til gangbare koder i WHO. De danskere, der behandler »funktionelle lidelser«, er således ifølge WHO heller ikke eksperter i de fysiske sygdomme, de behandler, og deres viden i disse aftager ovenikøbet år for år, fordi dette udelukkende danske diagnosesystem gør, at behandlere herhjemme ikke kan sammenligne deres patienter med patienter fra udenlandske undersøgelser, fordi diagnosen ikke bruges uden for Danmark. Det har dog ikke afholdt disse behandlere fra at rådgive Sundhedsstyrelsen med meget præcise og bastante udtalelser. Dette resulterer også i, at der ikke kommer nogen nye danske videnskabelige publikationer om disse sygdomme, da ingen videnskabelige tidsskrifter ville acceptere en publikation om en gruppe patienter med en internationalt ukendt diagnose. »Funktionelle lidelser« er opfundet af såkaldte eksperter herhjemme, promoveret af Per Fink, professor i funktionelle lidelser ved Klinisk Institut på Aarhus Universitet. I2007 skrev han, at han opfandt betegnelsen BDS (bodily distress syndrome) for disse sygdomme. Han skriver, at alle BDS-sygdomme er en og samme sygdom, herunder kroniske bækkensmerter, præmenstruelt syndrom, kroniske rygsmerter, spændingshovedpine, kæbeledsdysfunktion, nervøs tyktarmskatar, piskesmæld, fibromyalgi og ME (postviralt træthedssyndrom). Tilstanden på området for funktionelle lidelser er »et utroligt spild af ressourcer for både patienter og samfundet«, skriver kronikørerne, der repræsenterer en række patientgrupper og patientforeninger.Fold sammenLæs mereFoto: Nikolai Linares. Disse sygdomme giver sig ifølge Per Fink blot til udtryk på forskellige måder. De skal derfor behandles ens. I sygdomsbeskrivelsen af funktionelle lidelser lægges vægt på, at der ikke er tale om hverken psykiske eller fysiske sygdomme. I praksis har dette dog absolut ingen betydning, idet behandlingen er som ved psykiske sygdomme. Det vil sige kognitiv adfærdsterapi (»tænk dig rask«) og fysisk træning. BDS bliver nogle år senere efter flere modifikationer til den danske version af »funktionelle lidelser«. Sundhedsstyrelsen samler således en lang række WHO-diagnoser, der angives at omfatte 15 procent af alle danskere, i11 internationalt hidtil ukendte diagnoseri det danske diagnosekodesystem, eksempelvis »funktionel lidelse, multiorgan«, »funktionel lidelse, enkeltorgan«, »funktionel lidelse, urogenital«, »funktionel lidelse, almen/træthed« osv. Der lægges fra mange sider op til, at også patienter med senfølger efter covid-19 kan føjes til gruppen. Man indfører altså diagnosen BDS (funktionelle lidelser) herhjemme, selvomWHO efter omfattende testning afviserdiagnosen ad flere omgange fra 2007 og til sidst i den endelige revision af WHOs sygdomskodning (ICD-11) i januar 2022. Psykiaterne bag funktionelle lidelser opnår to vigtige ting ved denne særegne psykosomatiske kodning af fysiske sygdomme. Konsekvenserne af ovenstående har været utrolig lange ventetider på en diagnose i overensstemmelse med WHOs diagnosekodesystem. For nogle patientgrupper op til seks år eller mere. I den tid har patienterne ofte løbet spidsrod mellem praktiserende læger, neurologer, endokrinologer, fysioterapeuter, laboratorier, røntgenafdelingen og jobcentre, samtidig med at de har skullet prøve at få et arbejde og hjemmeliv til at fungere. Altså et utroligt spild af ressourcer for både patienter og samfundet. ME (Myalgisk Encephalomyelitis, postviralt træthedssyndrom), har som hovedsymptom anstrengelsesudløst sygdomsforværring (post exertional malaise = PEM). Dette symptom er blevet udløst hos en lang række patienter under de genoptræningsforsøg, de sendes til i det offentlige, med meget alvorlig og for nogen kronisk forværring af sygdommen. Dette har medierne bragtutallige historierom. Også whiplash-patienter diagnosticeres ofte herhjemme med diagnosen funktionel lidelse. Dette sker på trods af, atforskning har påvist, at der rent faktisk kan være sket fysiske skader i hjerne og nakke. Op mod 50 procent efter en whiplashskade får ifølge forskning fysiske problemer og cirka 10 procent invalideres for livet. Selvom mange har behov for behandling, er der kun få offentlige tilbud. Det ser Whiplashforeningen som et fagligt og menneskeligt svigt. Folketinget forsøgte i 2019 at gribe ind ogvedtog enstemmigt, at behandling og udredning af ME skulle højnes og ME-diagnosen stilles. Desværre stod Sundhedsstyrelsen for opgaven, og de brugte eksperter i »funktionelle lidelser« til at stå for udmøntningen af vedtagelsen. Som man kunne forvente, resulterede det i øgede bevillinger til eksperter i »funktionel lidelse« og absolut ingen forbedringer til ME-patienterne. I dag stilles ME-diagnosen stort set ikke i det offentlige. Læger eller politikere, der bruger tid på at dykke ned i den omfattende dokumentation fra de organisationer, som underskriverne her er medlemmer af, vil ikke være i tvivl. Det er på høje tid at afskaffe begrebet »funktionelle lidelser« i det danske sundhedsvæsen. Bendt Nielsen er dr.med. og specialist i intern medicin og svært ME-ramt, Jens Bouet er direktør for Dansk Handicap Forbund, Morten Lorenzen er direktør for Hjerneskadeforeningen, Sara Maria Grau er formand for Whiplashforeningen, Jane Vilhelmsen er formand for Bækkensmerter.dk, Cathrine Engsig var bestyrelsesmedlem i ME Foreningen i årene 2010-2023, og Niels J. Langkilde er formand for Patientforeningen Berlingske har forelagt Sundhedsstyrelsen og professor Per Fink indholdet af nærværende kronik. Sundhedsstyrelsen udtaler i den forbindelse: »I Sundhedsstyrelsen er det vores ambition, at alle patienter får den rette behandling og hjælp.I Danmark har vi flere klinikker for funktionelle lidelser, og det er vigtigt at sige, at patienter får god hjælp her. Desværre er der stadig nogle patienter, der oplever, at de ikke får den rette hjælp i sundhedsvæsenet. Sygdomme under betegnelsen »funktionel lidelse« er alle kendetegnet ved, at personen, som er ramt, har et eller flere fysiske symptomer, som påvirker funktionsevne og livskvalitet markant. Man kan ikke påvise sygdommen ved blodprøver eller andre undersøgelser, men ofte har lidelsen et karakteristisk mønster. Der er mange forskellige holdninger til, hvordan det danske sundhedsvæsen bør forstå og behandle de lidelser, vi på nuværende tidspunkt har samlet under betegnelsen 'funktionelle lidelser'Derfor skal viden om området udbredes på tværs af hele sundhedsvæsenet. Sundhedsstyrelsen har udgivet forskelligt materiale, som skal hjælpe blandt andet praktiserende læger og sygehusafdelinger med at genkende og behandle funktionelle lidelser, så patienterne kan få den rette hjælp.« Læs professor Per Finks svarher. ",
        "metadata": {
            "source": "https://www.berlingske.dk/kronikker/patienter-retter-skarp-kritik-af-sundhedsstyrelsen-funktionelle-lidelser",
            "image_url": "https://berlingske.bmcdn.dk/media/cache/resolve/image_x_large/image/178/1783701/24679293-konsekvenserne-har-vret-utrolig-lange-ventetider.jpg",
            "publication_time": "Mandag d. 29. april 2024, kl. 12.41",
            "author": null,
            "related_links": [],
            "attachments": []
        }
    }
}