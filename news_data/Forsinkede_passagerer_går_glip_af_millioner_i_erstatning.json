{
    "version": "1.0",
    "document": {
        "id": "https://www_berlingske_dk/virksomheder/forsinkede-passagerer-gaar-glip-af-millioner-i-erstatning",
        "title": "Forsinkede passagerer går glip af millioner i erstatning",
        "content": "Det ved kun hver anden togpassager, viser en ny undersøgelse fra Passagerpulsen hos Forbrugerrådet Tænk, og dermed går de rejsende glip af millioner af kroner, skriver metroxpress. DSB udbetalte i 2014 knap seks millioner kroner i godtgørelse. Det er milevidt fra de mellem 12 og 40 millioner kroner, som togselskabet forventede at bruge om året, da rejsetidsgarantien blev indført i 2006.  Ifølge direktør i Forbrugerrådet Lars Pram hænger det lave erstatningsbeløb sammen med, at DSB og de andre togselskaber ikke informerer deres kunder tilstrækkeligt. »Med det lave kendskab og den ringe information, der gives om rejsetidsgarantierne, så vurderer vi, at passagererne kunne have fået flere millioner udbetalt i erstatning, hvis togselskaberne informerede bedre,« siger han. Transportminister Hans Christian Schmidt (V) går nu ind i sagen.  DSB har ikke forsøgt at skjule, at deres kunder kan få erstatning ved forsinkelser, lyder det fra DSBs chef for forretningsudvikling Aske Wieth-Knudsen. »Det er ikke sådan, at vi har gemt det af vejen eller puttet med det på Dsb.dk,« siger han.",
        "metadata": {
            "source": "https://www.berlingske.dk/virksomheder/forsinkede-passagerer-gaar-glip-af-millioner-i-erstatning",
            "image_url": "https://berlingske.bmcdn.dk/media/cache/resolve/image_x_large/image/8/80572/11605406-hjemls-skal-tre-mneder-i-fngsel-for-gratis-togture-dsb-var.jpg",
            "publication_time": "Mandag d. 07. december 2015, kl. 08.01",
            "author": null,
            "related_links": [],
            "attachments": []
        }
    }
}