{
    "version": "1.0",
    "document": {
        "id": "https://www_berlingske_dk/filmanmeldelser/det-rene-vroevl",
        "title": "Det rene vrøvl",
        "content": "Nu har han lavet en endnu værre film, der rimeligt nok kun får dansk premiere på DVD, for det er rædsomt at følge den både fortænkte og forrykte fortælling, som på basis af en novelle af Richard Matheson begynder med, at en voldsomt vansiret fremmed (Frank Langella) en dag i 1976 overlader et ungt par (Cameron Diaz og James Marsden) en mystisk æske med en knap. Hvis de trykker på den, får de en million dollar, men samtidig vil det få et eller andet menneske til at dø. Fra dette dunkle - men moralsk anskuelige - udgangspunkt farer filmen totalt vild i en labyrint af paranoide intriger, som omfatter CIA, NSA, NASA og (må man tro) magtfulde rumvæsener. Langella er truende på en nobel måde, mens Diaz virker forkrampet med påtaget sydstatsdialekt, og »The Box« er et dybt mærkværdigt misfoster - pompøs, absurd, ofte flot at se på og totalt idiotisk.",
        "metadata": {
            "source": "https://www.berlingske.dk/filmanmeldelser/det-rene-vroevl",
            "image_url": "https://berlingske.bmcdn.dk/media/cache/resolve/image_x_large/image/88/882119/2368585-det-rene-vrvl.jpg",
            "publication_time": "Mandag d. 22. marts 2010, kl. 22.30",
            "author": null,
            "related_links": [],
            "attachments": []
        }
    }
}