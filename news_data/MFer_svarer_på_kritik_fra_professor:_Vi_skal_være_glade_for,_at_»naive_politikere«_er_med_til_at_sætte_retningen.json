{
    "version": "1.0",
    "document": {
        "id": "https://www_berlingske_dk/kommentarer/mfer-svarer-paa-kritik-fra-professor-vi-skal-vaere-glade-for-at-naive",
        "title": "MFer svarer på kritik fra professor: Vi skal være glade for, at »naive politikere« er med til at sætte retningen",
        "content": "Christian Bjørnskov mener, at mit forslag om at fokusere mere på lykke og tilfredshed i lovgivningen er et resultat affaglig uvidenhed og politisk naivitet (Berlingske 11. november). Jeg synes til gengæld, at det er beskæmmende, at han har en så ensporet opfattelse af samfundet. Mener han mon, at et gennemsnitligt lykkeindeks på tværs af meget forskellige kulturer er »det faglige bevis« på den reelle lykketilstand i landene? I forbindelse med kritikken nævner Bjørnskov min kemikerbaggrund. Umiddelbart en irrelevant oplysning for emnet, men når han bruger min uddannelse som argument for faglig uvidenhed, leger jeg gerne med: Min naturvidenskabelige baggrund har netop gjort mig meget opmærksom på, at gennemsnit sjældent er en brugbar størrelse.Spredning og outlierser tit de mest interessante at kigge på; nemlig alle dem, man ikke kan se ud af gennemsnittet. For jeg ved godt, at vi plejer at blære os med, at vi i Danmark er et af de lykkeligste lande i verden. De fleste af osertilfredse. Vi er ikke er bange for at miste vores økonomiske grundlag og kan gå gratis til lægen og i skole. Karin Liltorp synes, at det er beskæmmende, at økonomiprofessor Christian Bjørnskov (billedet) har en så ensporet opfattelse af samfundet.Fold sammenLæs mereFoto: Mathias Svold. Men der kommer lidt malurt i bægeret, for kan vi tillade os at erklære os lykkelige, når så mange er udenfor? Tallene taler for sig selv:20 procent er uden for arbejdsfællesskaberne,30 procent kæmper med ensomhed,hver 10. lider af psykisk sygdom. De er ikke lykkelige. Den høje danske score på det globale lykkeindeks er derfor en meget sølle trøst for dem, der lever livet i barsk modvind. Mange af os, der sidder på Borgen, har allerede en fælles kamp for at få investering i mennesket til at indgå positivt i regnestykket, hvilket i dag desværre ikke er muligt på Finansministeriets regnemaskine. Styrket indsats mod mistrivsel i skolerne koster penge her og nu, og er derfor udelukkende medtaget som en udgift, uanset om disse penge med sikkerhed tjener sig ind om ti år, blandt andet i form af mindre grad af psykisk sygdom. Et andet eksempel er jobcentrene. Her burde man have stillet følgende spørgsmål: Vil streng kontrol og hårde økonomiske sanktioner få mennesker, ofte med komplekse problemer, til at genvinde troen på sig selv, og dermed øge deres chance for at komme i arbejde? Nej, vel? Vi kunne have undgået mange års økonomisk spild og skånet mange menneskeskæbner, hvis værdigheden og den menneskelige værdi var blevet inddraget i diskussionerne. At tage lykke og tilfredshed med i de økonomiske modeller er derfor både sund fornuft og god økonomi. I dag har vi helt enorme udgifter til psykiatri og specialiserede botilbud, fordi vi ikke investerede i det enkelte mennesker,førdet gik galt. Det er både dumt og dyrt, hvilket også burde være åbenlyst for økonomer. Kun hvis vi får tænkt de menneskelige værdier ind i lovgivningen, kan vi få et lykkeligt samfund for alle. Og derfor skal vi måske være glade for, at det er »naive politikere« med fokus på det værdige liv, inklusiv pædagoger, sygeplejersker, psykologer – og kemikere(!) – der er med til at sætte retningen. Og ikke kun økonomer, der foretrækker at kigge på modeller og gennemsnit. Karin Liltorp er MF og civilsamfundsordfører for Moderaterne ",
        "metadata": {
            "source": "https://www.berlingske.dk/kommentarer/mfer-svarer-paa-kritik-fra-professor-vi-skal-vaere-glade-for-at-naive",
            "image_url": "https://berlingske.bmcdn.dk/media/cache/resolve/image_x_large_vertical/image/185/1856686/24830710-karin-liltorp-fra-moderaterne-under-andet-mde-eft.jpg",
            "publication_time": "Tirsdag d. 12. november 2024, kl. 10.02",
            "author": null,
            "related_links": [],
            "attachments": []
        }
    }
}