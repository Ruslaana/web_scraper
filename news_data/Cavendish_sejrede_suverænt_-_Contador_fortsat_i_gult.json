{
    "version": "1.0",
    "document": {
        "id": "https://www_berlingske_dk/sport/cavendish-sejrede-suveraent-contador-fortsat-i-gult",
        "title": "Cavendish sejrede suverænt - Contador fortsat i gult",
        "content": "Supersprinteren Mark Cavendish var ganske suveræn på de afgørende meter ved mandagens etape af Tirreno-Adriatico. I suveræn stil slog 'kanonkuglen' konkurrenterne efter de 189 kilometer fra Bucchianico til Porto Sant'Elpidio. Faktisk var Omega Pharma-Quickstep-holdet så suverænt kørende, at britens 'lead-out-man' Alessandro Petacchi kunne trille ind over målstregen som to'er.  Konkurrenterne til Cavendish' sprintertog havde ikke nogen god dag på italienske veje. Andre Greipel fra Lotto mistede tidligt sine mænd, men Marcel Kittel end ikke sad med den forreste gruppe i afgørelsens stund på grund af et styrt på afslutningen af etapen.  Inden løbets sidste etape tirsdag, fører Alberto Contador fortsat løbet med lidt over to minutter til sidste års nummer to i Tour de France, colombianeren Nairo Quintana fra Movistar, mens Tinkoff-Saxo-holdkammeraten Roman Kreuziger følger efter på en tredjeplads yderligere syv sekunder efter.",
        "metadata": {
            "source": "https://www.berlingske.dk/sport/cavendish-sejrede-suveraent-contador-fortsat-i-gult",
            "image_url": "https://berlingske.bmcdn.dk/media/cache/resolve/image_x_large_vertical/image/87/877709/7240115-italy-cycling.jpeg",
            "publication_time": "Mandag d. 17. marts 2014, kl. 17.19",
            "author": null,
            "related_links": [],
            "attachments": []
        }
    }
}