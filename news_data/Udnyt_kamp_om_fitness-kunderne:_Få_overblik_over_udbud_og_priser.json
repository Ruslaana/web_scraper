{
    "version": "1.0",
    "document": {
        "id": "https://www_berlingske_dk/det-sunde-liv/udnyt-kamp-om-fitness-kunderne-faa-overblik-over-udbud-og-priser",
        "title": "Udnyt kamp om fitness-kunderne: Få overblik over udbud og priser",
        "content": "Der er rift om kunderne i takt med, at flere og flere motions- og fitnesscentre ser dagens lys. Kampen om kunderne spidser til blandt motions- og fitnesscentrene, som fortsat vokser i antal. »Det er et marked, der eksploderer,« siger Kasper Lund Kirkegaard, forskningsansvarlig i Danmarks Idrætsforbund. Det skyldes bl.a., at der er flere og flere små nicheprægede udbydere, der byder sig til. »De store fitnesscentre som Fitness World og Fitness.dk kan komme under pres,« siger han. Begge de to store kæder har i skrivende stund kampagnetilbud, der skal lokke nye kunder til. Og den store konkurrence om de motionsglade kan man udnytte som forbruger. LOG IND PÅ B PLUS og læs mere om hvilke fitnesscenter der passer til dig og om den nye freng i klassen - Loop Fitness. Modtag det ugentlige nyhedsbrev fra B PLUS her. Der er rift om kunderne i takt med, at flere og flere motions- og fitnesscentre ser dagens lys. Kampen om kunderne spidser til blandt motions- og fitnesscentrene, som fortsat vokser i antal. »Det er et marked, der eksploderer,« siger Kasper Lund Kirkegaard, forskningsansvarlig i Danmarks Idrætsforbund. Det skyldes bl.a., at der er flere og flere små nicheprægede udbydere, der byder sig til. »De store fitnesscentre som Fitness World og Fitness.dk kan komme under pres,« siger han. Begge de to store kæder har i skrivende stund kampagnetilbud, der skal lokke nye kunder til. Og den store konkurrence om de motionsglade kan man udnytte som forbruger. »Det er relativt nemt at forhandle om prisen på f.eks. gebyret for oprettelse, fordi man kan true med at gå til konkurrenten, eller man kan vente på det næste kampagnetilbud, der kommer, hvor man sparer gebyret ved indmeldelse,« siger Kasper Lund Kirkegaard, der forklarer, at kampagnetilbud kommer ’meget ofte’. Netop Fitness.dk tabte millioner af kroner i 2015. Et overskud på tre millioner kroner i 2014 blev året efter forvandlet til et underskud på dundrende 28 millioner kroner. Det skete på trods af, at fitnesskæden, der er en af landets største, fik flere medlemmer og voksede med 2.000, så der nu er 127.000 indskrevet. Det skyldes den hårde konkurrence i et marked, der ifølge en opgørelse fra Idrættens Analyseinstitut (Idan) tæller 663 kommercielle motions- og fitnesscentre. Det er en stigning på 31 centre sammenlignet med maj 2015, og sammenligner man med en tilsvarende opgørelse i 2010, hvor Idan registrerede 459 centre, er stigningen på 44 pct. »Den skærpede konkurrence har medført et lavere prisniveau. Prisen på et mainstream fitnessabonnement er stort set halveret på ti år,« siger Kasper Lund Kirkegaard. »De tjener ikke længere de samme penge på den enkelte nye kunde, og prisen for at få den næste kunde er blevet markant dyrere.« Mens Fitness.dk bløder, har Fitness World, der er Danmarks største kæde, nærmest været i konstant fremgang – både i forhold til centre og medlemmer. »Fitness World leverer et produkt til en fornuftig pris, som kunderne er tilfredse med,« siger Henrik H. Brandt, direktør i Idrættens Analyseinstitut. Derfor mister Fitness.dk en del af sin appel, der går på en højere grad af kvalitet, men som samtidig også koster mere. »De er nok for dyre i forhold til, hvor unikt deres produkt er,« siger Henrik H. Brandt. En ny kæde er rykket ind på pladsen som Danmarks næststørste kæde målt på antallet af centre. Det drejer sig om Loop Fitness, der har 53 centre rundt om i landet. Loop Fitness har en skarp profil og bygger på et effektivt og enkelt træningsprogram. En skarp profil er noget, kunderne i stigende grad efterspørger, og derfor har der været en stor vækst blandt de nicheprægede centre de seneste par år. »Der er opstået et marked, hvor der er plads til flere nicher,« siger Henrik H. Brandt. Noget af det nye er især kombinationer af kampsport, fitness og grundtræning, personlig træning eller træning udendørs. »Hvis man virkelig vil have kvalitet for pengene, så søger man over mod underskoven af fitnessudbydere, der er meget mere nichepræget, grænsesøgende og personlig,« siger Kasper Lund Kirkegaard. »Graden af opfindsomhed er det mest interessante, for det adskiller sig meget fra den træning, de store fitnesscentre tilbyder,« siger han.  Priser: Priser: Priser: ",
        "metadata": {
            "source": "https://www.berlingske.dk/det-sunde-liv/udnyt-kamp-om-fitness-kunderne-faa-overblik-over-udbud-og-priser",
            "image_url": "https://berlingske.bmcdn.dk/media/cache/resolve/image_x_large/image/15/155027/12668174-fitnesskamp.jpg",
            "publication_time": "Fredag d. 01. april 2016, kl. 06.00",
            "author": "Andreas Erboe Vestergaard",
            "related_links": [],
            "attachments": []
        }
    }
}