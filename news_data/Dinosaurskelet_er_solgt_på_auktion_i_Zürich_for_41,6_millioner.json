{
    "version": "1.0",
    "document": {
        "id": "https://www_berlingske_dk/internationalt/dinosaurskelet-er-solgt-paa-auktion-i-zurich-for-416-millioner",
        "title": "Dinosaurskelet er solgt på auktion i Zürich for 41,6 millioner",
        "content": "Et skellet fra en tyrannosaurus rex blev tirsdag solgt for 5,5 millioner schweizerfranc, hvilket svarer til 41,6 millioner kroner. Salget af det 67 millioner år gamle skelet, som har fået navnet \"Trinity\" fandt sted på en auktion i den schweiziske by Zürich. Det er første gang nogensinde at et skelet i så god stand bortauktioneres i Europa, har auktionshuset Koller International Auctions oplyst. Skelettet måler 3,9 meter i sin højde og er 11,6 meter bredt. Det består af i alt 293 knogler fra tre forskellige tyrannosaurus rex, som er fundet mellem år 2008 og 2023. Mere end halvdelen af knoglerne er originale, hvor resten er erstatninger konstrueret af gips og støbt epoxyharpiks. Værdien var estimeret til mellem 5-8 millioner schweizerfranc. /ritzau/Reuters ",
        "metadata": {
            "source": "https://www.berlingske.dk/internationalt/dinosaurskelet-er-solgt-paa-auktion-i-zurich-for-416-millioner",
            "image_url": "https://berlingske.bmcdn.dk/media/cache/resolve/image_x_large/image/166/1667756/24404698-switzerland-palaeontology-auct.jpeg",
            "publication_time": "Tirsdag d. 18. april 2023, kl. 20.53",
            "author": null,
            "related_links": [],
            "attachments": []
        }
    }
}