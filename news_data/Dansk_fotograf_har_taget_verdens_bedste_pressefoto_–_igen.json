{
    "version": "1.0",
    "document": {
        "id": "https://www_berlingske_dk/samfund/dansk-fotograf-har-taget-verdens-bedste-pressefoto-igen",
        "title": "Dansk fotograf har taget verdens bedste pressefoto – igen",
        "content": "To mennesker i et rørende coronafavntag – adskilt af plastikdækken og mundbind – har torsdag indbragt den danske fotograf Mads Nissen den prestigefyldte pris »Photo of the Year 2021« ved World Press Photo. Helt sensationelt får han prisen for anden gang. Første gang var i 2015 med et billede taget på en reportagetur for sin tidligere arbejdsplads, Berlingske, af to homoseksuelle fra Sankt Petersborg. I dag arbejder han på Politiken. Mads Nissens vinderbillede 2021 blev taget på en reportagerejse til Brasilien, hvor han skildrede coronapandemiens indvirkning på livet i nogle af de hårdt ramte områder i landet. Der var seks finalister med i opløbet om at vinde fotojournalistikkens ypperste hæder. 4.315 fotografer havde indsendt 74.470 fotografier. Mads Nissens tidligere chef, Berlingskes billedredaktør Søren Lorenzen, siger om Mads Nissen: »Det er fuldstændig fantastisk og historieskrivning inden for dansk fotojournalistik, at han har formået at vinde prisen for bedste billede to gange. Det viser noget om, hvad dansk fotografi kan. Mads Nissen er utrolig god til at indramme internationale historier, som rammer ethvert menneske på tværs af landegrænser i ét foto.« Herunder kan du se vinderne i andre kategorier under World Press Photo: Året Portræt Single.Fold sammenLæs mereFoto: Oleg Ponomarev.Miljø 1. pris.&nbsp;Fold sammenLæs mereFoto: Ralph Pace.Sport single, 1. pris.Fold sammenLæs mereFoto: Adam Pretty.Natur, Single, 1. Pris.Fold sammenLæs mereFoto: Ami Vitale.Nyhed, Single, 1. Pris.Fold sammenLæs mereFoto: Evelyn Hockstein.Samtidsfoto single 1. pris&nbsp;Fold sammenLæs mereFoto: Pablo Tosco.Samtidsfoto, Single, 2. Pris.Fold sammenLæs mereFoto: Jeremy Lempin.",
        "metadata": {
            "source": "https://www.berlingske.dk/samfund/dansk-fotograf-har-taget-verdens-bedste-pressefoto-igen",
            "image_url": "https://berlingske.bmcdn.dk/media/cache/resolve/image_x_large_vertical/image/141/1411379/23719108-brasilien-krammere.jpg",
            "publication_time": "Torsdag d. 15. april 2021, kl. 18.07",
            "author": "Jens Rebensdorff",
            "related_links": [],
            "attachments": []
        }
    }
}