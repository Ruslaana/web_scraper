{
    "version": "1.0",
    "document": {
        "id": "https://www_berlingske_dk/videnskab/nobelpris-i-oekonomi-gaar-til-amerikanere",
        "title": "Nobelpris i økonomi går til amerikanere",
        "content": "Vinderne af Nobelprisen i økonomi 2012 er de amerikanske økonomer Alvin E. Roth og Lloyd S. Shapley. Mandag blev de tildelt æren og pengene for deres forskning i, hvordan man kan matche forskellige aktører som elever med de bedst mulige skoler eller patienter med de organdonorer, der passer bedst. Prisen på 1,2 millioner dollar, knap syv millioner kroner, blev uddelt af det svenske forskningsakademi for »teorien om stabile allokeringer og praktisk udformning af markedsinstitutioner«. Den økonomiske Nobelpris blev etableret i 1968 og var ikke i første omgang en del af priserne i Alfred Nobels testamente. Denne pris er årets sidste nobeluddeling. BNB",
        "metadata": {
            "source": "https://www.berlingske.dk/videnskab/nobelpris-i-oekonomi-gaar-til-amerikanere",
            "image_url": "https://berlingske.bmcdn.dk/media/cache/resolve/image_x_large/image/60/600834/5713438-nobel-economics-roth-shapley.jpg",
            "publication_time": "Mandag d. 15. oktober 2012, kl. 13.16",
            "author": null,
            "related_links": [],
            "attachments": []
        }
    }
}