{
    "version": "1.0",
    "document": {
        "id": "https://www_berlingske_dk/virksomheder/danmarks-to-rigeste-familier-har-paa-et-aar-lagt-ekstra-150",
        "title": "Danmarks to rigeste familier har på et år lagt ekstra 150 milliarder kroner i pengetanken",
        "content": "Danmarks to rigeste familier har på et enkelt år kunnet lægge ekstra 150 milliarder kroner i pengetanken. Og dermed er 73 procent af stigningen i den samlede formue, som de 100 rigeste danskere har, endt hos blot to af dem. Det viser den årlige opgørelse, somØkonomisk Ugebrevhar overtagetefter Berlingske, og som kortlægger, hvordan det er gået i coronaåret. Det erLEGO-familien Kirk Kristiansen, som har kunnet lægge ekstra 61 milliarder kroner oven i formuen, der dermed nu er på 322 milliarder kroner, mensBestseller-familien Holch Povlsener topscorer med et plus på 89 milliarder kroner, så formuen nu er oppe på 135 milliarder kroner. For et år sidenhavde LEGO-familien øget sin familieformuemed hele 75 milliarder kroner. Dermed slår Holch Povlsen-familien sidste års nummer to på milliardærlisten, nemlig familien Louis-Poulsen, der er storaktionær i medicinalselskabet Coloplast. Blandt de100 rigeste danskere har kun 16 måttet opleve, at formuen er skrumpet, selv om det forgangne år har været helt unormalt og meget udfordrende og har krævet, at virksomhederne meget hurtigt har kunnet omstille sig til nye vilkår, nye købsmønstre og nye måder at agere på, ofte også på nye markeder i forhold til, hvor de plejer at være, fordi coronaepidemien har hærget. Slutresultatet er dog et så stort plus, at grænsen for, hvem der kan tælles med blandt de 100 rigeste, er oppe på 1,8 milliarder kroner. Dermed er 15 milliardærer røget ud af listen. Positionen som Danmarks fjerderigeste holderfamilien Larsen, som står bag detailkæden Jysk, som Lars Larsen grundlagde. Nummer fem på listen er familien Clausen, som ejer den sønderjyske termostatproducent Danfoss. De 100 rigeste danskeres formuer er ikke eksakte, men bygger på de bedst mulige skøn efter omfattende research i ejerforhold og regnskabstal for 1.500 selskaber, der alle har en egenkapital over 200 millioner kroner eller et primært driftsresultat på over 25 millioner kroner..",
        "metadata": {
            "source": "https://www.berlingske.dk/virksomheder/danmarks-to-rigeste-familier-har-paa-et-aar-lagt-ekstra-150",
            "image_url": "https://berlingske.bmcdn.dk/media/cache/resolve/image_x_large/image/148/1485876/23925191-pix-penge.jpg",
            "publication_time": "Mandag d. 15. november 2021, kl. 11.30",
            "author": "Thomas Breinstrup",
            "related_links": [],
            "attachments": []
        }
    }
}