{
    "version": "1.0",
    "document": {
        "id": "https://www_berlingske_dk/internationalt/han-delte-upassende-grafisk-indhold-nu-er-politibetjent-suspenderet",
        "title": "Han delte »upassende grafisk« indhold. Nu er politibetjent suspenderet fra Sarah Everard-drabssagen",
        "content": "Kritikken er haglet ned over London Metropolitan Police de seneste uger. Nu er en betjent fra den enhed, hvis rolle det var at beskytte og overvåge gerningsstedet i Kent, hvorliget af Sarah Everardblev fundet i forrige uge, taget af sagen. Betjenten er suspenderet efter at have delt »upassende grafisk« indhold, skriver flere medier. Blandt andetThe Guardian. Betjenten sendte ifølge en erklæring fra London Metropolitan Police »upassende grafisk« indhold til kolleger i en WhatsApp-gruppe. Med baggrund i betjentens arbejde og det givne tidspunkt blev sagen anmeldt til politiklagemyndigheden IOPC, og betjenten er nu suspenderet fra sagen. Materialet blev sendt torsdag og efterfølgende indrapporteret af betjentens kolleger. London Metropolitan Police har nægtet at give detaljer om billedet, der af en kilde til The Guardian er beskrevet som »usmageligt«. Billedet skulle ikke skildre Sarah Everard eller andet, der har at gøre med efterforskningen af ​​hendes formodede kidnapning og mord. Sarah Everards blev sidst set, da hun 3. marts om aftenen var på vej hjem fra en vens hus. Hendes lig dukkede senere op i en skov i grevskabet Kent – 100 kilometer fra, hvor hun sidst blev set i live. En betjent er anholdt i sagen.Fold sammenLæs mereFoto: Privat. »Delingen af grafikken blev rapporteret af et antal af enhedens betjente, der var bekymrede over indholdet,« skriver Metropolitan Police i erklæringen. Politiets håndtering af Everards forsvinden mødte kritik, da politiet – mens Sarah Everard endnu ikke var fundet – opfordrede kvinder til at holde sig inden døre efter mørkets frembrud. Dette fik flere tusind kvinder til at sige fra på sociale medier, hvor de erklærede, at det er mænd og ikke kvinder, der er problemet. Erklæringer fra kvinder, der føler sig usikre på gaderne efter mørkets frembrud, har spredt sig på sociale medier og det ikke kun i Storbritannien, men også i Danmark og i en lang række andre lande. Mange var i weekenden forsamlet foran det britiske parlament for at vise deres støtte til Sarah Everard og andre kvinder i hendes sted, der er bange for at gå alene hjem efter mørkets frembrud.Fold sammenLæs mereFoto: Henry Nicholls/Ritzau Scanpix. Politiets opfordring udløste protester i weekenden, hvor en mindehøjtidelighed for Sarah Everard fandt sted. Igen blev politiet mødt af kritik, da det kort inden mindehøjtideligheden og demonstrationen erklærede forsamlingen ulovlig med henvisning til, den »udgjorde en risiko for folkesundheden«, fordi flere tusinde muligvis ville deltage. Reglerne for, hvornår en demonstration er lovlig eller ej, er op til en vurdering, lød det fra flere parter efterfølgende, der mener, at politiets beslutning om at erklære demonstrationen for ulovlig var forkert. Dette resulterede lørdag i flere anholdelser og tumult,hvor flere hundreder alligevel valgte at møde op. Londons borgmester, Sadiq Khan, har opfordret til en uafhængig efterforskning af politiets arbejde og beskriver politiets fremgangsmåde som »uacceptabel«. Det gør kun ondt værre, at den anholdte i mordsagen selv er politibetjent og ansat i netop London Metropolitan Police.  My full statement following my meeting with the Met Commissioner to discuss the policing of the vigil on Clapham Common last night:pic.twitter.com/lagvqVNSDf",
        "metadata": {
            "source": "https://www.berlingske.dk/internationalt/han-delte-upassende-grafisk-indhold-nu-er-politibetjent-suspenderet",
            "image_url": "https://berlingske.bmcdn.dk/media/cache/resolve/image_x_large/image/140/1400275/23691683-britain-crimemurder.jpg",
            "publication_time": "Tirsdag d. 16. marts 2021, kl. 08.02",
            "author": "Kalinka Aaman Agger",
            "related_links": [],
            "attachments": []
        }
    }
}