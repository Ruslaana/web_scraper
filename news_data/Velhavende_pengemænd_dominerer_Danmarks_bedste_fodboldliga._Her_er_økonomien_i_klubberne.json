{
    "version": "1.0",
    "document": {
        "id": "https://www_berlingske_dk/business/velhavende-pengemaend-dominerer-danmarks-bedste-fodboldliga-her-er",
        "title": "Velhavende pengemænd dominerer Danmarks bedste fodboldliga. Her er økonomien i klubberne",
        "content": "Der er store pengeinteresser på spil i toppen af dansk fodbold. 1.677.000.000 kroner – eller knap 1,7 milliarder kroner – lyder den samlede egenkapital, altså formue, på i Danmarks bedste fodboldrække, 3F Superligaen. Men hvilke klubber tjener flest penge? Hvem står egentlig bag dem? Og er det rigtigt, at dansk fodbold bliver overtaget af udenlandske pengemænd? Berlingske har kortlagt økonomien og ejerforholdene i Danmarks tre bedste fodboldrækker. Vi begynder med den bedste, 3F Superligaen. Resultat 2023:292.256.259* kroner Egenkapital:522.740.788 kroner Fuldtidsansatte:545 Fodboldklubben F.C. København ejes af det børsnoterede selskab Parken Sport & Entertainment (PS&E), der blandt andet også ejer Lalandia. PS&Es største aktionær er den fynske industriiværksætter Erik Skjærbæk, der ejer mindst 25 procent af aktierne. Dernæst kommer Saxo Bank-stifteren Lars Seier Christensen med mindst 20 procent af aktierne, mens den nordjyske forretningsmand Karl Peter Korsgaard Sørensen og hans kone, Stella Dalgaard Sørensen, hver ejer omkring ti procent af aktierne. *Regnskabstallene er fra F.C. København P/S, der kun har aflagt ét årsregnskab indtil videre, efter at fodboldaktiviteterne i moderselskabet PS&E blev udskilt. FCKs to største aktionærer, Erik Skjærbæk (med briller) og Lars Seier Christensen (til højre).Fold sammenLæs mereFoto: Niels Ahlmann Olesen. Resultat 2023/2024:-55.325.000 kroner Resultat 2022/2023:90.495.000 kroner Egenkapital:342.695.000 kroner Fuldtidsansatte:138 I 2021 købte Danmarks rigeste person, den midtjyske bestsellermilliardær Anders Holch Povlsen, gennem sit selskab Heartland A/S 25 procent af aktierne i FC Midtjylland. Midt i 2023 købte rigmanden yderligere op og satte sig på 95,5 procent af aktierne i den herningbaserede klub – der opstod som en fusion mellem rivalerne Herning Fremad og Ikast FS – med henblik på at løfte den til et nyt sportsligt niveau. Det markerede også enden på næsten ti år med den engelske Brentford FC-ejer Matthew Benham som hovedaktionær. Anders Holch Povlsen på MCH Arena i Herning.Fold sammenLæs mereFoto: Bo Amstrup/Ritzau Scanpix. Resultat 2023/2024:4.831.000 kroner Resultat 2022/2023:2.195.000 kroner Egenkapital:46.536.000 kroner Fuldtidsansatte:78 Randers FC er ejet af i alt over 500 private investorer. De største aktionærer er en række lokale erhvervsfolk. Formanden, trykkerimanden Svend Lynge Jørgensen, sidder med mindst 15 procent af aktierne. Det samme gør Erik Busk Jensen og Jens Hedemann Mortensen, mens Jan Hørby Sørensen ejer mindst ti procent, og Jens Petri Petersen ejer mindst fem procent. Randers FC blev stiftet i 2003 som en overbygning på seks lokale klubber. Holdets bedste placering i Superligaen var en tredjeplads i sæsonen 2012/2013.Fold sammenLæs mereFoto: Bo Amstrup/Ritzau Scanpix. Resultat 2023/2024:59.435.000 kroner Resultat 2022/2023:22.377.000 kroner Egenkapital:225.593.000 kroner Fuldtidsansatte:118 AGF er en børsnoteret fodboldklub, hvor de ti største aktionærer ifølgeTipsbladetejer mellem 70 og 80 procent af aktierne. To af de største aktionærer er ejendomsinvestoren Hans Vestergaard med mindst 20 procent af aktierne og korn- og fodermillionæren Kim Larsen med mindst 15 procent af aktierne. AGFs fans på Ceres Park i Aarhus, der dog ifølge planerne skal udskiftes med et nyt stadion, som skal stå klar i 2026/2027. Det kommer til at koste knap én milliard kroner, cirka 250 millioner kroner dyrere end ventet. Finansieringen står blandt andet Aarhus Kommune, Salling Fondene og rigmanden Henrik Lind for.Fold sammenLæs mereFoto: Bo Amstrup/Ritzau Scanpix. Resultat 2023/2024:-104.164.000 kroner Resultat 2022:-11.878.000 kroner Egenkapital:157.730.000 kroner Fuldtidsansatte:171 Omkring indgangen til 2023 skabte det stor frustration blandt Brøndby-fans, da aktiemajoriteten blev købt af den amerikansk-europæiske kapitalfond Global Football Holdings (GFH), der har en række rigmænd i ejerkredsen. Den tidligere hovedaktionær Jan Bech Andersen ejer stadig mindst ti procent af aktierne i klubben, hvor han også stadig agerer formand. Dertil ejer Torben Gregoriou Røsler mindst fem procent af aktierne. Jan Bech Andersen har været bestyrelsesformand for Brøndby IF siden 2019.Fold sammenLæs mereFoto: Mads Claus Rasmussen/Ritzau Scanpix. Resultat 2023:21.328.000 kroner Resultat 2022:55.159.000 kroner Egenkapital:140.276.000 kroner Fuldtidsansatte:64 Den amerikanske sportsvirksomhed Trivela Group lagde i november 2024 et bud på at købte 80 procent af den børsnoterede silkeborgklub for 120 millioner kroner. Det skabte stor furore i klubbens fanbase, der var bekymrede for, hvad amerikanske pengeinteresser kunne ødelægge i klubben. Blandt andet var SIF-ambassadør og musiker Simon Kvamm ude med riven og spørge, om der var tale om en aprilsnar. Det var der ikke. For på en ekstraordinær generalforsamling 11. december 2024 stemte 99,26 procent af aktionærerne ja til at sælge. De resterende 20 procent af klubben er fortsat ejet af primært lokale folk i selskabet Silkeborg IF Invest A/S, hvor finans- og ejendomsmanden Kent Madsen, der også er direktør for klubben, er den største aktionær. Foruden at betale 120 millioner kroner for 80 procent af aktierne betaler Trivela Group også i forbindelse med salget over en periode knap 42 millioner kroner til Silkeborg IF Invest A/S. Der stemmes »ja« til at sælge på Silkeborg IFs ekstraordinære generalforsamling på JYSK park.Fold sammenLæs mereFoto: Bo Amstrup/Ritzau Scanpix. Resultat 2023:61.114.000 kroner Resultat 2022:-45.163.000 kroner Egenkapital:126.672.000 kroner Fuldtidsansatte:192 I 2021 blev farumklubben solgt til den britisk-egyptiske milliardær Mohamed Mansour. Han købte hele Right to Dream-foretagendet, der blev stiftet af Tom Vernon, tidligere talentspejder i Afrika for Manchester United. Right to Dream købte med Vernon i spidsen FC Nordsjælland i 2015 og skabte en kobling til en siden lukrativ akademiafdeling i Ghana. Generelt har FC Nordsjælland de seneste år tjent store summer på udviklingen af unge talenter. Det fortsatte i 2024, da klubben slog superligarekord ved at sælge danske og »hjemmeavlede« Conrad Harder til portugisiske Sporting for over 140 millioner kroner. Mohamed Mansour er også medejer af amerikanske San Diego FC, der spiller i USAs bedste række, MLS.Fold sammenLæs mereFoto: Gregory Bull/AP/Ritzau Scanpix. Resultat 2023/2024:22.764.000 kroner Resultat 2022/2023:27.813.000 kroner Egenkapital:108.439.000 kroner Fuldtidsansatte:88 Gennem betting- og medieselskabet Better Collective – et milliardforetagende med ambitioner om at blive verdens største sportsmediegruppe – købte viborgenserne Jesper Søgaard og Christian Kirk Rasmussen i 2021 sig ind som hovedaktionærer i Viborg FF. Købet skete sammen med brødrene Christoffer og Alexander Reedtz, der driver selskabet Football Radar, der er store inden for statistik og analyse i fodboldverdenen. Prisen lød på i alt 42,3 millioner kroner, og tilsammen ejer firkløveret nu omkring 70 procent af aktierne i den midtjyske klub. »Viborg Fodsports Forening«, Viborg FF, blev grundlagt i 1896. Siden 2008 har klubben haft en del ned- og oprykninger mellem landets to bedste rækker.Fold sammenLæs mereFoto: Bo Amstrup/Ritzau Scanpix. Resultat 2023:-34.397.000 kroner Resultat 2022:-15.766.000 kroner Egenkapital:56.025.000 kroner Fuldtidsansatte:80 Den børsnoterede aalborgklub fik i 2023 en ny majoritetsaktionær, da tyske Sports Strategy Excellence 22 (SSE22) købte 50,5 procent af aktierne – og skød 45 millioner kroner ind i klubben. SSE22 har hovedsæde i Hamborg og ledes blandt andet af den tidligere tyske landsholdsspiller og VfB Stuttgart-direktør Thomas Hitzlsperger. Thomas Hitzlsperger har spillet i engelske Aston Villa og tyske VfB Stuttgart.Fold sammenLæs mereFoto: Frank Hoermann/AP/Ritzau Scanpix. Resultat 2022/2023:-11.065.548 kroner Resultat 2021/2022:-31.982.769 kroner Egenkapital:2.540.470 kroner Fuldtidsansatte:66 I 2022 kom haderslevklubben Sønderjyske Fodbold A/S tilbage på lokale hænder. Det skete efter knap to år med amerikansk ejerskab under rigmanden Robert Platek – der i dag ejer italienske Spezia – som havde kørt økonomien i sænk. Den største aktiepost ligger nu hos familien bag Hedensted-koncernen Euro Steel, tegnet af faren, Morten Kristoffer Larsen, og sønnen, Markus Kristoffer Hansen. Derudover ejer familien bag Davidsens Tømmerhandel også en betragtelig andel af fodboldklubben. Sønderjyske Fodbolds hjemmebane er Sydbank Park i Haderslev.Fold sammenLæs mereFoto: Bo Amstrup/Ritzau Scanpix. Resultat 2023:627.661 kroner Resultat 2022:-15.045.443 kroner Egenkapital:-37.305.512 kroner Fuldtidsansatte:79 I 2018 tydede alt på, at Lyngby Boldklub ville gå konkurs. Men under navnet Friends of Lyngby kom en lokal investorgruppe til undsætning – og seks år senere ejer den fortsat klubben. 90 procent af aktierne i Lyngby Boldklub ligger i den lokale investorgruppe, der hovedsageligt tegnes af erhvervsdrivende. De sidste ti procent af Lyngby Boldklub ejes af den amerikanske investor Union Sports and Entertainment, som købte sig ind i foråret 2024, og som også ejer den amerikanske fodboldklub Philadelphia Union. »De kongeblå« blev i 2001 erklæret konkurs og tvangsnedrykket fra Superligaen til Danmarksserien. I 2010/2011 var de igen at finde i Danmarks bedste række.Fold sammenLæs mereFoto: Ida Marie Odgaard/Ritzau Scanpix. Resultat 2023:-15.678.000 kroner Resultat 2022:-6.620.000 kroner Egenkapital:-16.271.000 kroner Fuldtidsansatte:69 Siden 2016 har hovedaktionæren i Vejle Boldklub været Andrei Zolotko, en moldovisk forretningsmand og tidligere fodboldagent, og hans kinesiske forretningspartner Lucas Chang. De ejer omkring 60 procent af aktierne, mens omkring 40 procent af aktierne ligger hos Dan Cake-arving – og tidligere Vejle-spiller – Klaus Skov Eskildsen. Tidligt i 2024 så det ellers ud til, at ejerskabet kunne skifte hænder, da den tysk-tyrkiske rigmand Çağdaş Şenyürek sagde, at han ville købe 91 procent af aktierne. Men så kunneB.T.blandt andet afsløre, at rigmandens påståede lange karriere i Deutsche Bank ikke vakte genklang i Deutsche Bank. Flere af den slags historier fulgte, og så gik handlen i vasken. Lucas Chang jubler ved oprykning til superligaen i 2020 efter en sejr over Nykøbing FC på Vejle Stadion.Fold sammenLæs mereFoto: Henning Bagger/Ritzau Scanpix. FAKTAFodboldøkonomiBerlingske sætter i en miniserie fokus på økonomien og ejerforholdene i Danmarks tre bedste fodboldrækker.Danske milliardærer og udenlandske pengemænd spiller en stor rolle for klubbernes fundament.Dette er første afsnit.FOLD UD Berlingske sætter i en miniserie fokus på økonomien og ejerforholdene i Danmarks tre bedste fodboldrækker. Danske milliardærer og udenlandske pengemænd spiller en stor rolle for klubbernes fundament. Dette er første afsnit.",
        "metadata": {
            "source": "https://www.berlingske.dk/business/velhavende-pengemaend-dominerer-danmarks-bedste-fodboldliga-her-er",
            "image_url": "https://berlingske.bmcdn.dk/media/cache/resolve/image_x_large_vertical/image/186/1869043/24853493-milliardren-anders-holch-povlsen-er-storaktionr.jpg",
            "publication_time": "Lørdag d. 21. december 2024, kl. 10.24",
            "author": "Emil Bo Rask",
            "related_links": [],
            "attachments": []
        }
    }
}