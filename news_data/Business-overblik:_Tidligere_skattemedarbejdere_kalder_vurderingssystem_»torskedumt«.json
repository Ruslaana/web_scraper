{
    "version": "1.0",
    "document": {
        "id": "https://www_berlingske_dk/business/business-overblik-tidligere-skattemedarbejdere-kalder-vurderingssystem",
        "title": "Business-overblik: Tidligere skattemedarbejdere kalder vurderingssystem »torskedumt«",
        "content": "Korrigeret 10/12 2024: Den omtalte DR-dokumentar omhandler problemer på Storstrømsbroen, ikke Storebæltsbroen, som det fejlagtigt oprindelig blev anført i artiklen. Godmorgen og velkommen til den anden decemberuges første Business-overblik på en dag, hvor verdenfølger tæt med i udviklingen i Syrien. I dag runder vi blandt andet: Men vi begynder hos »de andre« med de kritiserede ejendomsvurderinger. God læselyst, og følg med dagen igennem påBerlingske Business! Tidligere skattemedarbejdere kalder vurderingssystem »torskedumt« To tidligere medarbejdere i Vurderingsstyrelsen undsiger nu de nye vurderinger af erhvervsejendomme. »Det er så torskedumt, at det skriger til himlen,« siger Henrik Lind Husen, som var med til at udvikle et nyt system til mere præcise vurderinger af erhvervsejendomme,til Finans. Både han og Christian Rose Hansen, som også deltog i arbejdet, sagde op, fordi vurderingerne var dømt til at gå galt. De mener ikke, at erhvervsejendomme som politisk besluttet kan vurderes som ubebyggede boliggrunde, hvilket har skabt voldsomme protester. »Det er åbenlyst forkert, for det giver nogle selvopfundne værdier, som ikke findes i den virkelige verden,« siger Christian Rose Hansen. Skatteministeriet og Vurderingsstyrelsen overvejer nu, »om nogle af modellens håndtag skal finjusteres«. 1.Måske alligevel håb efter havvindmølleflop Måske kan klimaminister Lars Aagaard (M) vikle regeringen fri af problemerne med manglende bud på tre nye havvindmølleparker i Nordsøen. Energistyrelsen har nemlig fået en lang række ansøgninger fra selskaber, som tilsammen har ansøgt om at opføre havvind nok til at forsyne mange millioner husstande med grøn strøm,skriver Finans. Ansøgningerne kom gennem den lukkede åben dør-ordning. En professor opfordrer til at finde ansøgningerne frem igen. 2. Kras kritik af kontrol med byggepladser Myndighederne har for svært ved at opdage udenlandsk lønfusk i byggebranchen, siger fagforeningen 3Ftil DR, efter at en dokumentarudsendelse har afdækket kritisable forhold på offentlige byggerier af Storstrømsbroen og supersygehusene i Odense og Køge, der opføres af den italienske byggegigant Itinera. 3Fs forhandlingssekretær, Michael Severinsen, siger, at kontrollen i byggebranchen er utilstrækkelig, selv om flere myndigheder kontrollerer forholdene. Udlændinge- og integrationsminister Kaare Dybvad Bek fastslår, at der er behov for skrappere kontrol af udenlandsk lønfusk i byggebranchen. 3. Trump vil ikke udskifte nationalbankdirektør før tid Kommende præsident Donald Trump fastslår, at han ikke har planer om at udskifte den amerikanske nationalbanks direktør, Jerome Powell, før tid. Det siger hanifølge Bloombergi et tv-interview med NBC. Powell, hvis kontrakt udløber i maj 2026, sagde i november, at han ikke ville gå af før tid, hvis Trump stillede krav om hans fratræden. Powell gjorde det klar op til præsidentvalget, at han er parat til at forsvare nationalbankens uafhængighed fra politisk pres, og insisterede på, at den kommende præsident ikke har magten til at fyre ham eller andre af bankens topfolk.  1.Ministre varsler opgør med årtiers EU-politik – og præsenterer den største byrdelettelse for danske virksomheder nogensinde Regler og bureaukrati er den største hæmsko for dansk erhvervsliv, lyder erkendelsen fra to af SVM-regeringens toneangivende ministre. Nu vil de sætte hårdt mod hårdt – og introducerer en digital løsning, der skal spare milliarder.Læs historien her. 2.Dåsemad og radio med håndsving er ikke nok: Danmark skal lære »digital prepping« Microsofts danske direktør er »rigtig bekymret på Danmarks vegne«. Vi er nemlig slet ikke ordentlig klar, hvis digitale angreb lammer landet. Der skal hurtig og konkret handling til, lyder opsangen.Læs historien her. Nu går talentjagten ind: Her kan du nominere kandidater til Talent 100 For 21. gang sætter Berlingske fokus på de mest talentfulde unge i dansk erhvervsliv og det offentlige. Her kan du nominere et talent til 2025-udgaven af Talent 100.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.05: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-tidligere-skattemedarbejdere-kalder-vurderingssystem",
            "image_url": "https://berlingske.bmcdn.dk/media/cache/resolve/image_x_large_vertical/image/186/1866210/24848739-luftfoto-af-kbenhavn-k-stre-anlg-kongens-have.jpg",
            "publication_time": "Mandag d. 09. december 2024, kl. 07.12",
            "author": "Thomas Breinstrup",
            "related_links": [],
            "attachments": []
        }
    }
}