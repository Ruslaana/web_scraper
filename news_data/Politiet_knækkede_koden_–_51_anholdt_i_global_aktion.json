{
    "version": "1.0",
    "document": {
        "id": "https://www_berlingske_dk/virksomheder/politiet-knaekkede-koden-51-anholdt-i-global-aktion",
        "title": "Politiet knækkede koden – 51 anholdt i global aktion",
        "content": "51 personer er blevet arresteret, efter at det europæiske politisamarbejde Europol sammen med politimyndigheder i ni lande har brudt endnu en krypteret beskedtjeneste, som kriminelle har anvendt i stor stil. Der er tale om tjenesten Ghost, som har ry for at blive brugt i forbindelse med leverancer af større mængder af narkotika og til hvidvaskning af penge. Europol forventer, at flere arrestationer vil følge i den kommende tid. Det er tredje gang, at det lykkes for myndigheder at bryde ind og aflytte kommunikationen på en krypteret beskedtjeneste.Krypteringen betyder, at al kommunikation kodes, så i princippet kun afsender og modtager er i stand til at læse eller følge den. Kryptering er et ekstra sikkerhedslag, som sikrer mod, at udenforstående – det være sig både hackere og efterretningstjenester – kan opsnappe, hvad man skriver eller taler om. Kryptering anvendes efterhånden til de fleste netsteder, herunder netbankerne, men bruges også af tjenester somFacebook-koncernens WhatsAppeller Signal, som whistlebloweren Edward Snowden anvendte, da han afslørede amerikanske efterretningstjenesters omfattende masseovervågning tilbage i 2013. »Dette var i sandhed et globalt spil med katten efter musen, og i dag er spillet slut,« siger Europols næstkommanderende, Jean-Philippe Lecouffe. Politimyndigheder i Australien, Frankrig, Island, Irland, Italien, Holland, Sverige, Canada og USA har deltaget i opklaringsarbejdet. Det var fransk politi, som for nogle år siden – i 2020 –brød krypteringenpå tjenesten Encrochat. Siden har især fransk og svensk politi brugt bevismaterialet herfra i jagten på særligt narkokriminelle. Samtidig har der været stor juridisk debat om, hvorvidt materialet måtte bruges i retssalene, på grund af måden, som det er skaffet til veje på. Også den krypterede Sky ECC-tjeneste er blevet hacket af politimyndigheder i Holland, Belgien og Frankrig i 2021, hvilket ligeledes førte til et stort antal razziaer og anholdelser. Europol sagde sidste år, at adgangen til de krypterede tjenester har ført til 6.500 arrestationer på verdensplan, og at omkring 900.000 euro (6,72 millioner kroner), primært i kontanter, er blevet beslaglagt. Ghost anvendte ifølge Financial Times tre forskellige krypteringsstandarder og tillod brugerne at slette alle beskeder ved at sende en særlig kode. Ifølge australsk politi, der har deltaget i Ghost-aktionen, er Ghost blevet brugt til organiseret kriminalitet i Italien, Mellemøsten og Sydkorea samt af ulovlige motorcykelbander. Her har man aftalt alt fra ulovlige narkotransporter til bestillinger af drab på personer, der har været involveret i forskellige kriminelle aktioner. 38 mennesker er arresteret i Australien, 11 i Irland, en i Canada og en i Italien. Politiets undersøgelser begyndte i 2022. Ghost blev ifølge australsk politi administreret af en 32-årig mand fra Australien. Han var en af hovedmålene ved aktionen. Det lykkedes politiet at bryde Ghost-appens kode, så de var i stand til at læse alle beskederne. Politiet mener selv, at man har forhindret, at helt op til 50 personer er blevet dræbt eller har fået tildelt skader. Europol siger, at flere tusinde verden over har anvendt Ghost, hvor der dagligt blev udvekslet omkring 1.000 beskeder. »Krypteret telefonkommunikation er en udfordringfor moderne politiarbejde, men en udfordring, som vi nu gør betydelige fremskridt med,« siger Justin Kelly fra det irske politi, Garda Síochána, til Financial Times. FAKTAKnap så kryptisk om krypteringKryptering skal sikre, at data ikke kan opsnappes af andre, ved at de bliver kodet og dermed beskyttet. Man kan kryptere selve dataene (dokumenter, e-mail, billeder, film, musik m.m.) og transmissionen over f.eks. Internet gennem mobilnettet, kabel-tv-nettet, fastnettet eller fibernettet.På nyere smartphones er kryptering som standard slået til og fungerer lidt som en normal låsekode. Krypteringskoden bør typisk være lidt længere. Den låser automatisk indholdet op, og så snart man slukker skærmen eller slukker telefonen helt, aktiveres krypteringen automatisk, så ingen kan få adgang til data på telefonen: Sms'er, mms'er, billeder, dokumenter, e-mail m.m. Ellers mærker man ikke umiddelbart noget til den, heller ikke på hastigheden.Også data på pc'er kan krypteres automatisk, enten ved hjælp af den software, som følger med f.eks. de professionelle udgaver af Windows eller ved hjælp af ekstra, også gratis, software, som kan hentes på nettet. Her kan man vælge at kryptere udvalgte filer, udvalgte mapper eller f.eks. oprette en meget stor krypteret fil, som kan rumme forskellige mapper og filer, når man taster koden ind, og som automatisk krypteres igen, når pc'en lukkes.På nettet bør man altid vælge den sikre forbindelse ved at skrive »https://« foran netadressen, f.eks. https://www.berlingske.dk. Flere netadresser har, måske af dovenskab, stadig muligheden for den usikre forbindelse.Det kræver lidt arbejde at sende e-mail krypteret, hvor ikke blot forbindelsen, men også indholdet er låst, så kun afsender og modtager kan dekryptere/afkode indholdet. Både afsender og modtager skal have installeret et certifikat.I virkeligheden er meget datatrafik krypteret i flere lag. Mange har slået den såkaldte WPA2-sikkerhedsindstilling til på deres trådløse net, så al kommunikation mellem routeren og det tilkoblede udstyr er krypteret. Selv om en hacker skulle kunne udnytte mulige sikkerhedsfejl i WPA2, vil meget af selve datatrafikken stadig være krypteret og ulæselig.Th.FOLD UD Kryptering skal sikre, at data ikke kan opsnappes af andre, ved at de bliver kodet og dermed beskyttet. Man kan kryptere selve dataene (dokumenter, e-mail, billeder, film, musik m.m.) og transmissionen over f.eks. Internet gennem mobilnettet, kabel-tv-nettet, fastnettet eller fibernettet. På nyere smartphones er kryptering som standard slået til og fungerer lidt som en normal låsekode. Krypteringskoden bør typisk være lidt længere. Den låser automatisk indholdet op, og så snart man slukker skærmen eller slukker telefonen helt, aktiveres krypteringen automatisk, så ingen kan få adgang til data på telefonen: Sms'er, mms'er, billeder, dokumenter, e-mail m.m. Ellers mærker man ikke umiddelbart noget til den, heller ikke på hastigheden. Også data på pc'er kan krypteres automatisk, enten ved hjælp af den software, som følger med f.eks. de professionelle udgaver af Windows eller ved hjælp af ekstra, også gratis, software, som kan hentes på nettet. Her kan man vælge at kryptere udvalgte filer, udvalgte mapper eller f.eks. oprette en meget stor krypteret fil, som kan rumme forskellige mapper og filer, når man taster koden ind, og som automatisk krypteres igen, når pc'en lukkes. På nettet bør man altid vælge den sikre forbindelse ved at skrive »https://« foran netadressen, f.eks. https://www.berlingske.dk. Flere netadresser har, måske af dovenskab, stadig muligheden for den usikre forbindelse. Det kræver lidt arbejde at sende e-mail krypteret, hvor ikke blot forbindelsen, men også indholdet er låst, så kun afsender og modtager kan dekryptere/afkode indholdet. Både afsender og modtager skal have installeret et certifikat. I virkeligheden er meget datatrafik krypteret i flere lag. Mange har slået den såkaldte WPA2-sikkerhedsindstilling til på deres trådløse net, så al kommunikation mellem routeren og det tilkoblede udstyr er krypteret. Selv om en hacker skulle kunne udnytte mulige sikkerhedsfejl i WPA2, vil meget af selve datatrafikken stadig være krypteret og ulæselig.Th.  ",
        "metadata": {
            "source": "https://www.berlingske.dk/virksomheder/politiet-knaekkede-koden-51-anholdt-i-global-aktion",
            "image_url": "https://berlingske.bmcdn.dk/media/cache/resolve/image_x_large/image/183/1837858/24795975-det-europiske-politisamarbejde-europols-topchef.jpg",
            "publication_time": "Torsdag d. 19. september 2024, kl. 10.03",
            "author": "Thomas Breinstrup",
            "related_links": [],
            "attachments": []
        }
    }
}