{
    "version": "1.0",
    "document": {
        "id": "https://www_berlingske_dk/boganmeldelser/den-magtfulde-morder",
        "title": "Den magtfulde morder",
        "content": "Nu får hun at vide, at Walter har genkendt hende på et avisbillede. Før han skal henrettes, insisterer han på at tale med hende på dødsgangen, og den gamle historie og alle de spørgsmål, Elizabeth aldrig har fået besvaret, vælter ind over hende igen. Walter myrdede andre unge piger, men hvorfor lod han netop hende leve? Hvorfor stak hun ikke af, når der var mange chancer for det i de 39 dage, han holdt hende som fange? Hvorfor kan Walter presse en kvinde, som besøger fængslet, til at belure Elizabeth? Hvad er det for en magt, forbryderen har? Der er mange lag i Laura Lippmans fremragende psykologiske krimi, som skifter mellem det, der skete i 1985, og det, der sker i den voksne Elizabeths liv. Nu bliver hendes børn iagttagere, selv om de ikke må vide noget. Fortiden kan bare aldrig slettes.",
        "metadata": {
            "source": "https://www.berlingske.dk/boganmeldelser/den-magtfulde-morder",
            "image_url": "https://berlingske.bmcdn.dk/media/cache/resolve/image_x_large/image/69/697000/4701240-bog-jeg-vil-altid.jpg",
            "publication_time": "Torsdag d. 24. november 2011, kl. 22.30",
            "author": null,
            "related_links": [],
            "attachments": []
        }
    }
}