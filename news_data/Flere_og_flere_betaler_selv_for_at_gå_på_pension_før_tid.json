{
    "version": "1.0",
    "document": {
        "id": "https://www_berlingske_dk/dine-penge/flere-og-flere-betaler-selv-for-at-gaa-paa-pension-foer-tid",
        "title": "Flere og flere betaler selv for at gå på pension før tid",
        "content": "Flere og flere dansker vælger at gå tidligt på pension og selv betale for det. Hvor det i 2018 var 5.400 danskere, der selvpensionerede sig, er tallet i 2022 steget til 13.500 i aldersgruppen 62-66 år. De fik hverken løn eller modtog offentlig ydelse, men hævede i stedet fra en pensionsordning og formentlig også fra opsparede midler. Detskriver Politikenpå baggrund af tal fra Danmarks Statistik, som landets største fagforbund, 3F, har hentet. Det er især folk med lange uddannelser, der går på selvpension. 8,1 procent med en lang, videregående uddannelsevalgte arbejdet frai 2022, hvilket er tre gange så mange som blandt faglærte og ufaglærte, hvor 2,7 procent valgte selvbetalt pension. I de velhavende kommuner omkring København var selvpensionering mest populært, mens færrest valgte det i de jyske kommuner. I Allerød og Hørsholm var det således 7,6 procent mod blot 1,9 procent på Morsø i Nordjylland. De danskere med lang uddannelse, der trækker sig fra arbejdsmarkedet,har en gennemsnitlig nettoformuepå 7,9 millioner kroner i pensionsordninger, aktier, bolig eller penge i banken, mens faglærte, der vælger selvpension, har omkring 4,8 millioner kroner. Dansk Arbejdsgiverforening er bekymret over tendensen, fordi der både i det offentlige og det private mangler hænder. ",
        "metadata": {
            "source": "https://www.berlingske.dk/dine-penge/flere-og-flere-betaler-selv-for-at-gaa-paa-pension-foer-tid",
            "image_url": "https://berlingske.bmcdn.dk/media/cache/resolve/image_x_large/image/181/1814393/24746254-flere-vil-gerne-kunne-nyde-et-tidligt-otium-og-er.jpg",
            "publication_time": "Mandag d. 08. juli 2024, kl. 09.46",
            "author": "Thomas Breinstrup",
            "related_links": [],
            "attachments": []
        }
    }
}