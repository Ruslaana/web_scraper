{
    "version": "1.0",
    "document": {
        "id": "https://www_berlingske_dk/globalt/risikoen-for-kaos-i-libyen-tager-til-tusindvis-af-lejesoldater-er-paa-vej",
        "title": "Risikoen for kaos i Libyen tager til – tusindvis af lejesoldater er på vej til hver sin side af fronten",
        "content": "Der er langt flere syriske lejesoldater på vej til Libyen end hidtil antaget. Og selv om krigerne fra den Frie Syriske Hær nu skal forsøge at overleve i et helt andet miljø, end da de kæmpede mod Assad i Syrien, er de klar til at kæmpe mod en ny fjende, som de dårligt kan huske navnet på. Tyrkiets præsident Erdogan har nemlig lovet dem en klækkelig løn og tyrkisk statsborgerskab, når og hvis de vender hjem. Men paradoksalt nok kan de være med til at forvandle Libyen til samme mareridt, som de netop er flygtet fra. For når regionale og globale stormagter på den måde bliver suget ind i en lokal borgerkrig, er Syrien det bedste eksempel på, hvordan det kan gå, siger Troels Burchall Henningsen, der er adjunkt ved Forsvarsakademiets Institut for Strategi. »Al erfaring viser, at det forlænger og forstærker en borgerkig, når den udvikler sig til enproxy-krig. Så har de lokale parter ikke samme incitament til at søge en fredsaftale,« siger han. Det er britiske The Guardian, der i denne uge har kunnet afsløre, præcishvor omfattende den væbnede udenlandske indblandingefterhånden er blevet i Libyen. »Den Frie Syriske Hær er i Libyen for at forsvare islam,« erklærer mænd med syrisk accent på en video, der begyndte at florere på de sociale medier i december. De hævder, at de er i Tripoli, skriver The Guardian. »Vi har befriet hele denne militærlejr fra Haftars styrker,« siger den ene, inden han vender sig mod sin kollega: »Hvad er det, han hedder? Haftar? Hantar?« gengiver The Guardian fra videoen. Libyen har været præget af kaos, siden Muammar Gaddafi blev væltet fra magten i 2011. Den FN-støttede overgangsregering i Tripoli i vest har aldrig været stærk nok til at samle landet, som den ellers fik til opgave. I stedet har en konkurrende regering i Tobruk i det østlige Libyen vundet frem ved at alliere sig med general Haftar og hans hær. I april indledte Haftar et overraskelsesangreb på Tripoli, og så sent som i december erklærede han, at han var klar til aterobre hele hovedstaden.  General Haftars styrker har sat sig på det meste af Libyen - dog ikke hovedstaden Tripoli. Omverdenen følger tæt med i udviklingen, da det nordafrikanske land er rigt på olie og har dannet base for terrorister i sine store øde ørkenområder. Samtidig har Libyen været afsæt for tusindvis af bådflygtninge på vej mod Europa. General Haftar er støttet af Saudi-Arabien, De Forenede Arabiske Emirater, Egypten, Jordan, Rusland og til dels Frankrig. Mens Danmark bakker op om FN-sporet og overgangsregeringen i Tripoli ligesom Italien, Qatar og Tyrkiet. Den tyrkiske præsident Erdogan gjorde før jul sig selv til nøglespiller med beslutningen om at sende syriske krigere til Libyen. Syrerne er ifølge The Guardian ansat på kontrakt for seks måneder og 2.000 dollar i månedsløn. De omkring 2.000 syriske krigere, der allerede er ankommet eller snart forventes i Tripoli, skal kæmpe for overgangsregeringen. Men general Haftar på sin side netop har fået forstærkninger i form af 3.000 soldater fra Sudan, hvoraf mange har kæmpet i Darfur. På samme side kæmper i forvejen op mod 600 russiske lejesoldater. »Det har endnu ikke udfoldet sig militært, hvad det betyder, at de syriske soldater er kommet til,« siger Troels Burchall Henningsen.  Tidligere på månedenenedes Erdogan med Ruslands præsident Putinom en våbenhvile i Syrien. Men denne uges forhandlinger i Moskva endte med, at de stridende parter ikke ville være i samme rum. Og til sidst udvandrede general Haftar.Haftars respektløshedover for sine russiske støtter og værter viser også, hvor uforudsigelig konflikten i Libyen er, skriver det amerikanske medie Bloomberg. Søndag er det så blevet Tysklands tur til at invitere til fredskonference i Berlin. Ud over general Haftar og overgangsregeringen deltager USAs udenrigsminister, Mike Pompeo, Ruslands Putin, Tyrkiet og repræsentanter fra Kina, Storbritannien, Frankrig, Emiraterne og en række andre arabiske og afrikanske lande. Det er højst usikkert, hvad man kan forvente af mødet, siger Troels Burchall Henningsen. Det positive er, at det er første gang i de fem år, stormagterne har været indblandet i konflikten, at de alle sammen formelt samles. »Det tyder på en begyndende erkendelse hos begge parter om, at man nok ikke kan vinde det her militært. Det er sådan borgerkrig historisk løses. Når man ikke kan flytte fronterne,« siger han.  Foreign Minister@HeikoMaasafter meetings in Benghazi:General Haftar has signaled his readiness to contribute to the success of the Libya Conference in Berlin and is willing to participate. He has repeated his commitment to observe the existing ceasefire.pic.twitter.com/tP6KjeuBNO Men som Haftars opførsel i Moskva viser, er han ikke ubetinget interesseret i en forhandlet magtdeling lige nu. »Og det kan også være, at overgangsregeringen vejrer morgenluft, når tyrkerne nu går ind. Det er der, hvor man kan være mere skeptisk over for resultatet af Berlin-mødet,« siger Troels Burchall Henningsen Seneste forvikling er, at den græske regering torsdag og fredag holdt møder med general Haftar i Athen som en reaktion på overgangsregeringens samarbejde med Tyrkiet. Som en del af aftalen har Tyrkiet nemlig fået den libyske overgangsregerings underskrift på, hvor langt tyrkerne kan gå med at udvinde gas og olie i Middelhavet. Men aftalen er i konflikt med Grækenland og Cyperns krav i samme område. Derfor har Grækenland på forhånd truet med atnedlægge veto mod enhver EU-beslutningom Libyen, hvis ikke aftalen med Tyrkiet bliver annulleret, skriver al-Jazeera.",
        "metadata": {
            "source": "https://www.berlingske.dk/globalt/risikoen-for-kaos-i-libyen-tager-til-tusindvis-af-lejesoldater-er-paa-vej",
            "image_url": "https://berlingske.bmcdn.dk/media/cache/resolve/image_x_large_vertical/image/124/1249551/23319381-libya-securityeu.jpg",
            "publication_time": "Lørdag d. 18. januar 2020, kl. 14.42",
            "author": "Emil Rottbøll",
            "related_links": [],
            "attachments": []
        }
    }
}