{
    "version": "1.0",
    "document": {
        "id": "https://www_berlingske_dk/danmark/rubjerg-knude-fyr-er-paa-sin-nye-plads-efter-45-timer",
        "title": "Rubjerg Knude Fyr er på sin nye plads efter 4,5 timer",
        "content": "Efter 4,5 timer er flytningen af Rubjerg Knude Fyr slut, og fyret står nu 70 meter fra sin tidligere placering. Det oplyser Hjørring Kommune. Det er den lokale murermester Kjeld Pedersen, som står i spidsen for flytningen af fyret. Det har vist sig at veje 700 ton – 240 ton mindre end man oprindeligt regnede med. Derfor er hele processen også gået hurtigere end de ti timer, som man havde forventet. Rubjerg Knude Fyr bliver efterfølgende støbt fast med en betonkanon. Fyret skulle flyttes, fordi havets bølger årligt æder cirka to til fire meter af kysten foran fyret. Hvis ikke fyret blev flyttet, ville det styrte i havet i løbet af fem til ti år. Eksperter vurderer, at fyret med sin nye placering længere ind i landet først vil være tæt på afgrunden igen om cirka 40 år. Nordjyllands Politi forventede omkring 25.000 tilskuere i løbet af dagen, men omkring en time inden projektets afslutning havde kun 8000 lagt vejen forbi, skriver Nordjyske. Rubjerg Knude Fyr ligger mellem Lønstrup og Løkken i Nordjylland. Da fyret blev bygget i 1899, lå det over 200 meter inde i landet. Fyret blev slukket i 1968, da sandet lå så højt, at det til tider var umuligt at se fyrets lys fra havet. Ifølge turisme- og oplevelsesforsker Peter Kvistgaard fra Aalborg Universitet kunne flytningen næsten være taget fra en drejebog til et tv-drama. »Det har alle ingredienserne, der skal til for at skabe stemning og spænding,« siger Peter Kvistgaard. Det skyldes tre faktorer, påpeger han: den spektakulære natur, dramaet om hvorvidt fyret overlever flytningen og så persongalleriet bag flytningen. »Naturen derude er spektakulær. Og når man vælge at lægge et ekstra lag på det i forvejen spektakulære med at flytte et fyr, som af mange opfattes som noget af det mest stationære og urokkelige i verden og pålidelige, så sker der noget,« siger han. Folks interesse og sympati for fyret bliver ifølge Peter Kvistgaard kun større af, at det er en lokal murermester, der står i spidsen for projektet. Der er på finansloven for 2019 afsat fem millioner kroner til flytningen. /ritzau/ FAKTAFAKTA: Store flyttedag for Rubjerg Knude FyrLevetiden for Rubjerg Knude Fyr forlænges med 40 år, når det flyttes cirka 80 meter væk fra bølgerne.Rubjerg Knude Fyr i Nordvestjylland er tirsdag eftermiddag flyttet 70 meter længere ind i landet til sin nye lokation. Arbejdet begyndte klokken 9 tirsdag morgen og var afsluttet omkring 14:45.Her kan du læse om fyrtårnet, der er blevet et vartegn for området.* Rubjerg Knude Fyr ligger mellem Lønstrup og Løkken.* Havets bølger æder årligt cirka to til fire meter af kysten foran fyret. Det ligger i dag 15-20 meter fra afgrunden.* Hvis ikke fyret flyttes, vil det styrte i havet i løbet af fem til ti år.* Når fyret er flyttet, vurderer eksperter, at der vil gå cirka 40 år, før det igen vil være tæt på afgrunden.* Fyret er ejet af Naturstyrelsen. Hjørring Kommune har bedt styrelsen om lov til at flytte det cirka 80 meter længere ind i landet.* Hvis flytningen går som planlagt, vil fyret kunne genåbnes for publikum på den nye placering 16. november.* Fyret blev bygget i 1899. Dengang lå det over 200 meter inde i landet.* Fyret blev slukket i 1968, da sandet lå så højt, at det til tider var umuligt at se fyrets lys fra havet.* Hvert år besøger omkring 250.000 gæster fyret. Dermed er det et af områdets største attraktioner.* Der er på finansloven for 2019 afsat fem millioner kroner til flytningen.Kilde: rubjergknude.dk, Ingeniøren, Hjørring Kommune./ritzauFOLD UD Levetiden for Rubjerg Knude Fyr forlænges med 40 år, når det flyttes cirka 80 meter væk fra bølgerne. Rubjerg Knude Fyr i Nordvestjylland er tirsdag eftermiddag flyttet 70 meter længere ind i landet til sin nye lokation. Arbejdet begyndte klokken 9 tirsdag morgen og var afsluttet omkring 14:45. Her kan du læse om fyrtårnet, der er blevet et vartegn for området. * Rubjerg Knude Fyr ligger mellem Lønstrup og Løkken. * Havets bølger æder årligt cirka to til fire meter af kysten foran fyret. Det ligger i dag 15-20 meter fra afgrunden. * Hvis ikke fyret flyttes, vil det styrte i havet i løbet af fem til ti år. * Når fyret er flyttet, vurderer eksperter, at der vil gå cirka 40 år, før det igen vil være tæt på afgrunden. * Fyret er ejet af Naturstyrelsen. Hjørring Kommune har bedt styrelsen om lov til at flytte det cirka 80 meter længere ind i landet. * Hvis flytningen går som planlagt, vil fyret kunne genåbnes for publikum på den nye placering 16. november. * Fyret blev bygget i 1899. Dengang lå det over 200 meter inde i landet. * Fyret blev slukket i 1968, da sandet lå så højt, at det til tider var umuligt at se fyrets lys fra havet. * Hvert år besøger omkring 250.000 gæster fyret. Dermed er det et af områdets største attraktioner. * Der er på finansloven for 2019 afsat fem millioner kroner til flytningen. Kilde: rubjergknude.dk, Ingeniøren, Hjørring Kommune. /ritzau",
        "metadata": {
            "source": "https://www.berlingske.dk/danmark/rubjerg-knude-fyr-er-paa-sin-nye-plads-efter-45-timer",
            "image_url": "https://berlingske.bmcdn.dk/media/cache/resolve/image_x_large/image/121/1214983/23228768-.jpg",
            "publication_time": "Tirsdag d. 22. oktober 2019, kl. 14.40",
            "author": null,
            "related_links": [],
            "attachments": []
        }
    }
}