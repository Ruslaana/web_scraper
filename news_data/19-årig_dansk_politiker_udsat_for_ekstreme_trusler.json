{
    "version": "1.0",
    "document": {
        "id": "https://www_berlingske_dk/samfund/19-aarig-dansk-politiker-udsat-for-ekstreme-trusler",
        "title": "19-årig dansk politiker udsat for ekstreme trusler",
        "content": "Han har i længere tid både truet og forfulgt Ninosca Victoria Risbjerg Velasquez gennem sms og opkald. Her har han påstået, at han ville ramme den unge politiker med brandattentater, bomber, giftangreb og åbenlyse likvideringer, fremgår det af sigtelsen. Og det fik til sidst Ninosca Victoria Risbjerg Velasquez til at henvende sig til politiet for at få truslerne stoppet De to har oprindeligt mødt hinanden i den politiske ungdomsorganisation på venstrefløjen, Socialistisk UngdomsFront, der hører under Enhedslisten. Her gjorde den 16-årige sig dog så upopulær, at han til sidst blev ekskluderet. Truslerne ryster Enhedslistens Per Clausen, der mener, at sagen er trist for begge parter. - Det er en dybt tragisk sag, for drengen er jo psykisk syg. Det er selvfølgelig rystende for Victoria, og det er godt, at det blev meldt til politiet, for så ender det ikke med, at drengen gør noget, som han vil fortryde resten af sit liv, siger Per Clausen til B.T. Han forklarer, at partiet vil gøre alt for at hjælpe Ninosca Victoria Risbjerg Velasquez gennem den rystende oplevelse, og Enhedslisten er parat til at give hende alt den hjælp, som hun har behov. I følge B.T.s oplysninger har truslerne berørt hende så dybt, at hun er for chokeret til at tale offentligt om sagen.",
        "metadata": {
            "source": "https://www.berlingske.dk/samfund/19-aarig-dansk-politiker-udsat-for-ekstreme-trusler",
            "image_url": "https://berlingske.bmcdn.dk/media/cache/resolve/image_x_large/image/75/752420/3959948-ninosca.jpg",
            "publication_time": "Fredag d. 01. april 2011, kl. 21.04",
            "author": "Morten Mærsk",
            "related_links": [],
            "attachments": []
        }
    }
}