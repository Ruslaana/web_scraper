{
    "version": "1.0",
    "document": {
        "id": "https://www_berlingske_dk/indland/i-lyngby-taarbaek-er-det-lavt-i-hoersholm-er-det-hoejt-der-er-store",
        "title": "I Lyngby-Taarbæk er det lavt. I Hørsholm er det højt. Der er store forskelle på, hvor meget fravær skolebørn har",
        "content": "Antallet af elever, der har et højt fravær fra skolen, er steget de sidste ti år. Selvom fraværet stiger,er der ikke en entydig forklaring eller løsningpå, hvordan man kommer det høje fravær til livs. Siden 2015 er antallet af elever med over ti procents fravær steget fra 73.314 elever til 110.966 elever. Det svarer til en stigning på ni procent. Hvis en elev har over ti procents fravær, skal skolen varsle forældrene. Hvis fraværet overstiger 15 procent, er skolen forpligtet til at underrette kommunen om det høje fravær. Herfra er det op til kommunen at afgøre, om forældrene skal trækkes i børne- og ungeydelse. I skoleåret 2023/2024 havde 46.380 elever over 15 procents fravær. Det er op til den enkelte kommune, hvordan man håndterer skolefravær, og hvilke indsatser man iværksætter for at nedbringe det. I Hørsholm Kommune havde 31,5 procent af skoleeleverne et fravær på over ti procent, mens samme tal var halvt så højt i Lyngby-Taarbæk Kommune på 16,9 procent. Fravær registreres i tre kategorier: sygefravær, lovligt fravær og ulovligt fravær. Tallet, der fremkommer i tabellen, er en samlet opgørelse over alle tre typer af fravær. ",
        "metadata": {
            "source": "https://www.berlingske.dk/indland/i-lyngby-taarbaek-er-det-lavt-i-hoersholm-er-det-hoejt-der-er-store",
            "image_url": "https://berlingske.bmcdn.dk/media/cache/resolve/image_x_large_vertical/image/191/1911217/24930917-arkiv-frikvarter-i-skolegrden-p-christianshavn.jpg",
            "publication_time": "Søndag d. 20. april 2025, kl. 14.49",
            "author": "Julie Møller Hassingboe",
            "related_links": [],
            "attachments": []
        }
    }
}