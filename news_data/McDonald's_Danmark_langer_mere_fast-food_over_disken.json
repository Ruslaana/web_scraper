{
    "version": "1.0",
    "document": {
        "id": "https://www_berlingske_dk/virksomheder/mcdonalds-danmark-langer-mere-fast-food-over-disken",
        "title": "McDonald's Danmark langer mere fast-food over disken",
        "content": "»Restaurantåbninger og udvidede åbningstider, hvor flere restauranter nu har døgnåbent spiller en stor rolle i væksten,« siger McDonald's Danmarks topchef Stephen Shillington i en meddelelse.  McDonald's Danmark ejede ved udgangen af 2013 blot 17 ud af de i alt 88 McDonald's-restauranter i Danmark. Den samlede nettoomsætning for alle kædens 88 restauranter i Danmark, hvoraf 71 drives af selvstændige franchisetagere, ligger på ca. 1,9 milliarder kroner. Årets resultat betegnes i regnskabet som »tilfredsstillende under de nuværende markeds- og konkurrenceforhold.« »Vi er meget tilfredse med at levere så flot et resultat i et faldende marked,« siger Stephen Shillington. McDonald's Danmark beskæftiger ca. 4.200 medarbejdere, som dagligt serverer omkring 160.000 måltider om dagen. Virksomheden betalte i øvrigt 19,6 millioner kroner til statskassen i form af skat af årets resultat i 2013.   ",
        "metadata": {
            "source": "https://www.berlingske.dk/virksomheder/mcdonalds-danmark-langer-mere-fast-food-over-disken",
            "image_url": "https://berlingske.bmcdn.dk/media/cache/resolve/image_x_large/image/37/371739/7414634-pix-mcdonald.jpg",
            "publication_time": "Mandag d. 02. juni 2014, kl. 15.04",
            "author": "Signe Ferslev Pedersen",
            "related_links": [],
            "attachments": []
        }
    }
}