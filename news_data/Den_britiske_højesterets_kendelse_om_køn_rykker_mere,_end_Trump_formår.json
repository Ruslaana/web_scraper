{
    "version": "1.0",
    "document": {
        "id": "https://www_berlingske_dk/kommentatorer/den-britiske-hoejesterets-kendelse-om-koen-rykker-mere-end-trump",
        "title": "Den britiske højesterets kendelse om køn rykker mere, end Trump formår",
        "content": "Kære nyhedsbrevlæser, i skrivende stund har Donald Trumps anden præsidentperiode varet 100 dage – i læsende stund 102. Jeg skrev selvforleden på lederpladsom de 100 dage, man jo kan sige alt muligt om. Som bekendt. I stedet for at gå helt op på den store klinge og for 117. gang skrive om den vestlige verdensorden, demokratiets forfald i USA, trusler mod Grønland og eftergivenhed over for Rusland, valgte jeg en anden vej ind i emnet: For hvis man – som jeg – for eksempel kan se ideen med at gøre op med nogle af det seneste årtis venstreorienterede identitetspolitiske strømninger, og skubbe på for det, man kunne kalde en konservativ korrektion, så har Donald Trump vist sig at være den dårligst tænkelige forvalter af denne korrektion. Han ødelægger den faktisk. Om ikke før så man det tydeligt natten før Trumps egen 100-dag, davalgresultatet i Canadastod klart. I lang tid tegnede det til, at den på mange måder ganske fornuftige konservative kandidat Pierre Poilievre ville blive Canadas fremtidige premierminister. Men så skete der to ting: Det liberale parti skiftede den efterhånden gennem-upopulære Justin Trudeau ud med den økonomisk troværdige Mark Carney. Den liberale Mark Carney vandt valget i Canada. Det var ikke mindst Trump-faktoren, der berøvede det konservative parti valgsejren. Foto: Eric Reid / EPAFold sammenLæs mereFoto: Eric Reid/EPA/Ritzau Scanpix. Og så tiltrådte Donald Trump. Og begyndte sit pres for med økonomiske midler at tvinge Canada til at blive USAs 51. stat. Hvem kom det pres til skade? Jo, den konservative Poilievre, som Trump har talt pænt om, mens han i tide og utide har skældt ud på Carney, som alene af den grund i højere grad end sin konservative rival kom til at fremstå som den, der stod vagt om Canadas fremtid som en selvstændig nation, stillet over for Trumps helt uantagelige adfærd. Med andre ord ødelagde Trump en konservativ modstrømning. Som han kan komme til at gøre det på andre områder.  Eksempelvis på de klassiske identitetspolitiske flanker, der handler om køn og seksualitet. Der er virkelig brug for et fornuftsopgør med den venstreorienterede strømning, der de sidste 10-15 år har forvandlet køn til en social konstruktion og noget, man bare kan definere selv, hvorefter man kan kræve særrettigheder som minoritet, uanset om det måtte krænke andres rettigheder. Eksempelvis kvinder, der konkurrerer i sportsgrene, hvor transpersoner, der er biologiske mænd eller drenge, fårlov at konkurrere med, uagtet at de har en uretfærdig fysisk fordel. Men Trumps metoder, eksempelvis over for universiteterne, hvor han blot synes at erstatte en venstreorienteret identitetspolitisk kontrol med forskning og åndsliv med en højreorienteret ditto, risikerer for mig at se at blive den skøre wokeismes bedste chance for at overleve. Fordi Trump i stedet for at bekæmpe den med fornuft ender med at spejle den. Og derved give den troværdighed. I stedet skal man kigge andre steder hen for at identificere de ryk tilbage til fornuften, som virkelig rykker afgørende og blivende ved tingene. Jeg vil nævne to eksempler fra Storbritannien. Det ene er densåkaldte Cass-rapport, hvor lægen Hilary Cass slog fast, at man simpelthen ikke kendte konsekvenserne af at behandle mindreårige med såkaldte stophormoner for at igangsætte kønsskifte. Rapporten ledte til, at Storbritannien stoppede for hormonbehandlinger af børn, og en hel række lande har gjort det samme. Det er et ryk tilbage mod fornuften, som rent faktisk har betyder noget. Det samme gælder i særdeleshed den nylige kendelse i den britiske højesteret, som slår fast, at en kvinde defineres som en biologisk kvinde. Man skulle ikke tro, det var så skelsættende – for at køn er biologisk har mennesker jo vidst siden vi rejste os på to ben. Men det er alligevel præcis dette, som 10-15 års identitetspolitisk ufornuft og ekstremisme har stillet spørgsmål ved. Nu sikrede tre skotske mødregennem en årelang kamp, at det i Storbritannien juridisk er knæsat, at en kvinde er en biologisk kvinde, hvilket dermed sætter en stopper for, at transpersoner, som biologisk er mænd, kan få adgang til for eksempel kvindefængsler og kvindeomklædningsrum.  Transaktivister har forsøgt at portrættere dommen som et angreb på transkønnedes rettigheder. Men det er præcis her, vi med fordel kan stoppe op og tænke os om: En korrektion tilbage mod fornuften i spørgsmål som disse betyder naturligvis ikke, at transkønnede på nogen måde nu skal være jaget vildt eller opleve, at deres grundlæggende rettigheder og respekten for dem som mennesker forvitrer. Tværtimod kunne et skridt tilbage på fornuftssporet forhåbentlig medføre det, der bragte mig til tasterne på sociale medier i anledning af den britiske dom, hvor jeg skrev: Tænk hvis konsensus bliver at … – køn er biologisk, som det har været til alle tider – mennesker må leve og identificere sig som de vil – lige rettigheder er godt, særrettigheder skidt – mænd ikke per definition er giftige væsener – ingen er født i den forkerte krop – alle er rigtige, som de nu er, hvad de end føler – ligestilling er lige muligheder, ikke lige resultater – identitetspolitik gør identitære grupper til fjender, ikke venner – ingen bør livslangt bortdømmes af folkedomstolen – vi insisterer på at man er uskyldig indtil det modsatte er bevist, ikke det modsatte – den enkelte må stå til ansvar, ikke gruppen – man ikke kan se på et menneske og dømme vedkommende ud fra køn, seksualitet, alder eller andet – vi lytter lidt til hinanden Det ville da være en bedre verden, ikke? Og egentlig alt andet end trumpistisk.  Tilbage er kun ugens sang, og jeg plejer jo at knytte den til ugens hovedtema. Men jeg gør lidt en undtagelse. I hvert fald er tilknytningen mere perifer end sædvanligvis, men man kan da sige, at jeg og familien mandag aften i Royal Arena mødte et andet USA end Trumps, for nu at sige det, som det er. For her oplevede vi Billie Eilish, en af tidens største popstjerner – med rette. Det var en ret fantastisk koncert, som også anmelderne efterfølgende noterede sig. Så derfor skal I have fornøjelsen af at lytte lidt med på Eilish i denne uge med sangen»The Greatest«, et af højdepunkterne både i mandags og på hendes seneste album, »Hit Me Hard And Soft« fra i fjor. Værsgo’, Billie. ",
        "metadata": {
            "source": "https://www.berlingske.dk/kommentatorer/den-britiske-hoejesterets-kendelse-om-koen-rykker-mere-end-trump",
            "image_url": null,
            "publication_time": "Torsdag d. 01. maj 2025, kl. 09.12",
            "author": "Tom Jensen",
            "related_links": [],
            "attachments": []
        }
    }
}