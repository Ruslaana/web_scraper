{
    "version": "1.0",
    "document": {
        "id": "https://www_berlingske_dk/internationalt/vor-tids-slaver-er-tropper-i-putins-krigsmaskine-nu-er-to-doede-og",
        "title": "Vor tids slaver er tropper i Putins krigsmaskine. Nu er to døde, og en krise er skudt i gang",
        "content": "Azad Ahmad kom til Rusland med et simpelt håb. Han ville tjene til dagen og vejen, og snart fik han skam også stukket en skovl i hånden. Grav her, sagde de. Snart slugte Vladimir Putins krigsmaskine sit næste offer. Sådan lyder opsummeringen af en fortælling, der har spredt sigi indiskeogøstasiatiske medierde seneste dage. Den drejer sig om i omegnen af 35 indere med vidt forskellige baggrunde. En levede førhen et liv som æbleplukker. En anden arbejdede for et flyselskab. Mange var migrantarbejdere. Fælles for dem er, at de endte med at rejse til Rusland i håb om at finde et job. Fælles er også, at de i stedet blev fuppet til fronten. Det bliver nu mødt med hård kritikfra de indiske myndigheder, der skyder skylden på et enormt»netværk af menneskesmuglere«. Samtidig påpegerandre, at Indien har et så alvorligt problem med arbejdsløshed, at det driver dele af befolkningen ud i ekstremer, for eksempel at tage til Rusland midt i en krigstid. For det var, hvad der skete for Azad Ahmad. Han er et arketypisk eksempel fra gruppen af de cirka 35 indere, der er endt i ufrivillig krigstjeneste. Det harThe Straits Timesbeskrevet. Som migrantarbejder drog Azad Ahmad fra sin hjemstavn Kashmir ud i verden. Ikke af lyst, men for at forsørge sig selv, sin kone og sin nyfødte. Han blev derfor migrantarbejder. En arbejdsform, der af FN er blevet sammenlignet med denmoderne verdens svar på slaveri. Snart endte han i Saudi-Arabien, hvor han i en længere periode havde et job. Snart slap hans held dog op. I december endte han derfor i Dubai, hvortil en indisk mand, Faisal Khan, havde lokket ham. Det foregik vedhjælp af Khans YouTube-kanal, Baba Vlogs. Da Azad Ahmad ankom til Dubai, viste det sig dog, at der ikke var arbejde at få i selve byen. Nej, i stedet blev Azad Ahmad sendt til Moskva sammen med i alt 12 andre indere. Nogle i rejsefølget vidste godt, hvad der ventede. De havde fået besked om, at de ville få et arbejde for den russiske hær. De skulle »gå til hånde« eller være »hjælpere«. Men det tyder også på, at flere slet ingenting vidste. Og det var egentlig også lige meget. For alle var blevet bundet en løgn på ærmet. Snart klappede fælden. For da gruppen ankom til Rusland, fik de konfiskeret deres telefoner og blev sendt på 15 dages militærtræning. Derefter blev de sendt afsted, og det var hverken til nogen forpost eller en forsyningsstation. Det var til fronten. Der har de nu været i flere måneder. Ikke alle indere er blevet ved fronten. Sheikh Mohammad Tahir, som også blev lokket til Rusland, formåede at flygte. Her er han tilbage i Indien på et fotografi fra februar.Fold sammenLæs mereFoto: Sam Panthaky/AFP/Ritzau Scanpix. Hvor mange der stadig lever, ved vi ikke, men at mindst to er blevet dræbt, står klart. Detskriver flere medier. Vi ved også, atden eneaf de dræbte er Mohammed Asfan. Han var 30 år og far til to. Den anden, Hemal Ashwinbhai Mangukiya, blev ramt af et ukrainsk luftangreb i Donetsk. Han blev 23 år. Om Azad Ahmad stadig er i live, ved vi dog ikke. Men vi ved, at den 31-årige mand for få dage siden talte i telefon med sin storebror. Det har The Straits Times beskrevet i detaljer. Under samtalen blev broren indviet i sin lillebrors nye tilværelse »et eller andet sted« ved fronten i Ukraine. Han fik at vide, at dagen går med hakke og skovl i skyttegravene uden mulighed for at undslippe. At fattige migrantarbejdere kan ende ved fronten i Ukraine, er næsten for utroligt til at være sandt. At vi kan stole på mediernes beretninger, tyder meget dog på. Det indiske udenrigsministeriumhar både vedkendt sig, at der er indere i Ukraine, og dehar i skarpe vendingersvoret at gøre noget ved problemet. De siger også, at de arbejder på at få inderne ud, og det kan være med til at skabe problemer i det ellers gode forhold mellem Indien og Rusland. Hemil Mangukiya (i midten) er en af de indere, der er blevet dræbt. Han vidste godt, at han skulle hjælpe russerne. Men han regnede ikke med, at han skulle til fronten. Det kom han, og det fik sin pris.Fold sammenLæs mereFoto: Hemil Mangukiya Family/Reuters/Ritzau Scanpix. For selvom Indien har gode venner i Vesten, har landets regering holdt sig fra at fordømme Rusland. I stedet har inderne nydt godt af billig naturgas og olie og styrket de økonomiske forbindelser til russerne. Kun indkøb af russiske våben bliver der skruet ned for,skriver Reuters. Alligevel er Indiens udenrigsministerium såvel som landets sikkerhedstjeneste altså særdeles højrøstede i deres kritik af Rusland, ogde fraråder nu på detkraftigste alle indere at tage imod »støttejob« for den russiske hær. Men om Indiens pres kan formå at sætte en stopper for menneskesmuglingen, er uvist, og bliver der sat en stopper for tvangsindrulleringen af indiske mænd i hæren, venter næste problem i horisonten. Også nepalesiske mænder ufrivilligt endt i Putins hær. 12 af dem er allerede blevet dræbt i Ukraine,skriver Al Jazeera. For de moderne slaver nøjes ikke længere med at blive brugt til at bygge skyskrabere i ørkenen. Nu ender de også ved fronten.  Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/vor-tids-slaver-er-tropper-i-putins-krigsmaskine-nu-er-to-doede-og",
            "image_url": "https://berlingske.bmcdn.dk/media/cache/resolve/image_x_large/image/177/1776427/24663212-flere-indere-havde-mske-nok-regnet-med-at-de-sku.jpg",
            "publication_time": "Tirsdag d. 19. marts 2024, kl. 14.42",
            "author": "Alexander Sjöberg",
            "related_links": [],
            "attachments": []
        }
    }
}