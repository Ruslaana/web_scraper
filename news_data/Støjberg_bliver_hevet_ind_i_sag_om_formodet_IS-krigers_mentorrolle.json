{
    "version": "1.0",
    "document": {
        "id": "https://www_berlingske_dk/politik/stoejberg-bliver-hevet-ind-i-sag-om-formodet-is-krigers-mentorrolle",
        "title": "Støjberg bliver hevet ind i sag om formodet IS-krigers mentorrolle",
        "content": "Det skriger til himlen. Fuldstændig grotesk. Helt galt. Sådan lyder reaktionerne fra flere politiske partier, efter at Berlingske mandag skrev, at en dansk-kurdisk salafist, R.T., har fungeret som mentor for nydanskere, der skal integreres på det danske arbejdsmarked.  Dansk-kurderen har været tilknyttet som mentor i Foreningen Nydansker i et år, inden han i januar 2015 pludseligt stoppede med at reagere på foreningens henvendelser. Forklaringen er ifølge den syriske gruppe Raqqa is Being Slaughtered Silently, at R.T blev radikaliseret og drog til Syrien, for at kæmpe for Islamisk Stat (IS). Gruppen hævder også, at han blev dræbt under et angreb på byen Raqqa 7. december, angiveligt fordi han var med til at planlægge terrorangrebet i Paris. Ingen af de oplysninger er bekræftet.  Ifølge Berlingskes kilder er manden fra salafist-miljøet på Nørrebro, og var også mentor hos Foreningen Nydansker. Og de oplysninger bekymrer på Christiansborg. »Nu er der jo ikke noget, der er bekræftet endnu, men såfremt der er hold i historien, er det fuldstændig grotesk og mildest talt uacceptabelt,« siger integrationsordfører Marcus Knuth, der mener, at sagen »lugter af«, at screeningsprocesserne ikke er gode nok, fordi det, »salafister står for, ikke umiddelbart er foreneligt med danske værdier.« Også hos De Konservative, Dansk Folkeparti og Socialdemokraterne vækker historien bekymring. »Det er helt galt. Det siger sig selv. I Danmark skal en mentor fortælle om frie og demokratiske værdier, ikke rekruttere til radikal islamisme,« siger integrationsordfører Dan Jørgensen (S) i en skriftlig kommentar. FAKTAsalafisten fra nørrebroIfølge den syriske gruppe »Raqqa is Being slaughtered Silently« blev dansk-kurderen R.T. dræbt i den syriske by Raqqa, mandag den 7. december, da en af koalitionens droner ramte den BMW, han kørte i. Den syriske gruppe hævder, at R.T. var blandt planlæggerne af terror­angrebene i Paris den 13. november, som kostede 130 mennesker livet.  R.T. har haft bopæl på Nørrebro og har været en del af salafist-miljøet i bydelen.Den syriske gruppes udtalelser er ikke bekræftet fra anden side, og Danmarks Udenrigsministerium er i øjeblikket i gang med at tjekke, om en dansk statsborger blev dræbt den 7. december i Raqqa. Berlingske er bekendt med den omtalte danske statsborgers identitet og har forgæves forsøgt at få en kommentar fra hans pårørende i København.I forbindelse med gennemgang af R.T.s egen LinkedIn-profil og samtaler med personer fra en række af de arbejdspladser, som R.T. har været ansat på, tegner der sig på den ene side et billede af en pligtopfyldende og vellidt person, men på den anden side af en person, der pludselig forsvandt fra sin rolle som mentor i Foreningen Ny­dansker uden at informere sine arbejdsgivere om det.En tidligere arbejdsgiver udtaler, at hun havde hørt, at han var rejst til Tyrkiet for at arbejde tidligt i 2015.I det københavnske salafist-miljø var R.T. kendt for at være en rolig type, der ikke havde berøring med kriminelle miljøer.FOLD UD Ifølge den syriske gruppe »Raqqa is Being slaughtered Silently« blev dansk-kurderen R.T. dræbt i den syriske by Raqqa, mandag den 7. december, da en af koalitionens droner ramte den BMW, han kørte i. Den syriske gruppe hævder, at R.T. var blandt planlæggerne af terror­angrebene i Paris den 13. november, som kostede 130 mennesker livet.  R.T. har haft bopæl på Nørrebro og har været en del af salafist-miljøet i bydelen. Den syriske gruppes udtalelser er ikke bekræftet fra anden side, og Danmarks Udenrigsministerium er i øjeblikket i gang med at tjekke, om en dansk statsborger blev dræbt den 7. december i Raqqa. Berlingske er bekendt med den omtalte danske statsborgers identitet og har forgæves forsøgt at få en kommentar fra hans pårørende i København. I forbindelse med gennemgang af R.T.s egen LinkedIn-profil og samtaler med personer fra en række af de arbejdspladser, som R.T. har været ansat på, tegner der sig på den ene side et billede af en pligtopfyldende og vellidt person, men på den anden side af en person, der pludselig forsvandt fra sin rolle som mentor i Foreningen Ny­dansker uden at informere sine arbejdsgivere om det. En tidligere arbejdsgiver udtaler, at hun havde hørt, at han var rejst til Tyrkiet for at arbejde tidligt i 2015. I det københavnske salafist-miljø var R.T. kendt for at være en rolig type, der ikke havde berøring med kriminelle miljøer. På Foreningen Nydanskers hjemmeside, står der om erhvervsmentorrodningen, at mentorernes rolle er »at støtte nydanskere i deres personlige og professionelle udvikling i Danmark.« Det indebærer ifølge direktør Torben Møller-Hansen, at mentorerne hjælper med alt fra lavpraktiske opgaver, som hvordan man skriver en ansøgning og et cv, til hvordan man gebærder sig på en arbejdsplads. Det primære fokus er derfor arbejdsmæssigt og ikke privat, fastslår han. Men præcis hvilken mentorrolle R.T. har haft er underordnet, mener Dansk Folkeparti, der fastslår, at salafister ikke bør være mentorer »i nogen integrationsprojekter overhovedet.« »Hvis oplysningerne viser sig at være korrekte, så skriger det jo til himlen, at en sådan person kan få til opgave at være mentor for indvandrere, som skal integreres i Danmark,« siger integrationsordfører Martin Henriksen.  Foreningen Nydansker fortæller, at R.T. blev ansat på baggrund af en telefonsamtale med en af foreningens »mest trænede erhvervsledere«, og der var ifølge direktør Torben Møller-Hansen »ingen anmærkninger«. Han understreger samtidig, at foreningen ifølge loven om forskelsbehandling ikke lovligt må spørge ind til mentorernes religion, ligesom en almindelig arbejdsgiver heller ikke må. For der står ordret i loven, at arbejdsgivere hverken må indhente eller gøre brug af viden om en ansøgers religion. Men ifølge DFs Martin Henriksen er det alligevel muligt at få en fornemmelse af, om en person er salafist eller ej - også selvom man ikke kan adressere temaet direkte. »Når islam regulerer alle ting i ens liv, er vi efter min opfattelse ude i noget radikalt. Der mener jeg, at der er grobund for at gå ind og lave en vurdering af, om det er foreneligt med god integration i det danske samfund. Som jeg ser det, er der plads (inden for lovgivningen, red.) til at komme med en sådan vurdering,« siger DFeren, og understreger, at han er villig til »at se på lovgivningen«, hvis det bliver nødvendigt.  I første omgang vil han dog hive integrationsminister Inger Støjberg (V) ind i sagen og foreslå ministeren at udvikle retningslinjer for, hvordan man tilknytter mentorer på integrationsområdet, så en lignende sag undgås. Hos De Konservative er intergrationsordfører Naser Khader villig til at gå skridtet videre, og vil nu rejse en forespørgselsdebat i Folketinget. »Foreningen svigter totalt, og det skal have konsekvenser. Vi opfordrer regeringen til at rydde op og foretage en undersøgelse af sagen og en forespørgselsdebat om det  i Folketinget,« siger Naser Khader (K). Berlingske har forgæves forsøgt at få en kommentar fra integrationsminister Inger Støjberg (V) søndag og mandag. ",
        "metadata": {
            "source": "https://www.berlingske.dk/politik/stoejberg-bliver-hevet-ind-i-sag-om-formodet-is-krigers-mentorrolle",
            "image_url": "https://berlingske.bmcdn.dk/media/cache/resolve/image_x_large/image/14/141249/11690287-indonesia-unrest-prison-religion-files.jpg",
            "publication_time": "Mandag d. 14. december 2015, kl. 20.07",
            "author": "Anna Gottschalck",
            "related_links": [],
            "attachments": []
        }
    }
}