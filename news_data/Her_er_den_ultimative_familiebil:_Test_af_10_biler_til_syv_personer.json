{
    "version": "1.0",
    "document": {
        "id": "https://www_berlingske_dk/bolig-bil-og-baad/her-er-den-ultimative-familiebil-test-af-10-biler-til-syv-personer",
        "title": "Her er den ultimative familiebil: Test af 10 biler til syv personer",
        "content": "Vi har samlet Danmarks 10 mest populære syvpersoners familiebiler og analyseret ejeromkostningerne. Og svaret – det er oplagt Der var engang, hvor en familie bestod af to voksne og to børn, og den perfekte familiebil var en Ford Escort med et udmærket bagsæde og et bagagerum, der slugte et par Samsonite-kufferter. Men med en skilsmisserate på omkring 50 pct. er de traditionelle familiekonstruktioner i opbrud. Det betyder, at familiens virkelighed, når det kommer til bil, pludselig er vendt på hovedet. Den ene weekend er børnene hos far, den næste hos mor, og så er der dem, der nægter at blive skilt, men bare fortsætter med at få børn. Faktum er, at den ellers udmærkede Ford Escort, og dens direkte arvtagere, sjældent løser rollen som familiebil til den moderne familie med ’mine-dine-og-vores-børn’. LOG IND PÅ B PLUS og læs hele den store test af de 10 mest populære syvpersoners biler. Det får du: Modtag det ugentlige nyhedsbrev fra B PLUS her. Vi har samlet Danmarks 10 mest populære syvpersoners familiebiler og analyseret ejeromkostningerne. Og svaret – det er oplagt Der var engang, hvor en familie bestod af to voksne og to børn, og den perfekte familiebil var en Ford Escort med et udmærket bagsæde og et bagagerum, der slugte et par Samsonite-kufferter. Men med en skilsmisserate på omkring 50 pct. er de traditionelle familiekonstruktioner i opbrud. Det betyder, at familiens virkelighed, når det kommer til bil, pludselig er vendt på hovedet. Den ene weekend er børnene hos far, den næste hos mor, og så er der dem, der nægter at blive skilt, men bare fortsætter med at få børn. Faktum er, at den ellers udmærkede Ford Escort, og dens direkte arvtagere, sjældent løser rollen som familiebil til den moderne familie med ’mine-dine-og-vores-børn’. BMW 2-serie Active Tourer er måske en af de dyrere familiebiler, men den har også masser af BMW-luksus og underholdende køreegenskaber. Foto: Henrik Dreboldt.Fold sammenLæs mere Er der fire børn og en legekammerat i parcelhuset lørdag formiddag, og familien skal på stranden, så har vi balladen. Men med et fint udvalg af syvpersoners MPV-modeller (Multi Purpose Vehicle) på markedet, findes der flere forskellige svar på udfordringen. »Men er de ikke frygtelig dyre?« tænker du måske. Nej, faktisk ikke. Den billigste syvpersoners bil koster under 170.000 kr., og vil du have en smule tysk prestigebilsglans over projektet, så koster BMW’s bedste bud omkring 400.000 kr. Foto: Henrik DreboldtFold sammenLæs mere Men én ting er indkøbsprisen. Den rigtige pris er den, det koster dig at eje bilen. Vi har derfor bedt bilpriser.dk, der er eksperter i biløkonomi, om at udregne ejeromkostningerne, over fire år og 80.000 kørte km, på 10 af Danmarks mest populære syv-personers biler. Købene er baseret på en fuld finansiering ved seks pct. rente og både ejerafgift, brændstofudgift og det forventede værditab er taget med. Volkswagen Touran har masser af vanlig VW-kvalitet. Foto: Henrik Dreboldt.Fold sammenLæs mere Resultatet er ikke overraskende. Dacia Lodgy er kongerigets billigste syvpersoner MPV med en månedlig udgift over 48 måneder på 3.251kr. og en udgift pr. kørte kilometer på 1,95 kr. Den er over 100.000 kr. billigere i indkøbspris end nummer to på listen, og det forspring er ikke til at indhente over fire år. Indrømmet – Lodgy er både praktisk og billig, men det er også, hvad der er at sige om positive kvaliteter ved den bil. Samlekvalitet, kørekomfort, sikkerhed og ejerglæde kan du kigge i Kraks vejviser efter. Der er nok at grine af i Dacia Lodgy. Den er Danmarks absolut  billigste 7-personers familiebil. Foto: Henrik Dreboldt.Fold sammenLæs mere Nummer to på listen er Renaults Grand Scenic, der nærmest opfandt syvpersoners formatet i Europa. Med den gedigne 1,5-liters dieselmaskine er den et fremragende bud på storfamilie-Danmarks nye bil. Den koster 2,75 kr. pr. km og ned til nummer syv på listen, holder alle budene sig under 3,01 kr. pr. km. Det er tæt, og på månedsplan betyder det en udgift på mellem 4.589 kr. og 5.015 kr. Et kig i vores bagkatalog, af store og mindre tests af bilerne i det midterfelt, viser at Ford Grand C-Max, Volkswagen Touran og Citroën C4 Grand Picasso får flest roser med på vejen – med Ford’en (2,98 kr. pr. km) som marginal favorit, takket være sin titel som Berlingske Årets Bedste MPV 2015. De tre nederste på listen slås med lidt for høje, forventede værditab. Opel Zafira står på den gamle Opel Astra bund, og står derfor overfor en udskiftning, mens BMW’s 2-serie er handikappet qua sin høje indkøbspris. Men den var vores Årets Bedste MPV i 2014, og er det eneste reelle prestigebilsbud til under 800.000 kr. Ford C-Max er en af vores favoriter. Prisen er god, og du går hverken på kompromis med plads eller køreegenskaber. Foto: Ford.Fold sammenLæs mere   Foto: Henrik Dreboldt.Fold sammenLæs mere",
        "metadata": {
            "source": "https://www.berlingske.dk/bolig-bil-og-baad/her-er-den-ultimative-familiebil-test-af-10-biler-til-syv-personer",
            "image_url": "https://berlingske.bmcdn.dk/media/cache/resolve/image_x_large/image/20/209801/12308916-13kfkfamiliebiler-103408jpg.jpeg",
            "publication_time": "Torsdag d. 18. februar 2016, kl. 11.30",
            "author": "Henrik Dreboldt",
            "related_links": [],
            "attachments": []
        }
    }
}