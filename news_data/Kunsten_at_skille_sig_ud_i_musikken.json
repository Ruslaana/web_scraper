{
    "version": "1.0",
    "document": {
        "id": "https://www_berlingske_dk/musikanmeldelser/kunsten-at-skille-sig-ud-i-musikken",
        "title": "Kunsten at skille sig ud i musikken",
        "content": "Danske Aage Hedensted, som gør sig under kunstnernavnet Mixtune For Cully, er desværre ikke helt oppe at ringe på nogen af parametrene på sit andet udspil, som udgøres af 11 melankolsk tonede sange, hvor stemmen blander sig med guitar, bas, trommer og stedvise horn og strygere. Sikkert håndværk langt hen ad vejen, og »Traveller« har desuden en smuk melodi, som står godt til den hårde tekst. Ellers er albummet blot o.k. og savner dét, der anbefaler netop Hedensted frem for andre sangskrivere. Dem, der er så pokkers mange af – og som han ind imellem skilte sig ud fra på sit første udspil.",
        "metadata": {
            "source": "https://www.berlingske.dk/musikanmeldelser/kunsten-at-skille-sig-ud-i-musikken",
            "image_url": "https://berlingske.bmcdn.dk/media/cache/resolve/image_x_large/image/59/598495/5732569-mixtune.jpg",
            "publication_time": "Lørdag d. 20. oktober 2012, kl. 22.30",
            "author": null,
            "related_links": [],
            "attachments": []
        }
    }
}