{
    "version": "1.0",
    "document": {
        "id": "https://www_berlingske_dk/kommentarer/laeser-undrer-sig-over-behandlingen-af-voldssager-i-folkeskolen-og-paa",
        "title": "Læser undrer sig over behandlingen af voldssager i folkeskolen og på Herlufsholm",
        "content": "Det er en interessant viden, som Berlingskes journalister i øjeblikket beskriver om den forråede danske folkeskole. Styrelsen for undervisning- og kvalitet dømte i 2023 Herlufsholm Kostskole til at tilbagebetale 27 millioner kroner for ikke at leve op til frihed- og folkestyrekravet. Skolen havde ikke overholdt folkestyrekravet, der lyder: »Skolen efter sit formål og hele sit virke skal forberede eleverne til at leve i et samfund som det danske med frihed og folkestyre«. Baggrunden var nogle forholdsvis få, men helt uacceptable sager. Og så var der de sager, der ikke handler om vold; herunder at en elev havde tømt en pulverslukker ud over sovesalen, og på et tidspunkt er der blevet smidt både en dyne og en pude ud af et vindue. Alt tæller med i styrelsens vurdering af forholdene på Herlufsholm. Så hvad skal de mange folkeskoler, som Berlingske lige nu omtaler i avisen, mon nu tilbagebetale? På en skole i Hørsholm foregår der adfærd med spark i hovedet, kvælertag, voldsomt sprogbrug. Det samme sker på en skole i Dragør, hvor en lærer ydermere bliver slået og der bliver kastet med stole i klasseværelset. I Brøndby filmer en elev en pige, som bliver slået og sparket af to andre elever, små elever bliver holdt som gidsler i et lokale af en tredje elev, mens denne truer dem alle samt personalet med et strygejern. Herlufsholm-sagaen er tilmed blevet undervisningsmateriale for 7.-10. klasse, hvor eleverne skal undersøge form og indhold samt dykke ned i en opinionstekst fra Nordjyske, der fulgte i kølvandet på lanceringen af dokumentaren »Herlufsholms hemmeligheder«.Fold sammenLæs mereFoto: Tobias Kobborg. Så er der en skole i Frederikssund, hvor eleverne begår tyveri, maler graffiti, slår andre i hovedet, sætter ild til en klassekammerat, overfalder andre og truer med at slå ihjel. I Furesø bliver yngre elever bundet af nogle ældre elever, hvor episoden bliver filmet og delt. Her får en elev fat i et bat, som han slår den anden elev med. Og på Falster trues der med sakse og elever får plastikposer ført ned over hovedet. Jeg forestiller mig ikke, at kravet om at forberede eleverne til at blive gode samfundsborgere kun gælder for Herlufsholm Kostskole men derimod for alle skoler i Danmark – både de kommunale og de private. Så pøj pøj med at få kradset penge hjem. Herlufsholm-sagaen er tilmed blevetundervisningsmateriale for 7.-10. klasse, hvor eleverne skal undersøge form og indhold samt dykke ned i en opinionstekst fra Nordjyske, der fulgte i kølvandet på lanceringen af dokumentaren »Herlufsholms hemmeligheder«. Hvor der bliver spurgt kritisk til, hvorfor en sag om vold og overgreb på Herlufsholm får konstant langt større mediebevågenhed og flere politiske kommentarer end samme typer sager på for eksempel den tidligere kostskole Havregården og nuværende Gravenshoved Kostskole. Når alt dette er sagt, så er det godt nok trist, at vi i dag skal opleve så enormt mange skolebørn, som ikke kan, ønsker eller magter at indordne sig de helt elementære krav, som der nu engang skal til for at blive gode samfundsborgere i det her land. Jeg har stor respekt for samtlige skolelærere, for hvor må det være opslidende konstant at skulle håndtere andre folks børn. Anna von Lowzow er i familie med den tidligere bestyrelsesformand på Herlufsholm, men har ingen familiære forbindelser til den nuværende ledelse og har ikke selv gået eller haft børn på skolen. Anna von Lowzow er executive producer i Nordisk Film ",
        "metadata": {
            "source": "https://www.berlingske.dk/kommentarer/laeser-undrer-sig-over-behandlingen-af-voldssager-i-folkeskolen-og-paa",
            "image_url": "https://berlingske.bmcdn.dk/media/cache/resolve/image_x_large/image/188/1887062/24885786-bo---kristeligt-dagblad-anna-von-lowzow-instruk.jpg",
            "publication_time": "Fredag d. 07. februar 2025, kl. 19.40",
            "author": null,
            "related_links": [],
            "attachments": []
        }
    }
}