{
    "version": "1.0",
    "document": {
        "id": "https://www_berlingske_dk/indland/vaccine-til-gravide-skal-redde-liv-blandt-spaedboern",
        "title": "Vaccine til gravide skal redde liv blandt spædbørn",
        "content": "Hundredvis af spædbørn må hvert år indlægges på danske sygehuse, fordi de har svært ved at trække vejret. I nogle tilfælde bliver de blå om munden på grund af mangel på ilt, og sygdommen har også direkte kostet dødsfald blandt børn under ét år. De alvorlige konsekvenser for et stort antal små børn fører nu til, at der kan være et nyt program på vej med en omfattende forebyggende indsats mod RS-virus, »respiratorisk syncytial virus«, der kan resultere i luftvejslidelser. På dagsordenen er blandt andetat begyndeat tilbyde gravide en vaccine for at forhindre RS-virus hos spædbørn. Den øgede indsats kan snart blive en realitet, efter at fagfolk og politikerepresserkraftigt på for at få indført et forebyggelsesprogram mod RS-virus, som vurderes at være årsag til »en betydelig alvorlig sygdomsbyrde«. I Folketinget ser LAs sundhedsordfører Louise Brown, at vacciner i det hele taget er »en god ting«. »Det er naturligvis altid nødvendigt at kigge på udgifterne i forhold til de langsigtede besparelser. I det her tilfælde tror jeg godt, at jeg kan se potentialet i vaccinen. Naturligvis som et tilbud,« siger sundhedsordfører Louise Brown (LA). Et vaccinationstilbud er også rykket tættere på, efter at fagfolk i Vaccinationsrådet – Sundhedsstyrelsens rådgivere – har udtalt sig i stærktpositive vendingerbåde om selve vaccinen og om behovet for et forebyggelsesprogram mod RS-virus. Ifølge et referat af et møde i rådet, som netop er offentliggjort, fremhæves det, at RS-virus er en væsentlig årsag til indlæggelser blandt spædbørn under ét år i vintersæsonen – særligt blandt børn under seks måneder. Eksperterne i rådet vurderer, at vaccinen har en »god forebyggende effekt«, og de anser heller ikke bivirkningsprofilen for at være bekymrende, fremgår det. Blandt argumenterne er også, at sygdommen udgør en belastning for børneafdelingerne, og at forældre er bekymrede for den. Der er tale om en relativt ny vaccine, som først blev godkendt i 2023, og Vaccinationsrådet mener, at det vil være oplagt at tilbyde vaccinationen i forbindelse med de besøg, som gravide i øvrigt har hos deres praktiserende læger. Vaccinen har potentiale, mener Louise Brown.Fold sammenLæs mereFoto: Mads Claus Rasmussen/Ritzau Scanpix. Udsigten til en øget forebyggende indsats kommer også, efter at der er udviklet et nyt præparat med antistoffer, nirsevimab, som har vist sig at kunne forebygge RS-virus hos sårbare, for tidligt fødte børn med stor risiko for alvorlige sygdomsforløb. Præparatet er netop blevet anbefalet afMedicinrådetog nævnes også af Vaccinationsrådet, der ser det som en oplagt kombination sammen med en vaccine, der vil kunne styrke den samlede effekt og tilslutning af et forebyggelsesprogram mod RS-virus. Verdenssundhedsorganisationen, WHO, anbefaler ligeledes en forebyggende indsats mod RS-virus gennem antistoffer eller vaccination. »Det bør Danmark ikke sidde overhørig,« lyder konklusionen fra Vaccinationsrådet. Formelt er det Sundhedsstyrelsen, som skal komme med en indstilling om at indføre et vaccinationsprogram mod RS-virus målrettet gravide. I et svar til Sundhedsudvalget oplyser indenrigs- og sundhedsminister Sophie Løhde (V), at indstillingen kommer i løbet af første halvår af i år. Berlingske har spurgt Sundhedsstyrelsen, om man deler Vaccinerådets vurdering af, at der er tale om en vaccine med en god forebyggende effekt, og om styrelsen vil anbefale, at der indføres et program for at forebygge RS-virus hos spædbørn. I et skriftligt svar meddeler styrelsen, at man desværre ikke har mulighed for at kommentere sagen, »så længe den stadig er i proces«. RS-vaccinen er også på vej til at blive taget i brug i stor skala i forhold til ældre og patienter med alvorlige luftvejslidelser. Sundhedsstyrelsen besluttede i sommer, at personer på 60 år og ældre medKOLfremover kan få såkaldt klausuleret tilskud til en vaccine for at forebygge smitte og infektioner. Desuden kører et stortforskningsprojektmed 130.000 deltagere, hvor det undersøges, om en vaccine kan reducere risikoen for indlæggelse med RSV-infektion og luftvejssygdom blandt ældre over 60. FAKTARS-virus (RSV)RS-virus er almindeligt forekommende og giver i de fleste tilfælde anledning til milde forkølelseslignende symptomer. De fleste kommer sig i løbet af en uge eller to.RS-virus kan dog i nogle tilfælde give anledning til alvorlig sygdom især hos spædbørn, ældre og immunsvækkede.RS-virus er den mest almindelige årsag til akut bronkitis og bronkiolitis hos små børn og kan også give anledning til lungebetændelse.Hos små børn begynder RS-virusinfektionen ofte med nysen og løbende næse. Feber er almindeligt. Der kan udvikles hoste, og i nogle tilfælde sker der en forværring, hvor vejrtrækningen påvirkes.I alvorlige tilfælde bliver vejrtrækningen hurtig og besværet, der kan høres hvæsen, og der ses evt. blåfarvning omkring mund og fingerspidser på grund af manglende ilttilførsel.Der kan i nogle tilfælde tilstøde yderligere komplikationer for eksempel lungebetændelse med bakterier, ligesom RS-virus kan forværre eksisterende sygdomme som for eksempel sukkersyge eller hjerte-kar-sygdomme.Kilde: Statens Serum InstitutFOLD UD RS-virus er almindeligt forekommende og giver i de fleste tilfælde anledning til milde forkølelseslignende symptomer. De fleste kommer sig i løbet af en uge eller to. RS-virus kan dog i nogle tilfælde give anledning til alvorlig sygdom især hos spædbørn, ældre og immunsvækkede. RS-virus er den mest almindelige årsag til akut bronkitis og bronkiolitis hos små børn og kan også give anledning til lungebetændelse. Hos små børn begynder RS-virusinfektionen ofte med nysen og løbende næse. Feber er almindeligt. Der kan udvikles hoste, og i nogle tilfælde sker der en forværring, hvor vejrtrækningen påvirkes. I alvorlige tilfælde bliver vejrtrækningen hurtig og besværet, der kan høres hvæsen, og der ses evt. blåfarvning omkring mund og fingerspidser på grund af manglende ilttilførsel. Der kan i nogle tilfælde tilstøde yderligere komplikationer for eksempel lungebetændelse med bakterier, ligesom RS-virus kan forværre eksisterende sygdomme som for eksempel sukkersyge eller hjerte-kar-sygdomme. Kilde: Statens Serum Institut ",
        "metadata": {
            "source": "https://www.berlingske.dk/indland/vaccine-til-gravide-skal-redde-liv-blandt-spaedboern",
            "image_url": "https://berlingske.bmcdn.dk/media/cache/resolve/image_x_large/image/191/1911828/24932202-stadig-flere-spdbrn-i-danmark-og-nabolandene-m.jpg",
            "publication_time": "Tirsdag d. 15. april 2025, kl. 06.55",
            "author": "Flemming Steen Pedersen",
            "related_links": [],
            "attachments": []
        }
    }
}