{
    "version": "1.0",
    "document": {
        "id": "https://www_berlingske_dk/virksomheder/volvo-lynudskifter-topchefen",
        "title": "Volvo lynudskifter topchefen",
        "content": "Det er under tre år siden, at han forlod direktørstolen i den svenske bilkoncern Volvo. Nu er den 74-årige Håkon Samuelsson pludselig tilbage igen som ny topchef. Søndag besluttede Volvo Cars' bestyrelse at sige et øjeblikkeligt farvel til Jim Rowan, som siden 2022 harstået i spidsen for Volvo Cars, og give posten tilbage til Håkan Samuelsson, som passede stolen fra 2012 til 2022. Der er ifølge bestyrelsen brug for »lederskab med dyb brancheerfaring« og »en bevislig formåen til at kunne fungere i udfordrende miljøer«. Volvo Cars ejes af den kinesiske bilgigant Geely, som købte selskabet tilbage i 2012, men har bevaret det i Sverige som svensk selskab med udvikling og produktion. Håkan Samuelsson er tilbage som Volvos nye topchef i de næste to år.Fold sammenLæs mereFoto: Jonas Ekstromer/EPA/Ritzau Scanpix. Det er kun kort tid siden, atJim Rowan, som har været en markant topfigur i Volvo Cars, stod på scenen og præsenterede Volvos nyeste model, ES90. Han har ifølge Svenska Dagbladet været betragtet som manden, der styrede mod fremtiden, hvor det handler om mere og andet end hestekræfter og design, nemlig datakapacitet i bilerne og Volvos evne til at sælge digitale tjenester til kunderne. Håkon Samuelsson var omvendt set som repræsentant for det gamle Volvo, men modsat Jim Rowan har Samuelsson en lang erfaring fra bilverdenen, hvilket er, hvad Volvos hovedejer, Geelys Li Shufu, ønsker nu. Håkon Samuelsson tiltræder 1. april og har fået en toårig kontrakt. I mellemtiden skal bestyrelsen så finde en langsigtet afløser. Håkon Samuelsson sad frem til 2024 i bestyrelsen for elbilselskabet Polestar, som er skilt ud fra Volvo, men også har kinesiske ejere. Volvos aktiehar på tre år mistet 70 procent i værdi.  ",
        "metadata": {
            "source": "https://www.berlingske.dk/virksomheder/volvo-lynudskifter-topchefen",
            "image_url": "https://berlingske.bmcdn.dk/media/cache/resolve/image_x_large_vertical/image/190/1906039/24921727-det-er-kun-tre-uger-siden-at-jim-rowan-var-p-sce.jpg",
            "publication_time": "Mandag d. 31. marts 2025, kl. 13.03",
            "author": "Thomas Breinstrup",
            "related_links": [],
            "attachments": []
        }
    }
}