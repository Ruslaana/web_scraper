{
    "version": "1.0",
    "document": {
        "id": "https://www_berlingske_dk/rejser/12-hemmelige-graeske-oeer",
        "title": "12 hemmelige græske øer",
        "content": "Græske øer er evige ferie-favoritter. Solblegede klipper, lysende blåt vand og små hvidkalkede huse. For ikke at tale om vin og små delikate retter. Den græske ø-gruppe Kykladerne - hvoraf de største øer erSantorini,NaxosogIos- er af det amerikanske rejsemagasin Travel+Leisure blevet udpeget som de bedste europæiske øer og de tredjebedste i verden. I samme forbindelse blevSantoriniudnævnt til Europas tredjebedste ø (travelandleisure.com). Men der findes også skønne, græske øer, som venter på at blive opdaget. Tiloser en af dem. Øen har året rundt et enestående fugleliv, men engang levede her også pygmæelefanter. Europas sydligste ø En anden erGavdos, der er Europas sydligste ø og her leves livet stort set stadig som det udspillede sig for 40 år siden. I modsætning til andre græske øer må man gerne sove på stranden her og to af øens andre strande, Agios Ioannis og Potamos, kandiderer begge i konkurrencen om Middelhavets bedste strande. Der er cirka 40 fastboende på øen, der dog også tiltrækker et stigende antal kunstnere og bohemer fra det øvrige Europa. Det er noget besværligt at komme dertil, og når vinden blæser fra den forkerte retning, er det umuligt at komme derfra. Hvis man har behov for at sidde på en taverna og lade skægget gro og sms'e hjem til kontoret, at \"nej, færgen kan stadig ikke lande, så jeg kan tidligst være der i næste uge\", så erGavdosstedet. Vi har bedt den officielle græske turistorganisation (GNTO) udpege de ti mest populære øer og 12 græske øer, ingen kender, men som er et besøg værd. 12 skønne græske øer, som ingen kender: 1)Amorgos2)Astypalaia3)Anafi4)Gavdos(Europas sydligste ø)5)Kastelorizo(Grækenlands østligste punkt)6)Kythira7)Koufonissia8)Symi9)Tilos10)Folegandros11)Kimolos12)Samothraki Find mere information om ovennævnte og mange andre græske øer på den officielle græske turistorganisations hjemmeside påwww.gnto.gr De 10 mest populære øer i Grækenland: 1)Mykonos2)Santorini3)Kreta4)Rhodos5)Kos6)Korfu7)Skiathos8)Sifnos9)Kefalonia10)Zakynthos Turisternes foretrukne græske retter er i øvrigt: Græsk salat - klassikeren af tomater i både, agurk i tynde skrå skiver, fetaost i tern og peberfrugt i strimler og sorte oliven.Tzatziki - revet agurk, presset hvidløg og græsk yoghurt smagt til med salt og peber. Moussaka - den mættende ret med oksekød, tomat og kartofler og bechamelsauce. Pastitsio - tærte fraKorfumed lag af makaroni, kød og tomatfyld samt bechamelsauce drysset med ost. Rejseliv.dk spørger: Har du været på en af de 12 øer? Eller kender du en anden mindre kendt græsk ø?Kom med en kommentar herunder.",
        "metadata": {
            "source": "https://www.berlingske.dk/rejser/12-hemmelige-graeske-oeer",
            "image_url": "https://berlingske.bmcdn.dk/media/cache/resolve/image_x_large/image/33/330570/6869243-rejseliv-imported-photo.jpeg",
            "publication_time": "Onsdag d. 25. august 2010, kl. 07.00",
            "author": "Jan Hedegaard",
            "related_links": [],
            "attachments": []
        }
    }
}