{
    "version": "1.0",
    "document": {
        "id": "https://www_berlingske_dk/aktier/fitch-italienske-banker-skadet-af-afstemningsresultat",
        "title": "Fitch: Italienske banker skadet af afstemningsresultat",
        "content": "Således mener Fitch, at det nu kan blive sværere for bankerne at rejse nødvendig kapital i et forsøg på at styrke deres finansielle position. Det skriverThe Guardian. Verdens ældste bank, Banca Monte dei Paschi di Siena (MPS), og Unicredit er blandt aktørerne, der kan få en sværere vej til planlagt fremskaffelse af yderligere kapital, hvilket har negative implikationer for hele den italienske banksektor.  I forvejen er sektorens adgang til kapital på de institutionelle markeder blevet dyrere og mere besværlig i 2016, og dette kunne Ifølge Fitch meget vel forværres i 2017. Særligt MPS er i finansielle problemer og et krak er nært forestående, hvis ikke det lykkes at skaffe kapital fra enten den italienske stat eller fra den private sektor.  Den politiske usikkerhed, der er opstået i kølvandet på forfatningsafstemningen, hvor en konsekvens sandsynligvis bliver premierminister Matteo Renzis afgang, kan dog muligvis skræmme private investorer væk fra en redning af MPS, hvilket altså kan gøre det nødvendigt med statslig indblanding. ",
        "metadata": {
            "source": "https://www.berlingske.dk/aktier/fitch-italienske-banker-skadet-af-afstemningsresultat",
            "image_url": "https://berlingske.bmcdn.dk/media/cache/resolve/image_x_large/image/0/9267/15693709-italy-banking-securities.jpg",
            "publication_time": "Onsdag d. 07. december 2016, kl. 10.35",
            "author": null,
            "related_links": [],
            "attachments": []
        }
    }
}