{
    "version": "1.0",
    "document": {
        "id": "https://www_berlingske_dk/metropol/foerst-lukkede-slagteren-nu-lukker-haelebaren-og-skobutikken-vi",
        "title": "Først lukkede slagteren, nu lukker hælebaren og skobutikken: »Vi ødelægger det, der er attraktivt ved København«",
        "content": "Her lå der engang en slagter, her lukker der nu en hælebar, og ovre på den anden side lukker der inden længe en skobutik. Det er ikke meget mere end et år siden, atSlagteren ved Kultorvetefter mere end 135 år måtte lukke, nu gør nabobutikken Hælebaren ved Kultorvet efter mere end 60 år det samme, og dermed er det slut med mere end halvandet hundrede år med butik og håndværk på Kultorvet i Indre By. I stedet flytter en souvenirbutik ind i de to lokaler, og lige præcis den udvikling bekræfter ifølge de lokale beboere, hvordan en helt særlig butiksdød bliver ved med at hærge i ikke mindst den del af Indre By, der er kendt som Middelalderbyen. IIndre By Lokaludvalger de så bekymrede, at de nu vil have politikerne på Københavns Rådhus ind i kampen mod en udvikling, hvor hverdagsbutikker som slagtere og hælebarer ifølge dem bliver afløst af restauranter og shawarmabarer. Byens erhvervsliv bekræfter, at det særligt i sidegaderne væk fra hovedstrøg kan være svært at drive butik, og har også en række forslag til, hvad rådhuset kan gøre for at hjælpe det lokale butiksliv. Udviklingen bliver forklaret med alt fra for høje huslejer, inflation, turisme og ændrede indkøbsvaner til, at det er blevet så svært at parkere i byen, at kunderne bliver væk. Som medlem af lokaludvalget og i bestyrelsen for Stræderne og Strøgets Beboerforening beskriver Mads Aarup, hvordan der for de lokale aldrig er langt til en café eller en bar, mens der altid er langt til en hverdagsbutik. »Det er nødvendigt, at politikerne begynder at regulere,« siger han: »Men det er de på ingen måde opmærksomme på.« Helt konkret opfordrer lokaludvalget blandt andet byens politikere til at se nærmere på, om de kan: I 2024 offentliggjorde Københavns Kommune enanalyse af byens detailhandel, og ifølge den var der fra 2014 til 2023 blevet 127 færre butikker og 83 flere spisesteder. »City er i højere grad blevet en oplevelsesdestination, hvor de besøgende tiltrækkes af bylivet, det stigende antal spisesteder og kulturtilbuddene,« hedder det i analysen: »Detailhandlen fylder mindre i gadebilledet.« Mads Aarup foran slagterbutikken, der sidste år lukkede på Kultorvet.Fold sammenLæs mereFoto: Mathias Svold. Ifølge analysen er forventningen, at »antallet af butikker fortsat vil falde« frem til og med 2035, mens der vil komme flere såkaldte servicefunktioner som spisesteder, behandlere og klinikker. »Fremadrettet vil bymidten i endnu højere grad blive et mødested, hvor den besøgende kan finde alle former for servicefunktioner,« hedder det. Mads Aarup advarer om, at København risikerer at udvikle sig til en by med dyre butikker og store kæder, der mere henvender sig til turister end lokale. »Vi ødelægger det, der er attraktivt ved København. Det særlige ved Middelalderbyen er, ud over dens historie og kultur, at der rent faktisk er mennesker, der bor og har en hverdag der,« fortæller han: »Vi må ikke ende somden billige ende af Strøgetmed souvenirs og churros eller som enden af Købmagergade mod Højbro Plads, hvor det er blevet så eksklusivt, at kun internationale kæder har råd til at have butik der.« Den billige ende af Strøget er stykket af Frederiksberggade mellem Nytorv og Rådhuspladsen, der er blevet kaldt alt fra»Københavns røvhul«til»den mest hæslige, latterlige, grimme del af byen«. Før jul kunne Ejendomstorvet ien pressemeddelelseoplyse, at der i hele København med Frederiksberg, Tårnby og Amager ikke har været så mange ledige butiksarealer som i dag siden 2003. Det fremgik blandt andet, at »klassiske handelsstrøg har det hårdt«, og at »det er blevet sværere at udleje lokaler i sidegaderne«, og at det samlede areal med ledige butikker svarer til 25 Føtex-supermarkeder. Mads Aarup er medlem af Indre By Lokaludvalg og er bekymret over de stadig flere lokale butikker, der forsvinder. Her er han fotograferet i Læderstræde.Fold sammenLæs mereFoto: Mathias Svold. Ejendomstorvets direktør, Jakob Wegener, vurderer over for Berlingske, at det er »de små butikker, der driver udviklingen«. »Om man driver en lille eller en stor butik, kræver det næsten det samme,« siger han: »Som det er i dag, er det svært at drive små butikker effektivt og lønsomt.« Enhedslistens teknik- og miljøborgmester, Line Barfod, medgiver, at butiksdød er »en vigtig problemstilling, som vi skal have løst«. »Derfor arbejder vi i kommunen på en strategi, der skal skabe bedre vilkår for detailhandlen i byen,« oplyser hun i et skriftligt svar til Berlingske. Ifølge Line Barfod er det helt store problem for de lokale butikker den stadig højere husleje. Men kommunen kan ikke regulere leje, understreger hun. »Derfor er det vigtigt, at udlejere og butiksejere sammen finder frem til, hvordan man kan bringe lejen ned på et niveau, som giver butikkerne en chance for at overleve, så butikslivet igen kan blomstre,« siger hun. Som direktør for handelsstandsforeningen KBH Commerce & Culture (KCC) kan Michael Gatten bekræfte, at »det ikke er nemt at drive butik i indre by« »Det er typisk i sidegaderne, de er udfordret,« forklarer han. Forbrugerne »holder på pengene«, lyder det fra Michael Gatten, der efterlyser bedre rammebetingelser for butikslivet. Helt konkret henviser han til, at kommunen med en byrums- og trafikplan for Middelalderbyen fjerner600 af 820 almindelige p-pladseri Københavns gamle bymidte. Kommunen har ifølge direktøren ikke været tilstrækkelig opmærksom på, hvad det betyder for butikslivet i Middelalderbyen, at kunder nu skal lede længere efter parkering. KBH Commerce &amp; Cultures (KCC) direktør, Michael Gatten.Fold sammenLæs mereFoto: Asger Ladefoged. »Det fungerer ikke i hverdagen, det må man bare konstatere,« siger han. Derfor er han også glad for, at kommunen er gået med til at evaluere planen til efteråret. Michael Gatten noterer dog også det, han kalder »en spirende optimisme«. Blandt andet, fordi der på »de store strøg« kommer flere internationale mærkevarebutikker. »Det skal vi være glade for. De er med til at række kunder til byen,« siger han: »Det er det her rette miks, også med store butikker og luksusbrands, der er med til at gøre København unik.« ",
        "metadata": {
            "source": "https://www.berlingske.dk/metropol/foerst-lukkede-slagteren-nu-lukker-haelebaren-og-skobutikken-vi",
            "image_url": "https://berlingske.bmcdn.dk/media/cache/resolve/image_x_large/image/189/1894653/24900160-mads-aarup-er-medlem-af-indre-by-lokaludvalg-og-er.jpg",
            "publication_time": "Fredag d. 28. februar 2025, kl. 15.15",
            "author": "Jens Ejsing",
            "related_links": [],
            "attachments": []
        }
    }
}