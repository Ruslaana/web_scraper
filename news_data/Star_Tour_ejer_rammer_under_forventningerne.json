{
    "version": "1.0",
    "document": {
        "id": "https://www_berlingske_dk/business/star-tour-ejer-rammer-under-forventningerne",
        "title": "Star Tour ejer rammer under forventningerne",
        "content": "Det skriver Bloomberg News. Selskabet havde en omsætning på 17,2 mia. euro, hvor der til sammenligning var ventet en omsætning på 18,8 mia. euro blandt analytikerne.  For helåret havde TUI en stigning i det underliggende driftsoverskud på 5 pct. til 1 mia. euro mod ventet 1,05 mia. euro. Til gengæld venter selskabet, at det underliggende driftsoverskud (EBITA) vil stige med mindst 10 pct. i 2016/17 og forlænger udsigten til, at den gennemsnitlige årlige indtjeningsvækst per aktie (CAGR) vil stige med mindst 10 pct. til 2018/2019.  Fritz Joussen, der er selskabets administrerende direktør, udtaler ifølge Bloomberg, at TUI ikke har set negative effekter fra brexit, og at de foreløbige bookinger indikerer en god sommersæson for 2017. ",
        "metadata": {
            "source": "https://www.berlingske.dk/business/star-tour-ejer-rammer-under-forventningerne",
            "image_url": "https://berlingske.bmcdn.dk/media/cache/resolve/image_x_large/image/10/106314/15703191-air-berlin-tui.jpg",
            "publication_time": "Torsdag d. 08. december 2016, kl. 10.09",
            "author": null,
            "related_links": [],
            "attachments": []
        }
    }
}