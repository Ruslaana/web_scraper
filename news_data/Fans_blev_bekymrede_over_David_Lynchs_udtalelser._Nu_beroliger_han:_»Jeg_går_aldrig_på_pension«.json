{
    "version": "1.0",
    "document": {
        "id": "https://www_berlingske_dk/skaerm/fans-blev-bekymrede-over-david-lynchs-udtalelser-nu-beroliger-han-jeg-gaar",
        "title": "Fans blev bekymrede over David Lynchs udtalelser. Nu beroliger han: »Jeg går aldrig på pension«",
        "content": "David Lynch er en af verdens mest feterede instruktører. Flest vil nok kende ham for tv-serien »Twin Peaks«, hvis første to sæsoner blev sendt i begyndelsen af 1990erne, mens tredje sæson blev sendt i 2017. I mange år har cigaretten i hans hånd været en fast følgesvend, men det er nu slut. For David Lynch har fået emfysem – en ødelæggelse af lungernes små elastiske fibre – af sin rygning, og det fik ham til at stoppe. Det siger han tilmagasinet Sight and Sound. »Jeg har fået emfysem af at ryge i så lang tid, så jeg er tvunget til at blive hjemme, om jeg kan lide det eller ej. Jeg kan ikke gå ud. Og jeg kan kun gå et kort stykke, før jeg taber pusten,« siger David Lynch. David Lynch var i 2007 på besøg på Højskolen for Bevidsthedsudvikling i Rørvig, som havde opkaldt en filmlinje efter ham. Der er dette billede taget.Fold sammenLæs mereFoto: Jan Jørgensen/Ritzau Scanpix. Han tilføjer, at han på grund af sin sygdom ikke ville kunne tåle at blive smittet med en forkølelse eller covid-19. »Så jeg vil nok skulle instruere hjemmefra. Det ville jeg ikke kunne lide. Jeg kan bedst lide at være midt i tingene og at få ideerne der. Men jeg ville gerne prøve at lave en film hjemmefra, hvis det kommer til det.« Fans blev straks bekymrede for, om instruktøren ville stoppe med at arbejde. Men det har han nu understreget, at han ikke har tænkt sig på trods af den emfysem, som rygningen har ført til. »Jeg må sige, at jeg nød at ryge meget, og jeg elsker tobak – lugten af ​​det, at tænde cigaretter, ryge dem – men der er en pris at betale for denne nydelse, og prisen for mig er emfysem,« skriver han på X og tilføjer, at han ikke har røget i to år. »For nylig fik jeg foretaget en række undersøgelser, og den gode nyhed er, at jeg er i fremragende form bortset fra emfysemet. Jeg er fyldt med lykke, og jeg kommer aldrig til at gå på pension.« Han slutter sit opslag med at skrive, at han værdsætter folks bekymring.  Ladies and Gentlemen,Yes, I have emphysema from my many years of smoking. I have to say that I enjoyed smoking very much, and I do love tobacco - the smell of it, lighting cigarettes on fire, smoking them - but there is a price to pay for this enjoyment, and the price for me is… David Lynch, der også er billedkunstner og musiker, er kendt for sine surrealistiske værker. Han er blevet nomineret til fire Oscars, blandt andet for filmen »Blue Velvet« fra 1986, hvor han blev nomineret til prisen for bedste instruktør. Desværre kan »Twin Peaks«-serien tilsyneladende ikke ses på nogen dansk streamingtjeneste. Man kan dog se filmen »Twin Peaks – Laura Palmers sidste dage«, der fortæller forhistorien til serien, påFilmstriben, der er bibliotekernes gratis streamingtjeneste. En række af Lynchs andre film, herunder »Eraserhead« og »Mulholland Drive«, samt to dokumentarer om og med David Lynch kan også ses på Filmstriben ganske gratis – såfremt ens kommunes bibliotek er tilmeldt tjenesten. Ud over Filmstriben må man til nogle af udlejningstjenesterne som Apple TV+, Blockbuster eller Grand Hjemmebio, hvis man vil se hans film. Da David Lynch i 2007gæstede Danmarkmed sin dengang nye bog om meditation, »Catching the Big Fish«, var han på besøg i Mikael Bertelsens daværende tv-program, »Den 11. time«. Lynch havde Ole Blenkov, forstanderen fra Højskolen for Bevidsthedsudvikling i Rørvig, med i studiet. For Lynch var egentlig i Danmark for at besøge netop den højskole. Mikael Bertelsen bad dog forstander Blenkov om at meditere. Bertelsen talte siden blot med David Lynch, mens den danske højskoleforstander sad helt stille ved siden af under stort set hele interviewet. Blandt andet om den cappuccino, som Lynch havde fået, som var god, om meditation og om den meget mærkelige slutning på filmen »Mulholland Drive«. Det interview kan ses påYouTube.",
        "metadata": {
            "source": "https://www.berlingske.dk/skaerm/fans-blev-bekymrede-over-david-lynchs-udtalelser-nu-beroliger-han-jeg-gaar",
            "image_url": "https://berlingske.bmcdn.dk/media/cache/resolve/image_x_large/image/182/1823458/24766308-david-lynch-regner-med-at-han-vil-kunne-instruere.jpg",
            "publication_time": "Onsdag d. 07. august 2024, kl. 11.03",
            "author": "Joachim Talbro Paulsen",
            "related_links": [],
            "attachments": []
        }
    }
}