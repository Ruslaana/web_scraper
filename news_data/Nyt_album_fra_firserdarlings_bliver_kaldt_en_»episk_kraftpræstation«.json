{
    "version": "1.0",
    "document": {
        "id": "https://www_berlingske_dk/kultur/nyt-album-fra-firserdarlings-bliver-kaldt-en-episk-kraftpraestation",
        "title": "Nyt album fra firserdarlings bliver kaldt en »episk kraftpræstation«",
        "content": "16 år skulle fans vente. Og hvad gør sådan en ventetid? Tydeligvis kun gode ting, hvis man kigger på de mange stjerner, der er blevet sendt i The Cures retning. I dag lander The Cures længe ventede album, »Songs of a Lost World«. Albummet har været længe undervejs og er flere gange blevet meldt lige på trapperne af frontmanden, Robert Smith. Med en 16 års albumpause har flere spekuleret i, om sangene kunne leve op til de store forventninger. Men i flere internationale medier lyder det, at den britiske rockgruppe er tilbage i topform. Det amerikanske magasin Rolling Stone kvitterer med fire ud af fem stjerner og kalder albummet en »episk kraftpræstation«. »Det er lige præcis den triumferende og episke kraftudladning, som det burde være. Det er helt og aldeles The Cures bedste album siden »Disintegration««. AP Newskalder »Songs of  a Lost World« et af bandets »bedste«, og i musikmagasinetNMEfår The Cure fuld plade med fem ud af fem stjerner. Herhjemme drysser stjernerne også ned over det gamle rockband. I musikmagasinetGaffagiver anmelderen Simon Heggum bandet fire ud af seks stjerner og skriver, at bandet viser, »hvor det misantropiske skab skal stå«. I 2019 lukkede The Cure Orange Scene på Roskilde Festival.Fold sammenLæs mereFoto: Maria Albrechtsen Mortensen. Allerede i september udgav bandet singlen »Alone« fra det nye album. Her sendte Simon Heggum fem ud seks stjerner mod sangen, der gav ham intet mindre tårer i øjnene. »At nyt fra The Cure skulle få mig til at sidde torsdag aften efter en lang, regnpiskende gråvejrsdag med tårer i øjnene, ville for 16 år siden have været en dårlig joke,«skrevHeggum om sangen. Britiske The Guardian gav sangen fire ud af fem stjerner, men var skeptisk i forhold til det kommende, nye album. Dog er det blevet til fire ud af fem stjerner til »Songs of a Lost World« fradet britiske medie. The Cure opstod i 1976. Siden bandet begyndte, er det blevet til 14 studiealbums. »Disintegration« fra 1989 betragtes af flere som et af gruppens allerbedste album. I aften spiller The Cure på Troxy i London, og Robert Smith har ifølge NME allerede planer om en ny turné i 2025.",
        "metadata": {
            "source": "https://www.berlingske.dk/kultur/nyt-album-fra-firserdarlings-bliver-kaldt-en-episk-kraftpraestation",
            "image_url": "https://berlingske.bmcdn.dk/media/cache/resolve/image_x_large_vertical/image/185/1853140/24824336-the-cure-lukkede-orange-scene-p-roskilde-festival.jpg",
            "publication_time": "Fredag d. 01. november 2024, kl. 08.58",
            "author": "Lisa Maria Bilgrav",
            "related_links": [],
            "attachments": []
        }
    }
}