{
    "version": "1.0",
    "document": {
        "id": "https://www_berlingske_dk/virksomheder/carlsbergs-russiske-afkast-lader-vente-paa-sig",
        "title": "Carlsbergs russiske afkast lader vente på sig",
        "content": "Årsagen skal findes både i den globale finanskrise, samt i Ruslands politiske klima, der har budt på en byge af afgifter og regler på ølmarkedet. Det skriver Børsen. Af prospektet til aktieudvidelsen i forbindelse med opkøbet i 2008 fremgår det, at Carlsberg forventede en årlig driftsindtjening i Østeuropa på mellem 7 og 9 mia. kr. i 2008-2010, en indtjening man endnu ikke har realiseret. I stedet har driftsindtjen    ingen vist sig at være 4-5 mia. kroner. »Havde den oprindelige plan vist sig at holde, havde afkastet været ved at være der nu. Men det er udskudt, og der går længere tid, end vi regnede med. Jeg vil ikke sætte årstal på, men afkastperioden er blevet forlænget,« siger Carlsbergs administrerende direktør Jørgen Buhl Rasmussen ifølge Børsen. Han fastslår dog, at opkøbet var nødvendigt, for ikke at blive hægtet af i det globale kapløb. Årsagen til det manglende afkast skal hovedsageligt findes i afgiftsstigninger på mere end 200 procent, et fuldstændigt forbud mod ølreklamer samt en reduktion i antallet af især kiosker, der sælger øl. Baltikas direktør Isaac Sheps påpeger over for Børsen, at 30.000 kiosker er forsvundet siden 2012. ",
        "metadata": {
            "source": "https://www.berlingske.dk/virksomheder/carlsbergs-russiske-afkast-lader-vente-paa-sig",
            "image_url": "https://berlingske.bmcdn.dk/media/cache/resolve/image_x_large/image/36/360679/6459084-carlsberg_rusland_business.jpg",
            "publication_time": "Onsdag d. 29. maj 2013, kl. 08.08",
            "author": null,
            "related_links": [],
            "attachments": []
        }
    }
}