{
    "version": "1.0",
    "document": {
        "id": "https://www_berlingske_dk/kultur/newzealaender-yngste-vinder-af-man-booker-prisen",
        "title": "Newzealænder yngste vinder af Man Booker-prisen",
        "content": "Hun blev dermed den yngste vinder i den britiske pris’ 45 år lange historie. Det er romanen »The Luminaries«, der ifølge priskomitéen er både »blændende« og »meget, meget klog«, der har gjort Eleanor Catton en masse anerkendelse - herunder også økonomisk - rigere. Romanen, der er Eleanor Cattons anden, er 848 sider lang. Dens handling udspiller sig i New Zealands guldfelter i 1866. Forfatterinden takkede ved prisoverrækkelsen sine redaktører for at udvise tålmodighed med hendes arbejde. Man Booker-prisen gives til årets bedste fiktive værk skrevet af en forfatter fra Commonwealth-landene. De øvrige forfattere, der var med i opløbet, var canadieren Ruth Ozeki for »A Tale for the Time Being«, indisk-amerikanske Jhumpa Lahiri for »The Lowland«, zimbabweren NoViolet Bulawayo for »We Need New Names«, briten Jim Crace for »Harvest« og irske Colm Toibin for »The Testament of Mary«. BNB",
        "metadata": {
            "source": "https://www.berlingske.dk/kultur/newzealaender-yngste-vinder-af-man-booker-prisen",
            "image_url": "https://berlingske.bmcdn.dk/media/cache/resolve/image_x_large/image/92/924948/6899738-britain.jpg",
            "publication_time": "Onsdag d. 16. oktober 2013, kl. 05.36",
            "author": null,
            "related_links": [],
            "attachments": []
        }
    }
}