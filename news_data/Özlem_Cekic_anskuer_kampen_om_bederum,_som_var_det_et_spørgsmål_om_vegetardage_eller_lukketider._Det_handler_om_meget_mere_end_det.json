{
    "version": "1.0",
    "document": {
        "id": "https://www_berlingske_dk/kommentatorer/ozlem-cekic-anskuer-kampen-om-bederum-som-var-det-et-spoergsmaal-om",
        "title": "Özlem Cekic anskuer kampen om bederum, som var det et spørgsmål om vegetardage eller lukketider. Det handler om meget mere end det",
        "content": "I denne uge meldte Venstre ud, at de ønsker at forbyde bederum på landets uddannelsesinstitutioner. Tre partier i den blå oppositionbakker opom et forbud, mens Liberal Alliance og Socialdemokratiet er i overvejelse. Venstresmeldingkommer efter ugers debat i kølvandet på enrapportfra Kommissionen for den glemte kvindekamp. I rapporten problematiserer kommissionen social kontrol i forbindelse med bederum – eller refleksionsrum og stillerum, som de nogle gange eufemistisk kaldes. Ifølge kommissionen øger bederummene risikoen for social kontrol, fordi religiøse studerende kan holde øje med, hvem der bruger bederummene, og dermed kan lægge et pres på de mindre religiøse studerende, som ikke anvender rummene. Ligeledes peges der i rapporten på problemer med kønsopdeling og andre diskriminerende praksisser. Halvdelen af kommissionsmedlemmerne ønsker helt at forbyde bederum på uddannelsesinstitutioner. Sådan et forbud bakker jeg op om. Brobyggeren Özlem Cekic – som Moderaterneinsisteredepå at få indlemmet i kommissionen – er imod et forbud. Hun ønsker i stedet at overlade det til den enkelte leder på uddannelsesinstitutionen at tage hånd om eventuelle problemer. For som hunsiger, er hun »principielt imod den her form for statslig detailstyring og har tillid til, at universiteterne kan løse det selv«. »Når Cekic og Rona vil overlade disse udfordringer til den lokale ledelse, udviser de i bedste fald en naiv forståelse af de religiøse kræfter, vi er oppe imod.«Fold sammenLæs mereFoto: Søren Bidstrup. Ikke overraskende deler Moderaterne hendes holdning. Udlændingeordfører Mohammad Ronaudtaler: »Vi synes, det skal være op til uddannelsesinstitutionerne selv at finde ud af, hvordan de vil håndtere problemer som dem, vi har set. Jeg synes ikke, vi skal ind fra Christiansborgs side og detailregulere hver gang, der er et problem. Det ville være for vildt.« Men det er ikke for vildt med lovgivning. Det er tværtimod nødvendigt. For de vedvarende kulturkonflikter med islam kan ikke løses lokalt. Når Cekic og Rona vil overlade disse udfordringer til den lokale ledelse, udviser de i bedste fald en naiv forståelse af de religiøse kræfter, vi er oppe imod. De anskuer kampen om bederum, som var det et spørgsmål om, hvorvidt der skal være vegetardag i kantinen om onsdagen, eller om dørene til matriklen skal lukkes kl. 16 eller 17. Men der er andet og mere på spil. Bederum er et af mange eksempler på en snigende islamisering af vores samfund, som efterspørges og indføres med henvisning til religionsfrihed, tolerance og mangfoldighed. Kønsopdelt svømning, bøn i arbejdstiden, halal-mad, islamiske helligdage, bønnekald og afvisning af håndtryk kan hver især synes som harmløse fænomener, som det vil være småligt ikke at tillade. Men man bør ikke betragte disse fænomener i isolation. I stedet bør man se dem som en samlet bevægelse i retning af, at islam skal fylde stadig mere. Islam er ekspansiv, dominerende og missionerende i sin natur. Aktivistiske muslimer og islamister vil derfor konstant søge at gøre islam gældende i samfundet – herunder på uddannelsesinstitutioner – lige så længe der er noget at forhandle om. Disse muslimer vil i længden ikke stille sig tilfredse med, at der ikke kan praktiseres kønsopdeling i bederum, dakønsopdelinger en integreret del af islam og den islamiske bøn. På samme måde vil islamiske normer om fodtøj, kønsopdeling og billedforbud gradvist blive normaliseret i disse bederum, som ellers i princippet er tiltænkt alle. Vi kan også vente os stigende krav til rummenes størrelse, indretning og beliggenhed. Derfor kræver det et klart og tydeligt »nej« til bederum fra lovgivers side. »Islam er ekspansiv, dominerende og missionerende i sin natur. Aktivistiske muslimer og islamister vil derfor konstant søge at gøre islam gældende i samfundet – herunder på uddannelsesinstitutioner.«Fold sammenLæs mereFoto: Niels Ahlmann Olesen. Man kan ganske vist være heldig at finde en stærk ledelse med prioriteterne i orden, som midlertidigt kan modstå presset mod islamiserede bederum. Men efterhånden som antallet af muslimske studerende bliver tilpas stort – og risikoen for konflikt og aktivistiske kampagner på sociale medier stiger – vil vi uundgåeligt se lokale ledelser bøje af og vælge de løsninger, der giver mindst modstand. Af den grund er det simpelthen for usikkert, vilkårligt og personbåret at sætte vores lid til, at problemerne kan løses lokalt. Lokale løsninger vil tværtimod betyde flere og større bederum i fremtiden – med alt hvad det vil medføre af social kontrol og segregering. Vi skal derfor sætte foden ned og bruge statsmagt til at sætte rammerne for, hvilken plads religion skal have i vores samfund. Vi skal stå fast på principperne om, at uddannelsesinstitutioner er sekulære fristeder for læring, og at religionsdyrkelse hører til i privaten, i kirken eller i moskeen. Debatten taler ind i et af tidens store spørgsmål: Skal samfundet tilpasse sig islam, eller skal muslimer tilpasse sig samfundet? Jeg mener det sidste. Derfor skal bederum forbydes. Christian Marcussen er kommunikationschef, debattør og medlem af Det Nationale Integrationsråd ",
        "metadata": {
            "source": "https://www.berlingske.dk/kommentatorer/ozlem-cekic-anskuer-kampen-om-bederum-som-var-det-et-spoergsmaal-om",
            "image_url": "https://berlingske.bmcdn.dk/media/cache/resolve/image_x_large_vertical/image/188/1889055/24889380-noor-alhoda-og-hager-al-fortoussi-studerer-medicin.jpg",
            "publication_time": "Fredag d. 14. februar 2025, kl. 14.20",
            "author": "Christian Marcussen",
            "related_links": [],
            "attachments": []
        }
    }
}