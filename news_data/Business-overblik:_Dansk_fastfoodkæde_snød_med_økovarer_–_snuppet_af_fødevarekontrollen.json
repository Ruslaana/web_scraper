{
    "version": "1.0",
    "document": {
        "id": "https://www_berlingske_dk/business/business-overblik-dansk-fastfoodkaede-snoed-med-oekovarer-snuppet-af",
        "title": "Business-overblik: Dansk fastfoodkæde snød med økovarer – snuppet af fødevarekontrollen",
        "content": "Godmorgen og velkommen til første Business-overblik på en ny uge. I dag runder vi blandt andet: Men vi begynder med, at den mad, vi køber, ikke altid er, hvad den udgives for at være. God læselyst, og følg med dagen igennem påBerlingske Business! Dansk fastfoodkæde snød med økovarer – snuppet af fødevarekontrollen Selv om kunderne i menukortet kunne læse, at de købte økologi, var det ikke virkeligheden. Det opdagede kontrollanter fra Fødevarekontrollen, da de kom forbi fastfoodkæden Palæo, som ellers reklamerer med »produkter, du kan stole på«. Detskriver Finans. »På menukort og hjemmeside står der, at der benyttes økologisk spinat i juice, smoothies og proteinshakes. Emballeret spinat på lager er konventionel, og ved stikprøvekontrol af fakturaer fra november 2022 til marts 2023 fremgår det, at den benyttede spinat er konventionel,« står der i kontrolrapporten fra marts 2023 efter et besøg hos Palæo i Torvehallerne i København. Ninette Jensen, der er ansvarlig direktør for den daglige drift hos Palæo, forklarer, at Palæo på grund af prisstigninger skiftede fra økologisk til konventionel spinat i marts 2023, men at »en enkelt af vores restauranter« ikke fik fjernet stjernemarkeringen af økologiske varer i menukortet ved spinaten i drinkssektionen. I alt har 50 caféer og restauranter fået en indskærpelse af Fødevarestyrelsen for ikke at følge reglerne efter en kontrol af, om økologiske kyllinger, burgere og drikkevarer er lige så økologiske, som de angives på menukortet. 1. Danskere med minoritetsbaggrund føler sig diskrimineret i banken Fire ud af ti danskere med minoritetsbaggrund mener, at de inden for det seneste år er blevet afvist i banken i forbindelse med ansøgning om et lån alene på grund af deres etniske baggrund. Det viser en stor kortlægning fra Institut for Menneskerettigheder af, hvor minoritetsdanskere møder forhindringer. Detskriver Finans. Siger banken nej til et give et realkreditlån, når man vil købe fast ejendom, kan det betyde et farvel til drømmeboligen, og man risikerer et stort formuetab, fordi man går glip af eventuelle prisstigninger. 2. Dansk forretningsmand dømt for omfattende klimasvindel Den danske forretningsmand Peter Alexander Lexander er i Ungarn blevet idømt fire års fængsel for at sælge klimakreditter, der skulle reducere CO2-udledningen, i Østeuropa men have svindlet hundredvis af mennesker. Detskriver Politiken. Dommer Tóth András Imre bekræfter, at retten fandt ham skyldig i svindel mod 785 ofre. Forretningsmanden, der har anmodet om at blive overført til afsoning i Danmark, står bag Botanoo, som købte og solgte klimakreditter, hvor man for at kompensere for egen udledning kunne støtte grøn omstilling gennem opsætning af blandt andet vindmøller eller solceller. Men de samme klimakreditter blev solgt flere gange til forskellige virksomheder, viser Politikens gennemgang. Botanoo gik konkurs i 2013. 3. Svulmende pensionsformuer kan blive kviksand under dansk økonomi Den stigende folkepensionsalder vil betyde, at pensionsformuerne vil stige med 30-50 procent, fordi danskerne skal arbejde i flere år. Det giver mange flere råd til at stå af tre-fem år før tid, og det kan blive kviksand under dansk økonomi,skriver Børsen. En ekspert foreslår som modvægt at stramme pensionsvilkårene ved at sænke pensionsbidraget eller starte opsparingen senere. Finansminister Nicolai Wammen (S) vil følge udviklingen løbende og foreløbig bruge skattegulerødder til at holde seniorerne længere på arbejdsmarkedet.   1. Topchef vil ikke tvinge ansatte ind på kontoret: »Tiden er inde til at gentænke, hvad den fysiske arbejdsplads skal« Under coronanedlukningen indså Rikke Lykke, som administrerende direktør i ejendomsselskabet DEAS, at hjemmearbejde blev uundværligt. Og så tror hun på, at der især er én ting, man som leder skal huske på, hvis man vil holde fast i sine ansatte.Læs historien her. 2. Morten Bødskov vil tusind ting i ny strategi – iværksætterne vil bare have lavere skat Regeringen og erhvervsminister Morten Bødskov (S) vil gerne give iværksætterne bedre rammevilkår. Men iværksætterne selv ønsker ikke meget andet end skattelettelser og nemmere adgang til kapital.Læs historien her. Hvidvasksagen kostede næsten Danske Bank livet – nu tårner spørgsmålene sig op om Nordeas egen sag Nye afsløringer sår tvivl om, hvorvidt Nordea og en række topfolk slap alt for billigt fra storbankens grimme hvidvasksag. Især spøger forsvundne dokumenter i den årelange og hemmeligholdte sag.Læs kommentaren her. Aktier – indeks og udvikling i procent USA – lukkekurser fredag: Asien – indeks mandag kl. 7.20: Tak, fordi du læste med! Venlig hilsenThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-dansk-fastfoodkaede-snoed-med-oekovarer-snuppet-af",
            "image_url": "https://berlingske.bmcdn.dk/media/cache/resolve/image_x_large/image/175/1756669/24620769-fdevarekontrollen-undersger-blandt-andet-om-de.jpg",
            "publication_time": "Mandag d. 22. januar 2024, kl. 07.21",
            "author": "Thomas Breinstrup",
            "related_links": [],
            "attachments": []
        }
    }
}