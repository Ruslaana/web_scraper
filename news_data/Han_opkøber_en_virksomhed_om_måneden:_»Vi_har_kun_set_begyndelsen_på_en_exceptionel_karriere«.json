{
    "version": "1.0",
    "document": {
        "id": "https://www_berlingske_dk/talent-100/han-opkoeber-en-virksomhed-om-maaneden-vi-har-kun-set-begyndelsen-paa",
        "title": "Han opkøber en virksomhed om måneden: »Vi har kun set begyndelsen på en exceptionel karriere«",
        "content": "I daglig tale går 30-årige Maximillian Hjorth Beste bare under navnet Max. Og det er et navn, der bliver nævnt ikke så sjældent hos ledelsen i InstallatørGruppen, der er en af Danmarks største installationsvirksomheder inden for el-, vvs-, ventilations- og kølesystemer. Her sidder Hjorth Beste som ansvarlig for fusioner og opkøb i stillingen som Head of M&A, og på blot 21 måneder har han været drivkraften bag 22 virksomhedsopkøb med en samlet omsætning på over to milliarder kroner. Det er en »imponerende høj succesrate«, hvor kun to virksomheder er faldet fra efter underskrift. Maximillian Hjorth Beste besidder altså enestående evner til at få handler i hus: »Hans evne til at identificere, forhandle og eksekvere opkøb har skabt markant værdi for aktionærerne og styrket virksomhedens position i markedet,« lyder det i indstillingen. FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN. Foruden sine evner inden for eksekvering af virksomhedsopkøb formår Maximillian Hjorth Beste også med sit lederskab at bygge bro mellem faggrupper. Han formår nemlig at gøre komplekse finansielle termer forståelige for installatører og ejerledere. Og måske er det netop hans menneskelige kompetencer og kommunikationsevner, der skaber succesen med at gennemføre de mange opkøb. Den administrerende direktør i InstallatørGruppen, Niels Meidahl, udtaler, at det er en fornøjelse at arbejde tæt med Maximillian Hjorth Beste, hvad han har gjort siden april 2023: »Jeg har set en ung leder, der med en exceptionel kombination af analytiske og menneskelige kompetencer har drevet vores opkøbsstrategi til nye højder,« siger topchefen. Hans præstationer taler for sig selv, lyder det videre: »Jeg er sikker på, at vi kun har set begyndelsen på en exceptionel karriere.« Herunder kan du se alle årets talenter: ",
        "metadata": {
            "source": "https://www.berlingske.dk/talent-100/han-opkoeber-en-virksomhed-om-maaneden-vi-har-kun-set-begyndelsen-paa",
            "image_url": null,
            "publication_time": "Lørdag d. 05. april 2025, kl. 07.02",
            "author": "Trine Vester",
            "related_links": [],
            "attachments": []
        }
    }
}