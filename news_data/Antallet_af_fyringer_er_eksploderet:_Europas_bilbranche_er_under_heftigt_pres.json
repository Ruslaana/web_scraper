{
    "version": "1.0",
    "document": {
        "id": "https://www_berlingske_dk/virksomheder/antallet-af-fyringer-er-eksploderet-europas-bilbranche-er-under",
        "title": "Antallet af fyringer er eksploderet: Europas bilbranche er under heftigt pres",
        "content": "Det faldende bilsalg har i det forgangne år kostet titusinder af arbejdspladser i Europa. Flere end 30.000 stillinger hos leverandører til bilproducenterne er forsvundet i 2024 sammenholdt med lige over 15.000 stillinger i 2023, viser tal fra European Association of Automotive Suppliers ifølge den britiske finansavis Financial Times. Efter en række gode år, hvor især elbilsalget boomede, gik det i 2024 trægt med at få solgt nye biler i Europa. Det ramte ikke blot bilproducenterneselv, som bruger store summer på at omstille sig fra den klassiske benzin- og dieselbilproduktion til nu elbiler, som samtidig konkurrerer hårdt med især kinesiske elbilmærker. Tilbagegangen smitter også direkte afpå de mange leverandører til bilbranchen. Således måtte både den franske dækproducent Michelin og den tyske producent Bosch gennem store fyringsrunder i 2024. Michelin meddelte i november, at to franske fabrikker, der producerer dæk til lastbiler og varevogne, bliver lukket, hvilket rammer flere end 1.200 ansatte. I februar 2024 besluttede Forvia, der producerer instrumentpaneler, døre og udstødningsanlæg, at den europæiske arbejdsstyrke på 75.000 ansatte frem mod 2028 vil blive skåret ned med 10.000. Billeverandørerne har skruet op for kapaciteten, mens det rullede fremad, men har lige nu ikke udsigt til, at salget igen vil stige. En række mindre virksomheder i branchen er gået konkurs eller har indsendt konkursbegæringer. Ifølge brancheorganisationen beskæftiger leverandører til bilbranchen i alt omkring 1,7 millioner i EU. »Vores vurdering er, at den lille vækst, som vi kan få på det europæiske marked, vil blive taget af væksten i importen, særligt fra Kina,« siger Marc Mortureau, generaldirektør for den franske brancheorganisation La Plateforme Automobile (PFA), til avisen. For selvomkinesiske elbilproducenter i stigende omfang bygger fabrikker i Europafor blandt andet at komme uden om EUs ekstraafgifter påelbiler produceret i Kina, er forventningen mange steder i den europæiske bilverden, at disse fabrikker vil bruge reservedele fra Kina og andre lande. Ifølge European Association of Automotive Suppliers er der siden 2020 mistet langt flere arbejdspladser i forbindelse med produktionen af benzin- og dieselbiler, end elbilerne har været i stand til at modgå. For også her går det tilbage. I 2024 forsvandt 4.680 stillinger inden for elbilmarkedet i Europa hos leverandører, mens der blev skabt 4.450 nye. Der er dogstore forskelle på elbilsalgeti de enkelte lande.I Danmark går det fortsat støt fremad. Helt nye tal fra brancheorganisationen Mobility Denmark (tidligere De Danske Bilimportører) viser, at51,5 procent af alle nyindregistrerede biler i 2024 herhjemme var elbiler. Det samlede bilsalg i 2024 var på 173.047 nye personbiler, en beskeden stigning på 0,2 procent i forhold til 2023.  ",
        "metadata": {
            "source": "https://www.berlingske.dk/virksomheder/antallet-af-fyringer-er-eksploderet-europas-bilbranche-er-under",
            "image_url": "https://berlingske.bmcdn.dk/media/cache/resolve/image_x_large_vertical/image/187/1874312/24862477-thos-photograph-shows-a-pile-of-tyres-set-at-the-e.jpg",
            "publication_time": "Torsdag d. 02. januar 2025, kl. 20.32",
            "author": "Thomas Breinstrup",
            "related_links": [],
            "attachments": []
        }
    }
}