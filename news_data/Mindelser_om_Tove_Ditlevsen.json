{
    "version": "1.0",
    "document": {
        "id": "https://www_berlingske_dk/boganmeldelser/mindelser-om-tove-ditlevsen",
        "title": "Mindelser om Tove Ditlevsen",
        "content": "Bogen, der skildrer en kvindelig fotografs identitetssøgen - ved vekslende beskrivelser af hendes ensomhed og distancerede arbejde i Katmandu, Nepal, og af hendes rodløse opvækst med den skrøbelige mor - indkredser et klassisk, problematisk mor/datter-forhold. Emma føler først, at hun lever, når hun er i Katmandu. Alligevel stikker modløsheden sit ansigt frem på baggrund af monsunregnens sorte råddenskab og hendes tilfældige kærlighedsforhold til den velmenende Will. Anne Sophie Lunding-Sørensen rammer ganske godt barnets følelsesmæssige traumer og den voksne Emmas usikkerhed, men hun stoler tilsyneladende ikke i tilstrækkelig høj grad på sin evne til at skabe kraftfulde sproglige billeder til at føre dem igennem hele vejen.",
        "metadata": {
            "source": "https://www.berlingske.dk/boganmeldelser/mindelser-om-tove-ditlevsen",
            "image_url": "https://berlingske.bmcdn.dk/media/cache/resolve/image_x_large/image/29/299761/2749610-tove.jpg",
            "publication_time": "Torsdag d. 24. juni 2010, kl. 22.30",
            "author": null,
            "related_links": [],
            "attachments": []
        }
    }
}