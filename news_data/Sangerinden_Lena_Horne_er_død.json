{
    "version": "1.0",
    "document": {
        "id": "https://www_berlingske_dk/musikanmeldelser/sangerinden-lena-horne-er-doed",
        "title": "Sangerinden Lena Horne er død",
        "content": "Den 92-årige amerikanske entertainer og jazzsangerinde Lena Horne døde sent søndag aften, skriver New York Times. Hun kom til Hollywood i 1930'erne for at slå igennem i skuespillerverdenen. Selv om mange filmproducenter ikke ville hyre hende på grund af hendes hudfarve, mener flere, at hun er årsag til, at mange sorte kvinder i dag får de store filmroller i Hollywood. På trods af det mislykkede forsøg i skuespillerverden fik hun et kæmpe gennembrud i musikverdenen og var således den første sorte kvinde, der underskrev en langtidskontrakt med et af Hollywoods største studier. Horne dukkede op i snesevis af musicals i 1940'erne, herunder \"Broadway Rhythm\", \"To piger og en sømand\" og \"Ziegfeld Follies\". Hun er især kendt for sin indspilning af sangen \"Stormy Weather\". I 1947 indledte hun en turné, der bragte hende og ægtefællen, kapelmesteren Lennie Hayton, til København i 1950 og 1952. /ritzau/AFP",
        "metadata": {
            "source": "https://www.berlingske.dk/musikanmeldelser/sangerinden-lena-horne-er-doed",
            "image_url": "https://berlingske.bmcdn.dk/media/cache/resolve/image_x_large/image/86/867593/2547465-files-music-jazz-lena-horne.jpg",
            "publication_time": "Mandag d. 10. maj 2010, kl. 10.41",
            "author": null,
            "related_links": [],
            "attachments": []
        }
    }
}