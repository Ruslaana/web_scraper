{
    "version": "1.0",
    "document": {
        "id": "https://www_berlingske_dk/business/business-overblik-nordkoreansk-it-spion-arbejdede-i-dansk-elbilfirma",
        "title": "Business-overblik: Nordkoreansk it-spion arbejdede i dansk elbilfirma",
        "content": "Godmorgen og velkommen til en ny uges første Business-overblik efter manges efterårsferie. I dag runder vi blandt andet: Men vi begynder med afsløringen af nordkoreansk it-spionage mod et dansk selskab. God læselyst, og følg med dagen igennem påBerlingske Business! Dansk elbilproducent ramt af nordkoreansk spionage Det nu konkursramte, danske elbilfirma Fisker har indtil sidste år haft en nordkoreansk it-medarbejder med falsk identitet ansat. Detskriver Ingeniørenud fra sagsdokumenter fra det amerikanske forbundspoliti FBI. Ifølge en ransagningskendelse fra oktober 2023 ansatte Fisker, der er stiftet og ejet af den danske designer Henrik Fisker, i oktober 2022 en ekstern it-medarbejder. Hans hjemadresse blev angivet som Arizona i USA. Her drev en kvinde ifølge FBI en virksomhed, hvor hun lod nordkoreanske it-medarbejdere bruge sin IP-adresse og hjemmeadresse, så de kunne skjule deres identitet og dermed få arbejde i vestlige virksomheder. Efter at FBI kontaktede Fisker, blev den nordkoreanske medarbejder fyret i eller omkring september 2023, viser retsdokumenterne. Henrik Risker vil ikke kommentere sagen, fordi den ligger hos FBI. Derfor står det uklart, hvilke opgaver nordkoreaneren udførte. 1.Atomenergiaktier sætter ny rekord Aktier i atomenergiselskaber steg sidste uge til rekordhøjder, efter at internetgiganterne Amazon og Google som de seneste indgik aftaler for at skaffe energi nok til at holde deres satsning på den energislugende kunstige intelligens kørende. Detskriver Financial Times. Aktierne i atomenergiselskaberne Cameco, Oklo, NuScale, Constellation og BWX Technologies blev alle handlet til rekordkurser. Kursen i Constellation, der driver det største antal konventionelle atomreaktorer i USA, er mere end fordoblet siden nytår. Selskabet indgik i september en 20-årig energiaftale med Microsoft, som vil genåbne anlægget på Tremileøen i Pennsylvania, hvor den alvorligste ulykke i USAs historie fandt sted. Amazons og Googles aftaler handler om brugen af de første små modulære reaktorer (SMR) i USA. 2. Pensionskæmper slår alarm om grøn omstilling Det er ikke pensionskundernes opsparing, der skal redde store, grønne projekter på kanten af kollaps. Det fastslår brancheorganisationen Forsikring & Pension, som advarer om, at politikerne må finde andre måder at løfte Europa ud af en alarmerende, grøn krise,skriver Finans. »Vi løser ikke den grønne omstilling, ved at pensionsselskaberne investerer en masse milliarder i projekter, som lukker om tre år, fordi økonomien ikke kan løbe rundt,« siger Tom Vile Jensen, underdirektør i Forsikring & Pension. ATP vil bremse investeringer i nye klimateknologier efter at være kommet i klemme med svenske elbilbatterier og dansk brintteknologi. Det fik politikere og ngo'er til at tale om, at danske pensionsselskaber bør reguleres til at fortsætte grønne investeringer, selvom afkastet måtte svigte. 3. Danske topvirksomheder sikrer kæmpe eksportløft til USA Dansk erhvervsliv henter milliarder på eksport af varer, der aldrig har været i Danmark, og det er de omkring 20 såkaldte superstjernevirksomheder som Novo, Novonesis, FLS, LEGO, Danfoss, Grundfos, Rockwool, NKT og de store høreapparatkoncerner, der har heldet med sig. Detskriver Børsen. Nye tal fra Dansk Industri viser, at salget til det amerikanske marked af sådanne varer fra 2019 til 2024 er firdoblet fra 42 til 165 milliarder kroner. »Vi ser meget positivt på det amerikanske marked,« siger Jes Munk, administrerende direktør for Rockwool og selv både dansk og amerikansk statsborger.   1. 21-årige iværksættere har skabt millionforretning Drømmen begyndte i kælderen hos Arthur Storm Teglbjærgs forældre. Ni måneder senere har han sammen med Lucas Damsgaard, Marcus Nerløe Kassebeer og Karl-Emil Waldstrøm Plum opbygget en ai-platform, der agerer »politisk konsulent« for 20 virksomheder og organisationer.Læs historien her. 2.De måtte lukke i Danmark, men i USA stormer de frem. Opskriften er uamerikansk Det er alt andet end amerikansk. Men nu virker det i USA. De små ting som at pakke varer selv og bruge en mønt for at frigøre indkøbsvognen er med til at gøre discountkæden Aldi langt billigere end konkurrenterne i USA. Aldi, der for snart to år siden valgte at trække stikket i Danmark, stormer frem i forbrugernes eget land.Læs historien her. Flere tusinde danskere er blevet arbejdsløse, men det er »udelukkende positivt« Der kom 1.000 flere arbejdsløse i september. Dansk Erhverv mener, at opsvinget i beskæftigelsen synger på sidste vers, men Dansk Metal har en lidt anden opfattelse.Læs historien her. Aktier – indeks og udvikling i procent USA – lukkekurser fredag: Asien – indeks mandag kl. 7.00: Tak, fordi du læste med, og rigtig god mandag!",
        "metadata": {
            "source": "https://www.berlingske.dk/business/business-overblik-nordkoreansk-it-spion-arbejdede-i-dansk-elbilfirma",
            "image_url": "https://berlingske.bmcdn.dk/media/cache/resolve/image_x_large/image/184/1848713/24816441-den-danske-elbilproducent-fisker-havde-i-et-r-en.jpg",
            "publication_time": "Mandag d. 21. oktober 2024, kl. 07.02",
            "author": "Thomas Breinstrup",
            "related_links": [],
            "attachments": []
        }
    }
}