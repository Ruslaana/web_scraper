{
    "version": "1.0",
    "document": {
        "id": "https://www_berlingske_dk/virksomheder/tysk-forsikringskolos-skovlede-flere-euro-ind-i-fjerde-kvartal",
        "title": "Tysk forsikringskolos skovlede flere euro ind i fjerde kvartal",
        "content": "Omsætningen i kvartalet blev godt nok kun øget knap 1 pct. til 30 mia. euro, men på bundlinjen voksede nettoresultatet med 23 pct. til 1,7 mia. euro. Driftsresultatet for hele året endte dermed også med at stige, selv om det i de første tre kvartaler var dykket en anelse. For hele 2016 tjente Allianz 10,8 mia. euro på driften mod 10,7 mia. euro året før.  I 2017 ventes der igen et driftsresultat i den størrelse - plus/minus 500 mio. euro, fortæller den tyske gigant. I årsregnskabet lægger Allianz desuden op til at øge udbyttet til 7,60 euro per aktie - 30 eurocent mere end sidste år - og købe aktier tilbage for 3 mia. euro.  ",
        "metadata": {
            "source": "https://www.berlingske.dk/virksomheder/tysk-forsikringskolos-skovlede-flere-euro-ind-i-fjerde-kvartal",
            "image_url": "https://berlingske.bmcdn.dk/media/cache/resolve/image_x_large/image/18/181192/16379865-til-bm-allianz-forsikring.jpg",
            "publication_time": "Fredag d. 17. februar 2017, kl. 07.34",
            "author": null,
            "related_links": [],
            "attachments": []
        }
    }
}