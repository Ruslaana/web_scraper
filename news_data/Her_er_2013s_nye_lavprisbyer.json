{
    "version": "1.0",
    "document": {
        "id": "https://www_berlingske_dk/rejser/her-er-2013s-nye-lavprisbyer",
        "title": "Her er 2013s nye lavprisbyer",
        "content": "Der er ikke meget, vi danskere elsker mere end et godt tilbud. Det skulle da lige være at tage på storbyferie. Læs også:Her er verdens korteste flyrute Og nu er det så heldigt, at der bliver endnu flere muligheder for at kombinere de to passioner. Lavprisflyselskaberne Norwegian, easyJet og Vueling har nemlig netop lanceret en række nye direkte ruter fra danske lufthavne til eksempelvisFirenzeiItalien,AlicanteiSpanien,EdinburghiSkotlandogFort LauderdaleiFloridaiUSA. Her er nogle af de ting, du kan glæde dig til at opleve. Hvem:VuelingHvorfra:KøbenhavnHvormeget:fra 400 kr.Info:vueling.com/en/ Her er der virkelig tale om en god nyhed, nu hvor det spanske lavprisselskab Vueling begynder at flyve direkte fra København til den norditalienske by, for det har man ikke kunnet længe. Man måtte en tur til Rom og så tage en lejebil eller toget derfra til den spændende og utroligt smukke by. Firenzevar i 1300-1500-tallet en af italienske mægtigste bystater og hovedsæde for den magtfulde Medici-familie, der blandt andet talte flere paver. Det var også Medicierne, der opfandt det, der udviklede sig til den europæiske banksystem. Kort sagt: Et center for religion, magt og penge. Det afspejles i de mange pragtfulde paladser og kirkebygninger samt de værker  af nogle af renæssancens allerstørste mestre, som man kan opleve rundt omkring i byen. Udover at se steder som Cattedrale di Santa Maria del Fiore, San Marco-klosteret og Galleria dell’Academia, der huser Michelangelos berømt David-statue, skal du naturligvis også en tur over den berømte og flotte Ponte Vecchio-bro over floden Arno, der løber igennemFirenze. For slet ikke at tale om al den gode italienske mad og vin, som du selvfølgelig også skal nyde på ferien iFirenze. Hvem:VuelingHvorfra:KøbenhavnHvormeget:fra 1.500 kr.Info:vueling.com/en/ Vueling er også selskabet bag den nye rute tilAlicante, der ligger på Costa Blanca-kysten nogenlunde midt imellemMalagaogBarcelona. Norwegian flyver godt nok dertil i forvejen, men det skader jo ikke med lidt konkurrence. Alicante, der er på størrelse med Aarhus herhjemme, er en klassisk spansk feriedestination  med sin lange bystrand Playa del Postiguet med masser af mennesker, hotelhøjhuse og masser af solskoldede engelske turister. Men giv alligevel byen en chance. Det gamle kvarter, El Barrio, der er omrking Catedral de San Nicolás er ret hyggeligt, og der er mange gode kunstoplevelser at hente på Casa de la Asegurada-museet, der har værker af store spanske navne som Picasso, Miró og Dali hængende. Hvem:NorwegianHvorfra:KøbenhavnHvormeget:fra 2.500 krInfo:norwegian.dk Her må du væbne dig lidt med tålmod, for det er først til vinter, at Norwegian begynder flyvningerne tilFort LauderdaleiFlorida. Krydstogtselskaber hopper og danser dog allerede af fryd, forFort Lauderdaleer en af de mest benyttede havne for krydstogter ud i Caribien. Det betyder, at det nu bliver endnu nemmere  og billigere – for de danskere, der gerne vil på krydstogt i det eventyrlige område. Fort Lauderdalselv er måske ikke det allermest spændende sted iUSA, men der er kun et par timers kørsel til en af de byer, der rent faktisk er –Miami. Her er naturligvis den berømte Miami Beach, hvor du kan føre dig frem på stranden, eller kigge på dem, der gør – også i december-januar-febuar, hvor klimaet er skønt iFlorida. Du skal også se Art Deco-husene på Ocean Drive, du skal besøge Little Havana, hvor eksil-cubanerne holder til, og du skal i det hele taget have en fest med sol, sommer og kulørte drinks. Hvis du er af sted med familien, går den slags ikke, men så er det heldigt, at der ikke er så langt til mange af de familieparker og -attraktioner, somMiamier spækket med. Hvem:easyJetHvorfra:KøbenhavnHvor meget:fra 500 kr.Info:easyjet.dk Her får Norwegian atter konkurrence, nu hvor easyJet også er begyndt at flyve direkte til den skotske hovedstad. Det er en hyggelig by, der er meget mere end det årlige tattoo på Edinburgh Castle og rødskæggede mænd, der drikker whisky.Edinburghhar således også et rigt musikliv med både traditionelle toner og sålid rock. Edinburgher desuden hvert år vært for blandt andet den store Fringe-festival, hvor du gennem tre uger kan opleve teater, performances, dans og alle andre mulige kreative indslag. Læs også:Edinburgh vinder over London ",
        "metadata": {
            "source": "https://www.berlingske.dk/rejser/her-er-2013s-nye-lavprisbyer",
            "image_url": "https://berlingske.bmcdn.dk/media/cache/resolve/image_x_large_vertical/image/28/283310/6882381-rejseliv-imported-photo.jpeg",
            "publication_time": "Onsdag d. 03. april 2013, kl. 16.51",
            "author": null,
            "related_links": [],
            "attachments": []
        }
    }
}