{
    "version": "1.0",
    "document": {
        "id": "https://www_berlingske_dk/dagens-overblik/da-resultatet-tikkede-ind-maabede-redaktoeren-det-er-en-vanvittig",
        "title": "Da resultatet tikkede ind, måbede redaktøren: Det er »en vanvittig bedrift«",
        "content": "Godmorgen! SFs Kira Marie Peter-Hansen blev europaparlamentsvalgets helt store vinder. Men først dagens andre vigtige overskrifter. Hendes vej til Bruxelles var mildt sagt tumultarisk. Siden er Kira Marie Peter-Hansen kåret til Danmarks mest magtfulde parlamentariker.Fold sammenLæs mereFoto: Mathias Svold. Fem år efter at hun blev valgt ind i Europa-Parlamentet på et afbud, er SFs Kira Marie Peter-Hansen valgets helt store vinder. Det står lysende klart, efter at de personlige stemmer ved europaparlamentsvalget er talt op. Optællingen viser, at den unge spidskandidat fik flest personlige stemmer. »Jeg måber. Jeg havde troet, at den var hjemme for Venstres Morten Løkkegaard, men Kira Marie Peter-Hansen er simpelthen så populær i byerne, at hun henter mange tusinde personlige stemmer til sidst og bliver valgets stemmesluger,« lyder det fra Berlingskes politiske redaktør, Chris Kjær Jessen. Han kalder det »en vanvittig bedrift«. »Ved det seneste europaparlamentsvalg kunne Kira Marie Peter-Hansen ikke opnå et mandat i egen ret. Men denne gang udkonkurrerede hun dem alle og blev valgets stemmesluger. Det er meget imponerende,« siger han. Den 26-årige SFer får over 30.000 flere personlige stemmer end Socialdemokratiets spidskandidat, Christel Schaldemose. »Socialdemokraterne må være misundelige. De kæmper virkelig med at få vælgeropbakning i landets hovedstad, mens SF henter mange stemmer her. Kira Marie Peter-Hansen har virkelig givet socialdemokraterne noget at tænke over,« vurderer Chris Kjær Jessen. Kira Marie Peter-Hansen blev i sin tid valgt til at være SFs spidskandidat over profiler som Villy Søvndal og Rasmus Nordqvist. Berlingskes politiske redaktør kalder hende »en ny dronning af venstrefløjen«. »Det er med til at cementere SFs sejre over Socialdemokratiet, at deres spidskandidat får flere stemmer end socialdemokraternes spidskandidat, Christel Schaldemose. Det er bare endnu en streg i regningen for de trængte socialdemokrater.« Her ses en top-10 over de kandidater, der fik flest stemmer ved søndagens valg: Søndagens valg blev en decideret nedtur for Socialdemokratiet, som fik det dårligste resultat i partiets historie. Oven i vælgerlussingen fik statsminister Mette Frederiksen (S) også en solid kindhest med på vejen af regeringskollegaen Lars Løkke Rasmussen (M). Nu må Mette Frederiksen gøre noget drastisk, siger Berlingskes politiske kommentator. Men hvad? Hør Bent Winthers bud i dagens udgave af»Pilestrædet«.  USA vilophæve et forbudmod, at den kontroversielle ukrainske kampenhed Azov-bataljonen bruger amerikanske våben. Det skriver The Washington Post med henvisning til kilder i USAs udenrigsministerium. Ophævelsen kommer efter en granskning af, om bataljonen, der har forbindelser til den yderste højrefløj, har været involveret i brud på menneskerettighederne. Det er der ikke fundet beviser for, og derfor kan Azov nu benytte sig af de amerikanske våben, der bliver leveret til Ukraine for at bekæmpe russerne. Følg som altid med i vores dækning af Ukraine-krigeni vores liveblog. God dag! ",
        "metadata": {
            "source": "https://www.berlingske.dk/dagens-overblik/da-resultatet-tikkede-ind-maabede-redaktoeren-det-er-en-vanvittig",
            "image_url": "https://berlingske.bmcdn.dk/media/cache/resolve/image_x_large/image/180/1804391/24724508-den-26-rige-kira-marie-peter-hansen-endte-som-eur.jpg",
            "publication_time": "Tirsdag d. 11. juni 2024, kl. 06.21",
            "author": "Kalinka Aaman Agger",
            "related_links": [],
            "attachments": []
        }
    }
}