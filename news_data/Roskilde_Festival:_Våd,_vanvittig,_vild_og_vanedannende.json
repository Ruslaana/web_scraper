{
    "version": "1.0",
    "document": {
        "id": "https://www_berlingske_dk/kultur/roskilde-festival-vaad-vanvittig-vild-og-vanedannende",
        "title": "Roskilde Festival: Våd, vanvittig, vild og vanedannende",
        "content": "En efterladt makreldåse ligger på jorden, halvt fyldt med regnvand. Ved siden af ligger ødelagte pavilloner, grønne presenninger, øldåser, lattergaspatroner, rester af spaghetti bolognese og glasflasker. Roskilde Festival lakker mod enden, og de tusindvis af mennesker, som bor i campingområderne, har sat deres tydelige præg på den enorme plads. Her er det grønne græs flere steder erstattet af bar jord og mudderpøle. UVEJR: Torsdag var præget af regn og blæst. I løbet af dagen så man flere festivalgæster udstyret med gummistøvler, regnjakker, regnslag og bøllehatte, som værn med vinden fra vest og dråberne fra&nbsp; oven.Fold sammenLæs mereFoto: Celina Dahl.' ROSKILDE BLUES: Der er også plads til lidt blues undervejs. I camp »Torskerogn« var de på femtedagen lidt trætte af, at øllene ikke længere havde samme effekt som i starten af festivalen. De søgte tilflugt i deres telt, da regnen begyndte at falde torsdag, og rundt omkring på pladsen så man flere festivalgæster iklædt hue og »lag-på-lag«, hvilket var markant anderledes end da festivalen begyndte.Fold sammenLæs mereFoto: Celina Dahl. Hvis man er uheldig med vindretningen sætter en skarp duft af gammel urin sig i næseborene, alt imens skraldet hober sig op. Ingen af delene ser dog ud til at røre festivalgængerne, som troligt fester videre. Selv ikke da himlen torsdag åbnede sig på vid gab, var de til at stoppe. VÅD EKSTASE: Selvom regnen silede ned i flere timer torsdag, var publikum ekstatisk foran Orange Scene, da det australske band Empire of The Sun spillede.Fold sammenLæs mereFoto: Celina Dahl. PITTEN: Regnen varede i hvad der nogle gange føltes som en evighed. Her er de hurtigste publikummer, der nåede at sikre sig en billet til »pitten« til Empire of The Sun igang med at feste i regnen. Det er det grønne armbånd, der giver festivalgængerne til dette særlige område, hvor man kan komme helt tæt på kunstnerne.Fold sammenLæs mereFoto: Celina Dahl. TIL DØDEN: Det var en rørt MØ, der spillede torsdag aften. Det er fjerde gang, hun spiller på Roskilde, men kun anden gang, at den danske superstjerne står på Orange Scene. MØ afsluttede koncerten med at takke publikum og erklære, at hun vil huske koncertoplevelsen på sit dødsleje. &nbsp;Fold sammenLæs mereFoto: Celina Dahl. Mens regnen silede ned, stod fire unge mænd i farvestrålende regnslag og bøllehatte og spillede bold, som man gjorde i skolegården. I campen ved siden af var en gruppe i gang med en energisk omgang »stop-dans« til et af 80ernes store hits. Få timer forinden havde »Nøgenløbet« fundet sted i Dream City. Selv med en skuffende sommertemperatur, der kun sneg sig op på 15 grader, og skarp vind, gik deltagerne til opgaven med entusiasme. NØGEN TRADITION: Siden 1998 er det traditionsrige nøgenløb blevet afholdt på Roskilde Festival. Det finder sted i Dream City, og i år stod 25 deltagere klar til start. 15 mænd og 10 kvinder. Løbsarrangøren kalder det en god måde at samle festivalens gæster og understreger, at løbet også er et opgør med kropsforskrækkelsen.Fold sammenLæs mereFoto: Maria Albrechtsen Mortensen. BAR BEGEJSTRING: I alt deltog 25 friske festivalgængere i »Nøgenløbet«. 15 mænd og 10 kvinder. Den hurtigste mand og kvinde vinder hver en billet til næste års Roskilde Festiva. I 2020 finder festivalen sted fra den 27. juni og otte dage frem.Fold sammenLæs mereFoto: Maria Albrechtsen Mortensen. Kulden fik nogle til at søge tilflugt i deres telte, mens andre i stedet var stimlet sammen under en stor pavillon til stille, vuggende dans til tonerne af Kim Larsens »Tarzan Mama Mia«. Senere kunne regnen - som fortsatte med at falde ned over festivalen til langt ud på natten - heller ikke holde festen tilbage. PARADISE HOTEL: Carl Trane hoppede i en badering i anledning af regnvejret. Da Berlingske talte med ham, var planen, at både badering og flamingo skulle med ham til MØ koncerten på Orange Scene. Traditionen tro var campingpladsen et mekka af forskellige temaer, og i Carl Tranes camp havde de valgt at indrette campen som en hyldest til TV3-programmet »Paradise Hotel«.Fold sammenLæs mereFoto: Maria Albrechtsen Mortensen. I stedet kunne man alle steder finde mennesker i alle aldre, som var ifærd med at uddele kærlighed til andre. Nogle med armene om hinanden, andre med heftige kys, mens en sidste gruppe fortsatte de natlige eskapader på efterhånden halvflade luftmadrasser. KYSSET: Da Luca mødte Isabella i Rom for 2,5 år siden, løj han for at imponere hende. Han fortalte hende, at han var professionel pokerspiller, og selvom det viste sig ikke at holde vand, udviklede det sig til et langdistanceforhold. De to mødes hver tredje måned, hvor de skiftes til at pendle mellem Rom, hvor Isabella bor, og København, hvor Luca til daglig læser på CBS. De brugte årets festival på at kysse igennem.Fold sammenLæs mereFoto: Celina Dahl. LIMBO: Til koncerten med den nordafrikanske blues-guitarist Bombino udbrød der spontan limbodans blandt publikum.Fold sammenLæs mereFoto: Maria Albrechtsen Mortensen. Solen stod ellers højt på himlen, mens de tusindvis af forventningsfulde festivalgæster stormede ind på pladsen i en hvirvlende støvsky sidste lørdag. På forbløffende kort tid var de fleste på plads og fortsatte den fest, der også i år begyndte allerede i køen. GIPSARME: Asta Maja Njor Boisen brækkede begge sine arme i starten af Roskilde Festival. Hun faldt ned fra et musikanlæg på campingområdet i starten af opvarmningsdagene. Selvom begge arme er i gips, valgte hun at blive på festivalområdet. »Det er lidt surt, for jeg skal have hjælp til alting. Men det er jo også lidt sjovt. Min veninde og min kæreste skiftes til at hjælpe mig, jeg skal mades, hjælpes i tøjet og de er også nødt til at gå med mig på toilettet. I går tog det mig to timer at gå i bad, fordi begge arme skulle pakkes ind i plastic,« siger den gipsindpakkede festivalgæst.Fold sammenLæs mereFoto: Maria Albrechtsen Mortensen. BRÆNDENDE HJÆLPSOMHED: Det regnede og blæste udenfor, men inde i teltet ved Arena-scenen dansede folk sig til varmen. På Roskilde Festival er fællesskabet i centrum, og festivalgængere mødes på kryds og tværs. Fremmede hjælper hinanden, når der er brug for det. Eksempelvis, hvis nogen lige mangler en ligther.Fold sammenLæs mereFoto: Maria Albrechtsen Mortensen. Siden da har de festet, danset og drukket. Det vil de fortsætte med lidt endnu. Uanset hvilken vej, man kigger, er der trætte ansigter. Alligevel ved vi det allesammen: Flere øjeblikke venter på at finde sted midt i øl, affald, urinlugt og kærlighed. Der er nu kun et døgns tid tilbage af Roskilde Festival.",
        "metadata": {
            "source": "https://www.berlingske.dk/kultur/roskilde-festival-vaad-vanvittig-vild-og-vanedannende",
            "image_url": "https://berlingske.bmcdn.dk/media/cache/resolve/image_x_large/image/117/1173563/22976881-.jpg",
            "publication_time": "Lørdag d. 06. juli 2019, kl. 16.00",
            "author": "Maria Albrechtsen Mortensen",
            "related_links": [],
            "attachments": []
        }
    }
}