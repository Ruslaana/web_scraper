{
    "version": "1.0",
    "document": {
        "id": "https://www_berlingske_dk/business/business-overblik-kapitalfonde-klar-til-at-fyre-virksomheder-af-i-2024",
        "title": "Business-overblik: Kapitalfonde klar til at fyre virksomheder af i 2024",
        "content": "Godmorgen og velkommen til torsdagens Business-overblik. I dag runder vi blandt andet: Men vi begynder med udsigten til en række virksomhedssalg i år. God læselyst, og følg med dagen igennem påBerlingske Business! Kapitalfonde klar til godt år for virksomhedssalg Flere store kapitalfonde forventer, at virksomhedshandelen vil tage fart igen i 2024 efter et sløjt 2023, og de står klar med trimmede virksomheder, der skal finde en ny ejer. Detskriver Finans. I 2023 havde sælgere og købere svært ved at finde hinanden, men blandt andre Christian Hedegaard, der er chef for den danske afdeling af Nordic Capital, mener, at inflationen nu har toppet. »Lige nu ser de fleste ud til at være enige om, at inflationen har toppet, og renterne skal ned. Så kan man diskutere præcis, hvornår det vil ske, men det bør betyde, at der kommer mere gang i handlerne i løbet af 2024,« siger Christian Hedegaard fra Nordic Capital, en af de største kapitalfonde i Europa. Kapitalfonde lever af at samle penge ind hos investorer som pensionsselskaber, der bliver lagt i fonde, som så køber virksomheder op, trimmer dem og eventuelt lægger dem sammen med en anden virksomhed for så at sælge dem igen med stor profit. Også i EQT, som er en anden af de største kapitalfonde i Europa, mærker man sulten efter at sælge nogle af de virksomheder, man har investeret i og gjort klar til salg, efter markedet har været fastfrosset de sidste to år. »Når vi kigger ind i 2024, er der grund til at være konstruktive. Vi forventer, at aktiviteterne på tværs af markederne vokser,« sagde Christian Sinding fra EQT. 1. Dansk rigmands firma er gået konkurs Milliardæren René Birch er i store vanskeligheder med to selskaber – det ene, GMB Entreprenør, er krakket, det andet og mindre GMB Produktion er tirsdag taget under rekonstruktion,skriver Børsen. Både bank, leasinggivere og underleverandører er i klemme, siger han til Børsen om det krakkede firma, mens han heller ikke ser en lys fremtid for GMB Produktion, hvor 400 medarbejdere for øjeblikket er sendt hjem: »Vi vil undervejs undersøge, om vi kan være heldige at finde en køber til hele eller dele af aktiviteten,« siger René Birch. Aktuelt forsøger han at realisere kapital gennem sit sommerhus i Skagen, som er sat til salg for 30 millioner kroner. Konkursen behandles af kurator Christian Juul Madsen fra Kromann Reumert. 2. Russiske aktier indhenter stor del af det tabte To år efter Ruslands invasion af Ukraine har russiske aktier nærmest indhentet det tabte. MOX-indekset er steget med mere end 50 procent siden 24. februar 2022, ligesom Ruslands bruttonationalprodukt i 2023 voksede med 3,6 procent,skriver Finans. Chefstrateg Tine Choi Danielsen fra PFA er ikke overrasket, for en del af verden køber fortsat billig, russisk olie og gas og handler med russiske virksomheder, så økonomien er ikke smadret. 3. Boeing-direktør går efter ulykke Direktøren for den amerikanske flygigant Boeings problemramte 737 Max-fly, Ed Clark, forlader selskabet efter 18 år. Det sker som led i en omorganisering af Boeing forud for et møde med luftfartsmyndighederne for - ifølge Boeing - at forbedre kvaliteten og sikkerheden,skriver BBC. 5. januar faldt et dørpanel af et 737 Max 9-fly i 4,9 kilometers højde, men piloterne fik nødlandet flyet sikkert. Siden er der fundet fejl og manglende bolte under kontrollen af flytypen, som fik flyveforbud i næsten en måned, mens undersøgelserne stod på.   1. Han er professor og kendt for sin kulegravning af finanskrisen. På tiende år kritiserer han danskernes tvungne pension: Lav den om, eller sæt ATP fri År efter år har en af de førende eksperter i finanskrisen og professor ved CBS, Jesper Rangvid, rejst en kritik af den måde, danskernes tvungne pensionsopsparing bliver investeret. Sammen med tidligere Danica-topchef kommer han med to forslag til, hvad der skal ske med ATP.Læs historien her. 2. Bolighandel styrtdykker efter nye boligskatter – især København er ramt Første tal viser, at omsætningen af boliger i nogle områder af landet faldet kraftigt – formentlig på grund af de nye boligskatter, der trådte i kraft ved årsskiftet og nu for første gang kan aflæses i statistikkerne.Læs historien her. Minister kaster nyt lys over mørkelagt område: Tre bandemedlemmer har fået slettet al gæld til det offentlige Blot få gældstyngede danskere får ja til at få sløjfet gæld. Til gengæld får bandemedlemmer i exitforløb eftergivet hele deres gæld til det offentlige. Det skriver skatteministeren i et folketingssvar.Læs historien her. Aktier – indeks og udvikling i procent USA – lukkekurser onsdag: Asien – indeks torsdag kl. 7.15: Tak, fordi du læste med! Venlig hilsenTheresa Thrue Heiredal, Business-journalistThomas Breinstrup, Business-journalist",
        "metadata": {
            "source": "https://www.berlingske.dk/business/business-overblik-kapitalfonde-klar-til-at-fyre-virksomheder-af-i-2024",
            "image_url": "https://berlingske.bmcdn.dk/media/cache/resolve/image_x_large/image/176/1767275/24643456-masser-af-toptrimmede-virksomheder-str-klar-til-a.jpg",
            "publication_time": "Torsdag d. 22. februar 2024, kl. 07.19",
            "author": "Thomas Breinstrup",
            "related_links": [],
            "attachments": []
        }
    }
}