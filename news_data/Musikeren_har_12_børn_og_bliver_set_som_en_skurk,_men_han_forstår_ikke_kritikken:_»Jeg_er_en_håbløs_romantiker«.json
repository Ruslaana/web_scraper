{
    "version": "1.0",
    "document": {
        "id": "https://www_berlingske_dk/internationalt/musikeren-har-12-boern-og-bliver-set-som-en-skurk-men-han-forstaar",
        "title": "Musikeren har 12 børn og bliver set som en skurk, men han forstår ikke kritikken: »Jeg er en håbløs romantiker«",
        "content": "Der er én ting, som den amerikanske Nick Cannon er særlig kendt for: at have mange børn. Han er far til 12, hvoraf fem er under et år gamle, med seks kvinder. Ni af dem er under to år gamle. Men det var aldrig hans plan. Hans problem er, siger han, at han er en håbløs romantiker. Sommerfuglene i maven, det første kys, glædesrusen, han lever for det. Men når dopaminrushet aftager, er han allerede på jagt efter det næste »hit«. Han siger også, at han er enpeople pleaser, at han har et sygeligt behov for at behage dem omkring ham. Og da flere af hans elskerinder fortalte på samme tid, at de gerne ville have børn, inden det var for sent, forpligtede han sig. »Mange af dem er jævnaldrende med mig. Og jeg ville bare give dem, hvad de ønskede. Jeg blev ved med at sige: ‘Jeg kan klare det’,« siger den 42-årige Cannon i et nyt interviewmed Los Angeles Times. Nick Cannon er en håbløs romantiker og kan ikke stå for at hjælpe smukke kvinder i nød.Fold sammenLæs mereFoto: Christopher Smith/AP/Ritzau Scanpix (arkiv). Hans »anstrengelser« førte til ni børn på to år, og sådan endte han med en privat vuggestue i sin kontorbygning. Men familieforøgelserne har ikke været uden kritik. Flere mener, at han umuligt kan have tid til at være til stede for dem alle, børn såvel som mødre. Selv forstår han ikke kritikken – andre mænd før ham har gjort det samme uden den samme omtale. Men er mænd nu også blevet ofre for det, som kvinder har oplevet, siden de kom på arbejdsmarkedet? Når det bliver set som en udfordring, hvis de gerne vil gøre karriere og have børn. Mariah Carey accepterer, at Nick Cannon har fået et stort antal børn, »så længe han ikke tager dem med hjem til hende«, som hun siger det. Her er de fotograferet i 2018 med deres to fælles børn, Monroe og Moroccan.Fold sammenLæs mereFoto: Jean-Baptiste Lacroix/AFP/Ritzau Scanpix (arkiv). Fra 2008 til 2016 var Nick Cannon gift med sangeren Mariah Carey. De fik to børn, Moroccan og Monroe. Cannon giver især Monroe æren for at have hjulpet ham gennem svære tider, for eksempel da han mistede sin søn Zen, der døde af kræft som spæd. Han har altså 11 nulevende børn. »Hun holder sammen på mig. Hun er så rolig og fornuftig,« har han tidligere udtalt tildet amerikanske medie People. »Jeg har haft mange psykologer, men hun er nok den bedste, jeg har haft,« sagde han om sin nu 12-årige datter. Så uanset hvad folk tænker, kender Cannon omkostningerne ved forældreskab. Følelsesmæssigt og økonomisk. I et opslag på Instagram ærer Nick Cannon sin afdøde søn, Zen.  Et opslag delt af NICK CANNON (@nickcannon) For et par måneder siden afviste Cannon en mediehistorie om, at han betaler tre millioner dollar, svarende til over 20 millioner kroner, om året i børnebidrag. Faktisk, svarede han, er tallet meget højere. »Det er ikke mange penge. Når du tænker på min livsstil, skal jeg tjene mindst 100 millioner dollar om året, og det gør jeg,« siger han til Los Angeles Times. Ifølge erhvervsmagasinet Forbes har Cannon dog »kun« en samlet formue på 50 millioner dollar. Medierne går mere op i Nick Cannons intime liv end i hans lange karriere.Fold sammenLæs mereFoto: Amy Sussman/AP/Ritzau Scanpix (arkiv). Men efter 25 år i underholdningsbranchen råder Cannon over, hvad der med rimelighed kan beskrives som et multimedieimperium. Hvor han startede som rapper og skuespiller, er han nu mest kendt professionelt som tv-vært på diverse underholdningsshows, blandt andet »America's Got Talent«. Han er ved at lægge sidste hånd på en erotisk kærlighedsroman baseret på sit eget liv. Han beskriver bogen som »en upoleret ‘Fifty Shades of Grey’.« Det ændrer dog ikke på, at Nick Cannon har fået et label som »ham med mange børn«. Talkshowværten Jimmy Kimmel var vært ved Oscar-uddelingen i marts, hvor han lavede en joke på Cannons bekostning. Kimmel sagde, at Disney brugte så mange penge på at lave den nye Avatar-film, at »bare for at tjene pengene ind blev alle Nick Cannons børn nødt til at se den fire gange«. Ligeledes gav komikeren Kevin Hart Nick Cannon en automat fyldt med kondomer, da Cannon annoncerede, at hans ottende barn var på vej.  Et opslag delt af NICK CANNON (@nickcannon) Cannon åbnede op for udfordringerne ved at være far til så stort et kuld i et interview sidste år: »Det giver mig skyldfølelse, at jeg ikke får tid nok med alle mine børn. Både fordi jeg arbejder konstant, og fordi jeg bare har mange.« Cannon har en kalender for hvert af sine børn, der inkluderer deres skoleskema og fritidsaktiviteter. Meget af den tid, Cannon tilbringer med dem, er som chauffør. Ofte bestemmer han, hvor han skal sove hver nat, ud fra, hvilket barn der skal afleveres sidst. På Instagramskrev en af ​​Cannons partnere i september, at hun havde været vågen i tre dage og passet deres baby, hvilket fik flere til at undre sig over, hvor Cannon befandt sig. »Jeg er blevet en skurk i folks øjne. Jeg hører hele tiden: ‘Du kan ikke være til stede for alle de børn’. Så derfor har jeg et ry som dårlig far,« siger Nick Cannon til Los Angeles Times. Ligeledes har hantidligere affærdiget kritikkenved at sige, at han »ville blive behandlet bedre, hvis han var en kvinde med mange børn«.  Et opslag delt af Blvk Panda (@blvkpanda_) Der er andre berømte Hollywood-mænd med mange børn: Eddie Murphy har ti børn med fem kvinder, Clint Eastwood har otte med mindst fem kvinder. Men de har aldrig fået den samme opmærksomhed. »Altså, Muhammad Ali havde en flok børn, og han var den største bokser, der nogensinde har været. Bob Marley fik flere børn, end jeg har. Det er store mænd,« siger Cannon. Ligeledes har Elon Musk ti børn med tre kvinder. Og selvom det faktum bliver bragt op, er det kun en sidebemærkning i historien om manden, der jonglerer ejerskabet af Twitter, SpaceX og Tesla. Tidligere har Nick Cannon og Elon Musk skrevet på Twitter, at de hjælper med at holde Jordens befolkningstal ved lige.  Right there with you my Brother! Selv mener Cannon, at kritikken skyldes hans livsstil som polyamorøs. Han har flere romantiske partnere på samme tid, og han tror ikke på monogami. Alle hans medforældre forstår ifølge Cannon selv, at han ikke er interesseret i et traditionelt forhold. »Kvinder kan ikke forvente begge dele,« udtalte Miriam Cates, konservativt medlem af det britiske parlament, i februar med reference til, at kvinder ikke både kan have børn og en succesfuld karriere. Det narrativ går igen og igen. Måske er tiden inde til, at mænd heller ikke kan »få det hele«. Men i februar sagde Nick Cannon trods alt, at det ikke er udelukket, at han får flere børn. »Gud bestemmer, hvornår vi er færdige, men jeg tror bestemt, at jeg har hænderne rigeligt fulde med arbejde og familie. Men måske når jeg er 85 – man ved aldrig.« For få dage siden fik han klippet sit hår,hvorefter han udtalte, at han nu har lyst til at »gøre verden gravid«.",
        "metadata": {
            "source": "https://www.berlingske.dk/internationalt/musikeren-har-12-boern-og-bliver-set-som-en-skurk-men-han-forstaar",
            "image_url": null,
            "publication_time": "Onsdag d. 10. maj 2023, kl. 21.12",
            "author": "Nina Schaumann",
            "related_links": [],
            "attachments": []
        }
    }
}