{
    "version": "1.0",
    "document": {
        "id": "https://www_berlingske_dk/kommentatorer/vi-kan-ikke-tude-og-foele-os-til-en-forstaaelse-af-danmarks",
        "title": "Vi kan ikke tude og føle os til en forståelse af Danmarks kolonifortid",
        "content": "Meget er i ugens løb sagt om den omdiskuterede tv-sketch fra satireprogrammet »Tæt på sandheden« på DR2, hvor en »forsker« trodser alle regneregler for at vise, at Danmark gennem årene har tjent styrtende på salg af isen Kæmpe Eskimo. Hos mig er der især én scene, der har brændt sig fast, fordi den opsummerer, hvad der er gået galt i debatten om Danmarks kolonifortid i Grønland: Det er dér, hvor en økonom konfronterer hovedpersonen med, at man ikke kan høre hendes argumenter, fordi hun græder hele tiden: »Men determit hovedargument!« halvt hulker, halvt skriger hun. Når følelser bliver hovedargument, kortslutter debatten. De seneste dage er det gået ud over Jonatan Spang og co., der er blevet ramt af en nordatlantiskshitstormog blevet kaldt »racistisk« og »grænseoverskridende« af grønlandske politikere og den internationale organisation for inuitter, ICC. Ganske sigende havde en af de førende kritikere, folketingsmedlem Aaja Chemnitz (IA), ikke ulejliget sig med at se indslaget, før hun for i flint på sociale medier. Følelser før argumenter. Jegforsvarer i en leder DRs ret til at gøre grinmed sig selv, Danmark, Grønland og nok så sprængfarlige aktuelle emner.  »Der er blandt mange grønlændere en langt hen ad vejen berettiget oplevelse af racisme og latterliggørelse fra dansk side. Det skal vi tage dybt alvorligt uden at gøre satiren til syndebuk,« skriver jeg og trækker tråde tilbage til Muhammed-krisen: »Som vi ved fra tidligere satirekriser, løser det ikke de grundlæggende problemer at skyde budbringeren eller indskrænke hans ytringsfrihed.« På debatredaktionen har vi ikke noget imod følelser, men vi vil gerne udfordre politikere, forskere og aktivister på deres tal, eksempler, konsistens – og ja, hovedargumenter. Hvorfor kan man ikke bruge almindelige økonomiske regneregler, når der er tale om en kolonial relation? Hvorfor skal vi nu til at sige »slavegjort« i stedet for slave – sådan som DR har valgt at gøre i sin med spænding ventede dramadokumentar »Slave af Danmark«? Og hvorfor er der samtaler, vi gennemsnitsdanskere skal ekskluderes fra, blot fordi vi er hvide? Kunstneren Jeanette Ehlers (th.) mener, at Danmark er »på neandertalerstadiet«, når det gælder racisme og postkolonial selvindsigt. Her ses hun ved afsløringen af værket »I Am Queen Mary« foran Vestindisk Pakhus i København i 2018.Fold sammenLæs mereFoto: Nils Meilvang/Ritzau Scanpix. Berlingskes Troels Heeger har skrevet om de teorier og antagelser, der udgør den røde tråd for mange af de forskere, kunstnere og aktivister, der har et kritisk blik på Danmarks kolonifortid. »Postkolonialismen« opstod efter Anden Verdenskrig og handlede dér om muligheden for et voldeligt opgør med kolonimagterne. I anden halvdel af det 20. århundrede er det i stigende grad en teori om blinde vinkler hos majoriteten i Vesten og manglende repræsentation af minoritetsstemmer. Vi har i ugens løb kontaktet nogle af de danske navne, som forbindes med postkolonialismen. Nogle har givet venlige afslag, andre deler deres frustrationer over den aktuelle debat uden at gå til citat, og enkelte er onde i sulet på Berlingske på grund af ting, der har stået i avisen. Lige nu blokerer følelser for dialog. Mit indtryk er, at de – ligesom de grønlændere, der forleden i Nuuk marcherede mod »Tæt på sandheden« – ser de spørgsmål, medierne retter mod DRs skandaliserede dokumentar »Grønlands hvide guld« og teorierne bag som en del af en undertrykkelse, der skal udgrænse ubekvemme sandheder om Danmark. Til det vil jeg sige: Det passer ikke. Vi lægger gerne spalteplads til jeres sandheder. En af dem, der har takket nej til interview er kunstneren Jeanette Ehlers, der er kendt for sine værker om Danmark som slavenation. Hun har tidligere udtalt, at vi er »på neandertalerstadiet,« når det gælder racisme og postkolonial selvindsigt. Det kan hun muligvis have ret i. Men så hjælp os dog! Vi kommer først videre, når kolonitidens kritikere rejser sig fra fosterstillingen og begynder at argumentere for deres sag. Startskuddet til en europæisk lynoprustning har lydt. Tegning: Jens HageFold sammenLæs mere Tak fordi du læser med på »Ugens debat.« Hvis du har kommentarer eller selv vil blande dig i debatten, er du velkommen til at sende mig en mail påjaro@berlingske.dk",
        "metadata": {
            "source": "https://www.berlingske.dk/kommentatorer/vi-kan-ikke-tude-og-foele-os-til-en-forstaaelse-af-danmarks",
            "image_url": "https://berlingske.bmcdn.dk/media/cache/resolve/image_x_large_vertical/image/189/1894794/24900460-jacob-rosenkrands.jpg",
            "publication_time": "Lørdag d. 01. marts 2025, kl. 13.41",
            "author": "Jacob Rosenkrands",
            "related_links": [],
            "attachments": []
        }
    }
}