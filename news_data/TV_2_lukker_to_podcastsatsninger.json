{
    "version": "1.0",
    "document": {
        "id": "https://www_berlingske_dk/kultur/tv-2-lukker-to-podcastsatsninger",
        "title": "TV 2 lukker to podcastsatsninger",
        "content": "For to år sidenlancerede TV 2en række podcast, som skulle tage kampen op med blandt andre DRs populære nyhedspodcast, »Genstart«. Men nu lukker TV 2 »Dato« og »Skyggesiden«, bekræfter TV 2 over forJournalisten. Ifølge Journalisten har medarbejderne på TV 2 fået en e-mail om ændringerne, som træder i kraft fra 31. marts 2025. »Vi må sande, at markedet for nyhedspodcasts er tætpakket, og at vores kommercielle mål ikke er indfriet,« skriver nyhedsdirektør Ulla Pors i e-mailen ifølge Journalisten. »Dato« er en nyhedspodcast, der minder om »Genstart« og Berlingskes »Pilestræde«, som igen begge trækker på inspiration fra »The Daily«, som The New York Times står bag. Blandt andre Abdel Aziz Mahmoud er vært på »Dato«. »Skyggesiden« er en krimipodcast, der dækker aktuelle kriminalsager med Janni Pedersen og Carsten Norton som værter. I marts annonceredeTV 2, at man fremover kun kunne lytte til TV 2s podcast »Dato« og »Skyggesiden« hos Podimo eller via TV 2s egen app. Ifølge Journalisten vil TV 2 stadig producere podcast, blandt andet til yngre brugere og som forlængelse af aktuelle TV 2-programmer, og »Skyggesiden« vil fortsat udkomme som tv-program. Berlingskes nyhedspodcast »Pilestræde« fortsætter til gengæld. Du kan lytte til det seneste afsnit her.  ",
        "metadata": {
            "source": "https://www.berlingske.dk/kultur/tv-2-lukker-to-podcastsatsninger",
            "image_url": "https://berlingske.bmcdn.dk/media/cache/resolve/image_x_large_vertical/image/186/1869544/24854211-abdel-aziz-mahmoud-har-vret-vrt-p-dato-siden.jpg",
            "publication_time": "Tirsdag d. 17. december 2024, kl. 10.06",
            "author": "Joachim Talbro Paulsen",
            "related_links": [],
            "attachments": []
        }
    }
}