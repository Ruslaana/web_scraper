{
    "version": "1.0",
    "document": {
        "id": "https://www_berlingske_dk/indland/firmajulegaven-bliver-stoerre-i-aar-firma-afsloerer-de-fem-mest-populaere",
        "title": "Firmajulegaven bliver større i år: Firma afslører de fem mest populære pakker fra chefen",
        "content": "Det er blevet dyrere at være dansker. Den sætning har du nok hørt før, ligesom du nok også har mærket det på egen krop den seneste tid. Priserne på alt fra energi til fødevarer er skudt i vejret. Selvom krisen kradser, skal du ikke være nervøs for din firmajulegave, hvis du er ansat i en virksomhed, der har tradition for at give julegaver. For den bliver nemlig større i år. Sådan lyder det fra Nikolai Kiim, som står bag Gavefabrikken, tilAvisen Danmark. Hvert år leverer de over en million julegaver. Nikolai Kiim peger på, at virksomheder i både 2020 og 2021 har brugt flere penge på julegaver til medarbejdere end tidligere – og sådan kommer det også til at være i år. Tendensen handler blandt andet om at fastholde de gode medarbejdere. »Manglen på arbejdskraft har gjort det vanskeligt for virksomhederne at hyre den nødvendige arbejdskraft. Og det danske erhvervsliv står stadig forholdsvist stærkt. Derfor det vigtigt at holde på de værdsatte medarbejdere,« siger han tilAvisen Danmark. De fem mest populære gaver blandt kunder hos Gavefabrikken: ",
        "metadata": {
            "source": "https://www.berlingske.dk/indland/firmajulegaven-bliver-stoerre-i-aar-firma-afsloerer-de-fem-mest-populaere",
            "image_url": "https://berlingske.bmcdn.dk/media/cache/resolve/image_x_large_vertical/image/162/1624586/24286518-.jpg",
            "publication_time": "Torsdag d. 08. december 2022, kl. 19.18",
            "author": "Anna Sofie Harboe Andersen",
            "related_links": [],
            "attachments": []
        }
    }
}