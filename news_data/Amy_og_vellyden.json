{
    "version": "1.0",
    "document": {
        "id": "https://www_berlingske_dk/musikanmeldelser/amy-og-vellyden",
        "title": "Amy og vellyden",
        "content": "Ja, »This Is The Life« var en af de mest løfterige debuter i 2007, og siden da har skottens stjerne - og salgstal - kun været for opadgående. Nu er hun så klar med sit tredje udspil, som lægger sig i forgængernes lydspor, hvad angår sound og sangskrivning. En organisk, håndspillet og bredt appellerende melange af folk, pop og singersongwriting præcis som før. Nyt er imidlertid linjerne om livet som stjerne, som slet ikke er så let. »I’m lost in the game/The game they call fame«, lyder det fra den altid sympatiske og velsyngende skotte, som desværre savner de smukt svungne melodier, der tidligere har gjort hende interessant. Og uden dem er hun et behageligt, men også lidt stillestående bekendtskab. Desværre.",
        "metadata": {
            "source": "https://www.berlingske.dk/musikanmeldelser/amy-og-vellyden",
            "image_url": "https://berlingske.bmcdn.dk/media/cache/resolve/image_x_large/image/65/653325/5371857-amu-macdonald-album.jpg",
            "publication_time": "Torsdag d. 19. juli 2012, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}