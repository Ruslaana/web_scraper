{
    "version": "1.0",
    "document": {
        "id": "https://www_berlingske_dk/kommentatorer/roedstroempe-karen-west-synes-ikke-mai-my-humaidan-staar-paa",
        "title": "Rødstrømpe Karen West synes ikke, Mai My Humaidan står på skuldrene af hende: »Det er jo ikke for sjov, vi tog kampene dengang«",
        "content": "Jeg synes ærlig talt ikke, Mai My Humaidan står på skuldrene af mig, der er gammel rødstrømpe. Men det siger hun i etinterview i Berlingske16. april, hvor avisen har interviewet tre såkaldt hjemmepassende mødre; Maj My Humaidan, Eva Selsing og Ina Lykke Schmidt. Jeg kender Eva Selsing. Hun er nationalkonservativ, tager åbent afstand fra feminismen og har altid gjort det. Hun er simpelthen ikke enig med den feminisme fra 70erne, jeg er rundet af. Fint nok, vi kan være uenige. Det skal der være plads til. Sværere er det måske for de to andre kvinder at tage afstand fra feminismen, som vi kvinder fra Rødstrømpebevægelsen formede den. Nemlig den, at kvinder bør kunne forsørge sig selv økonomisk, så de ikke ender i bunden af arbejdsmarkedet og samfundet, hvis manden går sin vej, bliver syg eller dør. Det var nok Rødstrømpebevægelsens allervigtigste budskab, som tidens feminister ad åre herefter har bygget videre på, så vi i dag for eksempel harflere kvinder end mænd, der er læger, og har fået fuld ligestilling mellem kønnene. Vi i Rødstrømpebevægelsen havde også andre fokusområder. Meget om fordeling af hjemmets opgaver, om kvindekroppen og seksualitet. De mål er nået. Tilbage står den biologiske forskel på kvinder og mænd, der ikke må eller kan forsvinde, hvis der fortsat skal fødes mennesker i denne verden. »Jeg synes ærlig talt ikke, Mai My Humaidan står på skuldrene af mig, der er gammel rødstrømpe.«Fold sammenLæs mereFoto: Søren Lorenzen. Rødstrømpebevægelsen ville sikre lige muligheder for uddannelse for begge køn. Måske en erhvervskarriere, fritidsliv og en bedre økonomi, også selvom der kom børn i ægteskabet. Men nu synes der at være flere og flere kvinder, der hellere vil gå hjemme, mens børnene er små. Som medlem og aktiv i LA kan og vil jeg ikke klandre det frie valg, selvom jeg hel oprigtig mener, alle voksne mennesker uanset køn bør kunne forsørge sig selv, hvis de har muligheder for det. Men nuvel, hvis nogle kvinder vil hjemmepasse børn, må de det, så længe de ikke trækker på den statslige fælleskasse, og så længe der kun er tale om et fåtal, er vuggestuer og børnehaver ikke truet med lukning. Endnu tilhører alle de hjemmepassende mødre, der er aktive i debatten, den øvre middelklasse med gode uddannelser og ordet i deres magt. De tjener også penge på at være influencere og skrive bøger. De er stærke og veluddannede, gode til at forsvare deres valg. Dem skal vi nok ikke være bekymrede for. Værre er det måske, hvis trenden breder sig til de mere uuddannede, der så kommer til at stå allernederst i erhvervshierarkiet, den dag de bliver nødt til at få sig et arbejde, alene af den grund, at de skal have mad i munden. »Jeg kender Eva Selsing. Hun er nationalkonservativ, tager åbent afstand fra feminismen og har altid gjort det. Hun er simpelthen ikke enig med den feminisme fra 70erne, jeg er rundet af.«Fold sammenLæs mereFoto: Linda Kastrup. Medmindre de bliver så svage, at velfærdsstaten tager over og sådan set afløser tidligere tiders patriarkalske forsørgere. Det er nogenlunde sådan, en gammelfeminist som mig tænker. Sådan blev jeg formet, og sådan formede vi vores børn og vores liv. Nu siger Mai My Humaidan så, at vi, de gamle rødstrømper, jo selv blev hjemmepasset tilbage i 1950erne, så vi ved ikke, hvordan det er at blive afleveret i en vuggestue eller børnehave. Det er jo helt korrekt. Men alle disse yngre velfærdskvinder glemmer helt og aldeles, at det kun var middelklassens børn, der i 1950erne overhovedet turde håbe på en mor, der havde tid til børnene. Arbejderkvinderne var fattige og havde ikke råd til hus og have. Ofte måtte de arbejde ude. De havde intet valg og børnene måtte passes af andre eller være overladt til sig selv. Jeg er selv barn af middelklassen og ja, med en hjemmegående mor. Men at være hjemmegående i 1950erne tåler ingen sammenligning med nutidens hjemmepassende mødre. Dengang var der ikke den teknologi, som vi har i dag. Ingen køleskabe, elendige ovne, komfurer og støvsuger. Ingen opvaskemaskiner, og vaskemaskiner fik kun de mest velhavende. Tøjet skulle ofte vaskes i hånden, hænges op, rulles eller stryges. Madlavningen var besværlig. Tog mere tid, fordi man ikke kunne få de varer, vi kan i dag. Alt i alt var det noget af et fuldtidsjob at være husmoder med to til fire børn dengang i 1950erne. Hvor var vi børn så? »En anden virkelighed kunne pludselig banke på, og så er romantikken gået fløjten. Det er jo ikke for sjov, vi tog kampene dengang.« På billedet ses nogle af de 300 kvinder, der i 1979 besatte Kong Frederik d. VII's Stiftelses bygning i Nansensgade, som senere blev til Dannerhuset.Fold sammenLæs mereFoto: Ole Buntzen/Ritzau Scanpix. Ja, vi blev sendt ud at lege efter morgenmaden og levede vores liv med børnene på vejen. Vores mødre og fædre legede ikke med os. Vi fik frokost, men så ud og lege igen. Jeg havde en fantastisk barndom med elskelige forældre. Tryghed og kærlighed. Præcis som disse hjemmepassende mødre drømmer om. De glemmer bare, at en husmoders arbejde var fuldtid, og derfor havde en husmoder hverken tid til at undervise børn eller lege med dem. Vi fik mad, rent tøj, kærlighed og samledes til aftensmaden. Eller de fleste gjorde. For der var også dårlig fungerende familier, hvor jeg i dag kan indse, at børn i disse familier om nogen burde have haft omsorg i en børnehave af andre voksne, der kunne se, hvor elendigt børnene havde det. Men det er åbenbart glemt i kampens hede for denne romantiske forestilling om det gode, trygge familieliv. Der var familier, hvor børnene burde være fjernet, være under observation eller i det mindste være i en vuggestue eller børnehave, så de havde kunne få hjælp. Det er nok min største frygt, hvis det en dag bliver almindeligt, at børn ikke kommer i institution. Så længe vi kan sikre børn et godt børneliv uden vold og omsorgssvigt, er det helt fint, at nogle mødre hjemmepasser. Men undlad venligst at have nogle romantiske forestillinger om et familieliv med hjemmegående mor og hårdtarbejdende far, fordi det liv altså også afhænger af, at arbejdsløsheden er lav, velfærdsydelserne er intakte og at ens mand ikke lige pludselig ikke er der mere. En anden virkelighed kunne pludselig banke på, og så er romantikken gået fløjten. Det er jo ikke for sjov, vi tog kampene dengang. Karen West er forfatter, medlem af Liberal Alliance og klassisk feminist ",
        "metadata": {
            "source": "https://www.berlingske.dk/kommentatorer/roedstroempe-karen-west-synes-ikke-mai-my-humaidan-staar-paa",
            "image_url": "https://berlingske.bmcdn.dk/media/cache/resolve/image_x_large_vertical/image/191/1915057/24938475-karen-west.jpg",
            "publication_time": "Søndag d. 27. april 2025, kl. 21.31",
            "author": null,
            "related_links": [],
            "attachments": []
        }
    }
}