{
    "version": "1.0",
    "document": {
        "id": "https://www_berlingske_dk/synspunkter/det-er-helt-i-hegnet-naar-soeren-gade-vasker-haender-og-udnaevner-lars",
        "title": "Det er helt i hegnet, når Søren Gade vasker hænder og udnævner Lars Løkke Rasmussen til skurk",
        "content": "Søren Gade giver iBerlingske 18. aprilLars Løkke Rasmussen skylden for Forsvarets aktuelle sørgelige tilstand og fralægger sig ethvert ansvar for samme. Det er en uredelig anklage, og turen til håndvasken er uværdig. Lars Løkke Rasmussen behøver ikke min hjælp til at forsvare sig. Det kan han sagtens selv klare, men Berlingskes læsere vil måske værdsætte at få Søren Gades forklaring på, hvordan det er lykkedes ét medlem af Folketinget at udmanøvrere eller omgå Folketingets vedtagelser – nemlig de brede politiske forlig om Forsvarets indretning og finansiering. Tilbage i 2009 udpegede Søren Gade den til enhver tid siddende finansminister som dansk forsvars fremmeste fjende. Men med sit uforstandige angreb på Lars Løkke Rasmussen skifter Søren Gade Forsvarets institutionelle fjende ud med en person. Søren Gade påstår, at dansk forsvars nedtur startede, da han forlod butikken lidt for sent i 2010. Han kommer dog – velsagtens uforvarende – til at smøre lidt af ansvaret ud over sine umiddelbare efterfølgere; en føjelig kvinde og novice og dernæst en socialdemokrat – godt nok med en forstandig onkel. Fra 2005 til 2014, de to femårs perioder som Søren Gades to forsvarsforlig dækker, lå udgifterne til Forsvaret stabiltomkring eller lige under 1,5 procent af BNP. Fra 2009 til 2022 delte borgerlige og røde regeringer magten tidsmæssigt – næstenfifty-fifty. Lars Løkke Rasmussen var finansminister i 16 måneder (2007 til 2009) og dernæst statsminister i lidt mere end to år. Søren Gade blev udnævnt til forsvarsminister 24. april 2004, og den garvede politiske snedker og FN-observatør med to og et halvt års erfaring i Folketinget, kunne allerede nogle få uger senere, 10. juni 2004, præsentere etforsvarsforlig for 2005 til 2009. Før sin udnævnelse til forsvarsminister var han næstformand i Folketingets Forsvarsudvalg, som er værksted for de forlig, som Lars Løkke Rasmussen skal være lykkedes med at omgå. »Det er i bagklogskabens klare lys ingen skam at erkende, at forligets prioriteringer ikke ramte helt plet, men det er helt i hegnet, når Søren Gade vasker hænder og udnævner Lars Løkke Rasmussen til skurken.«Fold sammenLæs mereFoto: Niels Ahlmann Olesen. Forliget for 2005 til 2009 kom til verden overvejende på baggrund en fremsynet forsvarsledelse, der havde lagt kortene på bordet for politikerne. Med bestik af udviklingen omkring og fjernt fra Danmark – og for at kunne imødekomme politikernes ambitioner om dansk deltagelse i krigen mod terror – manede uniformerne til fokusering og (om) prioritering. Forliget havde store konsekvenser for Forsvaret og Danmarks sikkerhed. Det er i bagklogskabens klare lys ingen skam at erkende, at forligets prioriteringer ikke ramte helt plet, men det er helt i hegnet, når Søren Gade vasker hænder og udnævner Lars Løkke Rasmussen til skurken. Forsvarsforligene er nemlig vedtaget med flertal i Folketinget. Søren Gade vil næppe bryde sig om, at jeg påpeger, atdet forlig, han bryster sig af at have leveret på nogle få uger, og som han som forsvarsminister i fire år havde ansvaret for udmøntningen af, blandt andetafskaffede Danmarks territorial- og mobilitetsforsvar, skarværnepligten betragteligt, afskaffede ubådene, som vi savner i dag og i morgen,afskaffede det jordbaserede luftforsvar, som vi savner i dag og i morgen, nedlagde flyvestationer, kasernerog meget mere. Det var også en del af forliget, at der skulle etableres en stærk og central økonomifunktion, og at økonomistyring i Forsvaret skulle tilføres de fornødne kvalifikationer og kvantitativeressourcer. De fleste danskere ved i store træk, hvordan forsvarets økonomi er blevet forvaltet. Ellers kan man blot læse Rigsrevisionens mange rapporter og domme fra sager om misbrug og svindel. I den nuværende alvorlige situation kan det være en opbyggelig læring for vort land og kontinent at se bagud for at undgå at gentage fejl. Med sin anklage går Søren Gade et helt andet ærinde. Ingen enkeltperson kan krediteres, hænges ud eller kræves til ansvar for forligene. Søren Gade må dog gerne løbe med æren for, at de tre militærorkestre overlevede Forsvarsforligene for 2005 til 2009 og 2010 til 2014. Niels Erik Andersen er tidligere ambassadør og sekretær for Folketingets Forsvarsudvalg",
        "metadata": {
            "source": "https://www.berlingske.dk/synspunkter/det-er-helt-i-hegnet-naar-soeren-gade-vasker-haender-og-udnaevner-lars",
            "image_url": "https://berlingske.bmcdn.dk/media/cache/resolve/image_x_large_vertical/image/191/1914554/24937511-mf-for-venstre-folketingets-formand-og-tidligere.jpg",
            "publication_time": "Fredag d. 25. april 2025, kl. 06.41",
            "author": null,
            "related_links": [],
            "attachments": []
        }
    }
}