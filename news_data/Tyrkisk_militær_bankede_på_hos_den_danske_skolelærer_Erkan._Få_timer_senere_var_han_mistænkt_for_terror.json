{
    "version": "1.0",
    "document": {
        "id": "https://www_berlingske_dk/samfund/tyrkisk-militaer-bankede-paa-hos-den-danske-skolelaerer-erkan_-faa-timer-senere",
        "title": "Tyrkisk militær bankede på hos den danske skolelærer Erkan. Få timer senere var han mistænkt for terror",
        "content": "Den 25. juli blev den 37-årige danske statsborger Erkan afhørt af det tyrkiske militærpoliti. Han var taget til Tyrkiet for at besøge sine forældre, fortæller han. Forud for denne dato havde en række afhøringer allerede fundet sted, men Erkan var hver eneste gang taget fra afhøringerne uden konsekvenser. Sådan gik det ikke den 25. juli, der blev en afgørende dag for Erkan. Nu, 59 dage senere, sidder han stadig fanget i Tyrkiet. Læs også hele historien og forløbet her:  Herunder følger en rekonstruktion af afhøringen, der bygger på de tyrkiske myndigheders udlægning via et retsdokument, Berlingske har set, samt på interview med Erkan selv. Parternes udlægning stemmer overens. FAKTABag om historienDen 37-årige danske familiefar og skolelærer Erkan har fået udrejseforbud fra Tyrkiet. Han fortæller, at han blev afhørt flere gange af det tyrkiske militærpoliti. Den sidste afhøring foregik den 25.07.2017, hvor det blev afgjort, at Erkan fik udrejseforbud. Det fremgår af retsdokumenterne, som Berlingske har set, hvordan afhøringen ifølge tyrkiske myndigheder foregik. Berlingske har samtidig interviewet den danske statsborger. Ud fra disse oplysninger rekonstruerer avisen her afhøringen, hvor udrejseforbuddet officielt blev givet.Retsdokumenterne er på tyrkisk, så Berlingske har fået det oversat af en tolk.FOLD UD Den 37-årige danske familiefar og skolelærer Erkan har fået udrejseforbud fra Tyrkiet. Han fortæller, at han blev afhørt flere gange af det tyrkiske militærpoliti. Den sidste afhøring foregik den 25.07.2017, hvor det blev afgjort, at Erkan fik udrejseforbud. Det fremgår af retsdokumenterne, som Berlingske har set, hvordan afhøringen ifølge tyrkiske myndigheder foregik. Berlingske har samtidig interviewet den danske statsborger. Ud fra disse oplysninger rekonstruerer avisen her afhøringen, hvor udrejseforbuddet officielt blev givet. Retsdokumenterne er på tyrkisk, så Berlingske har fået det oversat af en tolk. Det bankede på døren i den lille tyrkiske landsby, hvor Erkan var på besøg hos sin familie. Det var militæret. »Du skal med på den lokale politistation for at udfylde nogle papirer,« sagde de til ham. Erkan tænkte først, at det nok bare var nogle formalia, og tog situationen afslappet.  »Jeg har ikke gjort noget,« beroligede han sig selv. Sådan så de tyrkiske myndigheder ikke på det. De tog Erkan med på den lokale politistationen, hvor de åbnede med en hård anklage: »Vi har grund til at tro, at du er involveret i terrorpropaganda,« konstaterede anklageren, der fulgte op med det direkte spørgsmål: »Er du leder af PKK (Kurdistans Arbejderparti, red.) i Danmark?« Erkan kunne ikke svare på spørgsmålet. Han blev forvirret over at blive spurgt om noget så alvorligt, forklarer han til Berlingske. FAKTAHvad er PKK?PKK er en kurdisk, politisk organisation. PKK står for Partiya Karkeren Kurdistan, eller Kurdistans Arbejderparti.Gruppen har en militant historie, og er repræsenteret på både EUs, USAs og Tyrkiets terrorliste.Organisationen blev stiftet i 1978 af Abdullah Öcalan og har siden ført væbnet kamp for kurdisk selvstyre i Tyrkiet.Siden 2014 har PKK involveret sig i kampen mod den radikale islamistiske bevægelse IS i irakisk Kurdistan. PKKs placering på EUs terrorliste har derfor været op til overvejelse. I Danmark har blandt andre Enhedslisten og SF argumenteret for, at PKK ikke burde anses som en terrororganisation. Gruppen er dog fortsat på terrorlisten.Siden kupforsøget i Tyrkiet i sommeren 2016 er flere personer, der støtter PKK blevet tilbageholdt, og i februar blev 34 PKK-medlemmer dræbt i et tyrkisk bombeangreb. Tyrkiet har i løbet af det seneste år blandt andet beskyldt PKK for at stå bag bombeangreb i Istanbul og drabet på to medlemmer af det regeringsbærende AK-parti.FOLD UD PKK er en kurdisk, politisk organisation. PKK står for Partiya Karkeren Kurdistan, eller Kurdistans Arbejderparti. Gruppen har en militant historie, og er repræsenteret på både EUs, USAs og Tyrkiets terrorliste. Organisationen blev stiftet i 1978 af Abdullah Öcalan og har siden ført væbnet kamp for kurdisk selvstyre i Tyrkiet. Siden 2014 har PKK involveret sig i kampen mod den radikale islamistiske bevægelse IS i irakisk Kurdistan. PKKs placering på EUs terrorliste har derfor været op til overvejelse. I Danmark har blandt andre Enhedslisten og SF argumenteret for, at PKK ikke burde anses som en terrororganisation. Gruppen er dog fortsat på terrorlisten. Siden kupforsøget i Tyrkiet i sommeren 2016 er flere personer, der støtter PKK blevet tilbageholdt, og i februar blev 34 PKK-medlemmer dræbt i et tyrkisk bombeangreb. Tyrkiet har i løbet af det seneste år blandt andet beskyldt PKK for at stå bag bombeangreb i Istanbul og drabet på to medlemmer af det regeringsbærende AK-parti. Anklagemyndigheden forklarede Erkan, efter hvilke love han var anklaget, og orienterede ham om hans rettigheder. De gav ham samtidig mulighed for at få en advokat til at bistå ham i sagen, hvilket Erkan gjorde. Erkan aflagde løfte om, at han stod ved de udtalelser, han kom med. Han sagde, at han forstod og vidste, hvad han anklagedes for. Men han nægtede sig skyldig. Han forklarede, at han er dansk statsborger og ikke længere har statsborgerskab i sit fødeland.Berlingske har set dokumentation for ophævelsen af Erkans tyrkiske statsborgerskab. Det skete i 2013. Herefter fremlagde anklagemyndigheden en række billeder for ham.  »De har alle noget med dig at gøre, og du er til stede på billederne,« sagde de til Erkan, der undrede sig over, hvor de tyrkiske myndigheder har fået billederne fra. »Nogen må have sendt billederne til dem, fordi de ønsker at skade mig,« tænkte han. FAKTASagen kort: StikkerlinienEfter det fejlslagne kupforsøg i sommeren 2016 satte Tyrkiets præsident jagten ind på personer, myndighederne mente havde tilknytning til Gülenbevægelsen og til den kurdiske organisation PKK. Siden da er adskillige akademikere, journalister og politikere blevet fængslet.Sagen trækker tråde til Danmark. Berlingske beskrev i løbet af foråret i en række artikler, hvordan flere dansk-tyrkiske perso-ner frygter at være blevet angivet til de tyrkiske myndigheder.Da Berlingske kontaktede den såkaldte »stikkerlinje«, lød meldingen direkte fra det tyrkiske præsidentkontor: »Når de kommer til Tyrkiet, er det ligegyldigt, hvilket statsborgerskab personen har. Så bliver der gjort det nødvendige. Det afgørende er, at personen kommer ind i landet.«I april indrømmede den religiøse rådgiver på den tyrkiske ambassade i København, at Tyrkiet indsamler informationer om herboende dansk-tyrkere og sender informationerne til de tyrkiske myndigheder. Siden kupforsøget i Tyrkiet er 35 danske statsborgere i slutningen af juli blevet nægtet indrejse og tilbagevist ved ankomsten til landet med henvisning til »mistanke om sikkerheds- eller terrorrisiko«.FOLD UD Efter det fejlslagne kupforsøg i sommeren 2016 satte Tyrkiets præsident jagten ind på personer, myndighederne mente havde tilknytning til Gülenbevægelsen og til den kurdiske organisation PKK. Siden da er adskillige akademikere, journalister og politikere blevet fængslet. Sagen trækker tråde til Danmark. Berlingske beskrev i løbet af foråret i en række artikler, hvordan flere dansk-tyrkiske perso-ner frygter at være blevet angivet til de tyrkiske myndigheder.Da Berlingske kontaktede den såkaldte »stikkerlinje«, lød meldingen direkte fra det tyrkiske præsidentkontor: »Når de kommer til Tyrkiet, er det ligegyldigt, hvilket statsborgerskab personen har. Så bliver der gjort det nødvendige. Det afgørende er, at personen kommer ind i landet.« I april indrømmede den religiøse rådgiver på den tyrkiske ambassade i København, at Tyrkiet indsamler informationer om herboende dansk-tyrkere og sender informationerne til de tyrkiske myndigheder. Siden kupforsøget i Tyrkiet er 35 danske statsborgere i slutningen af juli blevet nægtet indrejse og tilbagevist ved ankomsten til landet med henvisning til »mistanke om sikkerheds- eller terrorrisiko«. På et af billederne ses Erkan angiveligt i forbindelse med et politisk banner. Men Erkan forklarede, at det slet ikke er ham, der er på billedet. På et andet billede ses Erkan igen i forbindelse med et politisk banner. Denne gang indrømmede Erkan, at det er ham, der er på billedet. Han kunne ikke huske, hvad anledningen var, men han kunne dog huske, at han ikke forstod, hvad der stod på banneret, da det var skrevet på et »politisk sprog«. På det tredje billede ses Erkan sammen med nogle mennesker, som myndighederne bad ham redegøre for sit forhold til. Han forklarede, at han godt ved, hvem de er, men at han ikke kender dem særlig godt. »De er blot gæster til det samme arrangement,« siger Erkan.  På billedet er der nogle politiske bannere, skrevet på engelsk. Erkan forklarede, at bannerne ikke giver særlig meget mening, fordi han ikke forstår engelsk så godt, og at han i øvrigt blot var gæst til et bryllup, hvor bannerne var i lokalet. »Når jeg bare er gæst, kan jeg jo ikke gå rundt og fjerne plakater og bannere i lokalet. Det gør man jo ikke,« forklare Erkan anklageren. Erkan pointerede desuden, at han, som enhver anden borger, deltager i forskellige arrangementer, hvor der kan være politisk engagerede mennesker til stede. Det betyder ikke nødvendigvis, at man selv er politisk aktiv, prøvede Erkan at forklare myndighederne.  Erkan pointerede herefter, at han ikke er medlem af foreninger eller organisationer, der er skadelige for Tyrkiet. Og at han intet har at gøre med PKK, hverken som leder eller medlem. Det troede anklageren ikke på, og beskyldningerne fortsatte. Erkan skulle ifølge de tyrkiske myndigheder have delt billeder på Facebook, blandt andet af den politiske leder og grundlægger af PKK, Abdullah Öcalan. Det nægtede Erkan. Myndighederne spurgte om Erkans holdning til PKK-stifteren. Han svarede, at han tidligere har set ham som »en vigtig person for fred i Tyrkiet«. Det mener han dog ikke længere, da Abdullah Öcalan i dag sidder i fængsel, hvorfor »han må være skyldig i noget,« forklarede han.  Myndighederne spurgte, hvorfor Erkan har slettet sine profiler på de sociale medier. Han svarede, at det er fordi, han ikke ønsker at modtage venneanmodninger fra elever og kollegaer på den folkeskole, han arbejder på i Danmark. De spurgte herefter til en række foreninger, Erkan er medlem af, og bad ham redegøre for dem. Det er henholdsvis en forening, man som medlem betaler til med det formål, at man, når man dør, kan få sit lig bragt tilbage til sin fødeby, og det er en sportsforening for danskere, der er født i den tyrkiske landsby, svarede han. Myndighederne har mistanke om, at foreningerne indirekte støtter modstandsbevægelser mod landets præsident Recep Tayyip Erdogan, hvilket Erkan nægtede. Herefter bad anklageren Erkan redegøre for sit kendskab til en mand, som de mistænker for at være den tidligere leder af PKK i Danmark, og som Erkan altså skulle have afløst. Erkan forklarede, at de blot kender hinanden, fordi de er fra samme landsby i Tyrkiet, hvorfor han fra tid til anden har besøgt hans café og pizzaria i Danmark. Erkan nægtede sig skyldig i alle anklagerne. »Jeg vil gå fri, og vil renses for mistanke,« sagde han slutteligt til de tyrkiske myndigheder. Det ønske imødekom de tyrkiske myndigheder ikke. I stedet konkluderede de, at »Erkan får udrejseforbud med øjeblikkelig virkning. Han må herefter ikke forlade Tyrkiet, og skal hver mandag henvende sig på den lokale politistation for at bevise, at han stadig er i landet, og altså ikke er taget hjem til Danmark.« Oversættelse: Den mistænkte får udrejseforbud fra Tyrkiet. Hver mandag skal han henvende sig til den lokale politistation mellem klokken 09.00 og 17.00 for at bekræfte, at han stadig er i landet, indtil sagen er afgjort. Hvis han ikke overholder det, bliver han anholdt og straffet med fængsel.Foto: Udklip fra det originale retsdokument.Fold sammenLæs mere Erkan fik mulighed for at anke dommen. Det har han gjort to gange, men har fået afslag begge gange. Torsdag har Erkan siddet fanget i Tyrkiet i 59 dage. Gennemgangen af afhøringen er en rekonstruktion bygget på både Erkans og de tyrkiske myndigheders (via retsdokumentation) udlægning af sagen, der stemmer overens. ",
        "metadata": {
            "source": "https://www.berlingske.dk/samfund/tyrkisk-militaer-bankede-paa-hos-den-danske-skolelaerer-erkan.-faa-timer-senere",
            "image_url": "https://berlingske.bmcdn.dk/media/cache/resolve/image_x_large/image/1/17683/18551409-coverferie.jpg",
            "publication_time": "Torsdag d. 21. september 2017, kl. 11.00",
            "author": "Kasper Schultz Lund",
            "related_links": [],
            "attachments": []
        }
    }
}