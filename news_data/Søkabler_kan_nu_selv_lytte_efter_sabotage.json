{
    "version": "1.0",
    "document": {
        "id": "https://www_berlingske_dk/virksomheder/soekabler-kan-nu-selv-lytte-efter-sabotage",
        "title": "Søkabler kan nu selv lytte efter sabotage",
        "content": "En ny teknologi kan gøre undersøiske internetkabler som dem, der gentagne gange er blevet revet over af forbipasserende skibe, i stand til selv at lytte efter sabotage. Ved at udnytte de fiberoptiske signaler kan man overvåge, hvad der sker i nærheden af ethvert kabel og dermed opfange undervandsdroner, der sniger sig tættere på, ellerfjendtlige skibe, som trækker deres anker over havbundenfor at fange ogrive søkablerne over og afbryde internettrafikken. Det skriver britiske BBC. »Den akustiske energi, som rejser gennem fibrene, forstyrret grundlæggende vores signal. Vi kan måle denne forstyrrelse,« forklarer Daniel Gerwig, som er global salgsdirektør for det tyske teknologiselskab AP Sensing, hvis teknologi er taget i brug på nogle søkabler i Østersøen. Også andre selskaber leverer særligt lytteudstyr, som kan opfange forandringer. Datasignalerne erlysimpulser, som sendes gennem fiberkablerne. Undertiden opstår der bittesmå refleksioner. Disse påvirkes af temperaturen, vibrationer og fysiske forstyrrelser på kablet. Hvis temperaturen ændrer sig på de dele af et kabel, som er gravet ned i havbunden, kan det være tegn på, at nogen har trukket det op. Teknologien er sågar i stand til at anslå en cirkastørrelse på et skib, som passerer hen over søkablet, og i visse tilfælde også dets sejlretning. Dette kan så sammenholdes med satellitbilleder og data fra det automatiske identifikationssystem (AIS), hvorigennem skibe udsender deres position. Omkring 97 procent af verdens internettrafik sendes rundt gennem søkabler. Der ligger flere end 400 kendte søkabler i havene verden over. De kan samlet måles op til omkring 1,4 millioner kilometer. Søkabler er i tykkelse som en haveslange. De rummer optisk fiberteknologi af samme slags, som mange kender fra deres fibernetforbindelse til internet derhjemme, og kan sende data med lysets hast. Søkabler går i land og kobles til små stationer, som er tilkoblet de landbaserede internethovedveje gennem kabler i jorden. Landingsstationerne kan stå på strande eller i havne. Der sker årligt mellem 150 og 200 skader på søkabler. Flertallet af skaderne skyldes dog hændelige, menneskelige fejl som netop et anker, der får fat i et kabel, som typisk ligger oven på havbunden. De mange overrivninger af søkabler med datatrafik,som har ramt Nordeuropa gennem de seneste måneder, har været forsøg på atsabotere infrastrukturen, når ankre er blevet trukket hen over Østersøens bund. AP Sensing har gennemført utallige forsøg for at afklare nøjagtigheden af sin måleteknik. Da en dykker berørte et kabel med let hånd, var der udslag i signalet. Også skibe, droner og dykkere med undervandsscootere har deltaget i forsøgene. Virksomheden har også afprøvet, om deres kabel kunne høre, at et skib kastede sit anker i vandet. Den finske kystvagt opbragte i december 2024 olietankeren Eagle S, som sejler under Cookøernes flag, efter at et undersøisk kabel ud for Finlands kyst juledag blev revet over med et anker, som siden blev lokaliseret og bragt ind.Fold sammenLæs mereFoto: Jussi Nukari/AFP/Ritzau Scanpix.  Eksperter taler for at lægge kabler, somudelukkende skal bruges til overvågningsformåli en afstand fra for eksempel vigtige havne eller nær gasledninger eller telekabler frem for at koble udstyret direkte på søkablerne. Dette kan give et overblik over skibstrafikken i et område og dermed muligheden for at gribe ind, hvis et skib nærmer sig en kritisk forbindelse. Hvis et søkabel beskadiges, er internettet bygget sådan op, at trafikken normalt vil finde en anden vej videre mod modtageren. Derfor sker det ikke så ofte, at der direkte er afbrydelser af trafikken. NATO har efteroverrivningerne i Østersøen igangsat en overvågning med fly, krigsskibe og droner. Samtidig har EU i februar i år optrappet indsatsen for atstyrke søkablernes sikkerhedog modstandsdygtighed. FAKTAHavets »søslanger« er mindre end forventetSelvom der suser lige så mange data igennem, som hvis man så syv en halv million tv-kanaler i HD-kvalitet samtidig, er de store søkabler – hovedfærdselsårerne for Internettet og dermed guf for efterretningstjenesterne – ikke enorme søpølser.På dybt vand er et søkabel blot 17 millimeter tykt, men nærmere land armeres kablet, så det ikke bliver revet over af for eksempel fiskegrej, og så har det en diameter på omkring 45 millimeter.Når man klikker på en side, hvor indholdet ligger i USA eller andre steder i verden, sendes dataene gennem søkabler, før de lander på ens egen computerskærm eller mobilskærm. De optiske fiberkabler ligger som et broderi under havoverfladen. Hen over land sendes dataene videre gennem »hovedfærdselsårer« leveret af selskaber som TDC Net og GlobalConnect.Søkablerne sender datasignalerne på forskellige lamper, det vil sige i forskellige farver. For hver 75 kilometer kan, men gennem forstærkere give signalerne den kraft tilbage, som de mister over afstand.Typisk står store virksomheder, organisationer og institutioner - også Meta og Google - bag de store, multinationale kabler, som andre så lejer sig ind på. Blaabjerg på den jyske vestkyst er en af de store hovedfærdselsårer for international internet- og datatrafik. Store kabelringe går videre til Vesteuropa og USA.Rigtigt lange søkabler er 10.000-20.000 kilometer lange og rummer både optiske fiberkabler og et højspændingskabel til strøm. Datasignalerne forstærkes undervejs efter hver 75. kilometer.Kilder: Alcatel-Lucent og BerlingskeFOLD UD Selvom der suser lige så mange data igennem, som hvis man så syv en halv million tv-kanaler i HD-kvalitet samtidig, er de store søkabler – hovedfærdselsårerne for Internettet og dermed guf for efterretningstjenesterne – ikke enorme søpølser. På dybt vand er et søkabel blot 17 millimeter tykt, men nærmere land armeres kablet, så det ikke bliver revet over af for eksempel fiskegrej, og så har det en diameter på omkring 45 millimeter. Når man klikker på en side, hvor indholdet ligger i USA eller andre steder i verden, sendes dataene gennem søkabler, før de lander på ens egen computerskærm eller mobilskærm. De optiske fiberkabler ligger som et broderi under havoverfladen. Hen over land sendes dataene videre gennem »hovedfærdselsårer« leveret af selskaber som TDC Net og GlobalConnect. Søkablerne sender datasignalerne på forskellige lamper, det vil sige i forskellige farver. For hver 75 kilometer kan, men gennem forstærkere give signalerne den kraft tilbage, som de mister over afstand. Typisk står store virksomheder, organisationer og institutioner - også Meta og Google - bag de store, multinationale kabler, som andre så lejer sig ind på. Blaabjerg på den jyske vestkyst er en af de store hovedfærdselsårer for international internet- og datatrafik. Store kabelringe går videre til Vesteuropa og USA. Rigtigt lange søkabler er 10.000-20.000 kilometer lange og rummer både optiske fiberkabler og et højspændingskabel til strøm. Datasignalerne forstærkes undervejs efter hver 75. kilometer. Kilder: Alcatel-Lucent og Berlingske  ",
        "metadata": {
            "source": "https://www.berlingske.dk/virksomheder/soekabler-kan-nu-selv-lytte-efter-sabotage",
            "image_url": "https://berlingske.bmcdn.dk/media/cache/resolve/image_x_large_vertical/image/190/1901707/24913528-de-skabler-som-fragter-nsten-al-verdens-interne.jpg",
            "publication_time": "Onsdag d. 19. marts 2025, kl. 12.09",
            "author": "Thomas Breinstrup",
            "related_links": [],
            "attachments": []
        }
    }
}