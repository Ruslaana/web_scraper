{
    "version": "1.0",
    "document": {
        "id": "https://www_berlingske_dk/litteratur/har-du-svaert-ved-at-holde-nallerne-fra-telefonen-her-er-12-gode-raad",
        "title": "Har du svært ved at holde nallerne fra telefonen? Her er 12 gode råd til at finde tilbage til fordybelsen",
        "content": "Er det blevet svært for dig at læse en bog? Griber du uvilkårligt efter telefonen i stedet for at koncentrere dig om det, du ser på tv? Du er ikke alene. Smartphonen tager vores opmærksomhed og evne til fordybelse i alvorlig grad. Sådan lyder advarslenfra flere eksperter, Berlingske har talt med. Vi befinder os i en fordybelseskrise, der ødelægger en del af glæden ved de kulturelle oplevelser, vi engang brugte tid på. Bøger og film for eksempel. »Det er alvorligt. Vores manglende evne til at være opmærksomme i længere tid ad gangen påvirker mange aspekter af vores liv,« fastslog en af verdens førende forskere i koncentrationsevne ellerattention span, dr. Gloria Mark, professor emerita ved University of California og forfatter til bogen »Attention Span: En banebrydende måde at genoprette balance, lykke og produktivitet på«, i etinterview til Berlingske. »Folk læser ikke så lange tekster, som de gjorde før. Det påvirker evnen til at reflektere og tænke dybt. Derudover er stress også et meget alvorligt problem,« tilføjer hun. Du kan læses interviewether. Dr. Gloria Mark, professor emerita ved University of California, er en af verdens førende forskere i koncentrationsevne eller attention span. Hun kalder vores aftagende evne til at koncentrere os for »alvorlig«.Fold sammenLæs mereFoto: PR. Gloria Mark bliver bakket op af Jakob Sorgenfri Kjær, der er forfatter til bogen »Kig op« om den digitale underminering af menneskets evne til fordybelse og desuden journalist på Politiken. »Vi befinder os i en fordybelseskrise. Ikke bare i Danmark. Det er på tværs af hele verden. Hele den menneskelige civilisation befinder sig i en fordybelseskrise,«siger han til Berlingske. Han konstaterer også, at vi »pisser vores tid væk«. Den positive side af sagen er, at vi hver især ved hjælp af simple råd kan gøre en stor forskel. Samtlige eksperter, Berlingske har talt med, peger på, at bøger kan være en god vej til at genvinde sin evne til fordybelse. Det gælder også for Claus Hagstrøm, der arbejder med bøger og elsker at læse, men pludselig ikke evnede det som før. Læs hans historieher, hvor han fortæller om sin vej tilbage til fordybelsen. Jakob Sorgenfri Kjær fortæller, at han sover væsentligt bedre om natten, efter at han igen er begyndt at læsefysiske bøgerom aftenen. Jakob Sorgenfri Kjær har en række råd, der kan hjælpe os til bedre fordybelse og koncentration. Dem får du her: Berlingske har skrevet flere artikler om evnen til fordybelse, der bliver dårligere og dårligere. Du kan læse eksperternes forklaringher. Og du kan læse om Claus Hagstrøm, der endte med at tage en drastisk beslutning,her.",
        "metadata": {
            "source": "https://www.berlingske.dk/litteratur/har-du-svaert-ved-at-holde-nallerne-fra-telefonen-her-er-12-gode-raad",
            "image_url": "https://berlingske.bmcdn.dk/media/cache/resolve/image_x_large_vertical/image/189/1890671/24892643-jakob-sorgenfri-kjr-advarer-mod-som-refleks-at-hi.jpg",
            "publication_time": "Tirsdag d. 18. februar 2025, kl. 09.52",
            "author": "Christina Hilstrøm",
            "related_links": [],
            "attachments": []
        }
    }
}