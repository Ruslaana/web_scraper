{
    "version": "1.0",
    "document": {
        "id": "https://www_berlingske_dk/virksomheder/fra-spielberg-til-star-wars-hun-er-hollywoods-superproducer",
        "title": "Fra Spielberg til Star Wars: Hun er Hollywoods superproducer",
        "content": "Efter godt 40 år i filmbranchen er hun superproduceren med over 60 film og 120 Oscar-nomineringer i bagagen. Som direktør for Lucasfilm, der står bag Star Wars-filmene, betragtes hun i dag som en af Hollywoods mest indflydelsesrige kvinder, hvad angår både kreativ og kommerciel formåen.  Det er med hende som styrmand, at det nu Disney-ejede selskab har stået bag de to seneste Star Wars-film, »The Force Awakens« og nu »Rogue One«, der havde Danmarks-premiere 14. december. Foreløbig synes hun at have bestået den svære opgave at stille både fans og ejeren Disney tilfreds. FAKTADrengebold og nærkontakt af tredje gradKathleen Kennedy er født i Californien i 1953. Allerede som lille viste hun gåpåmod og spillede blandt andet på et drengehold i amerikansk fodbold.Oprindelig læste hun telekommunikation og film og troede egentlig, at hun skulle TV-vejen – som kameraoperatør, videoredigerende og senere producer på lokalstationen KCST i San Diego.Det var angiveligt Steven Spielberg-filmen »Nærkontakt af Tredje Grad«, der fik hende til at drage til Hollywood. Her fik hun job hos instruktøren og producenten John Milius, der nok mest er kendt for »Rambo«. Men det var netop Spielberg, der spottede hendes evner og gjorde hende til assistent og senere producer.Kathleen Kennedy var også medstifter af produktionsselskabet Amblin Entertainment sammen med Spielberg og producerkollegaen Frank Marshall – som hun senere giftede sig med efter at have holdt forholdet hemmeligt for selv Spielberg.Med Marshall dannede hun senere også eget produktionsselskab, angiveligt blandt andet for at få mere tid til privatliv og familie. Deres to døtre er født, efter at Kathleen Kennedy fyldte 42.FOLD UD Kathleen Kennedy er født i Californien i 1953. Allerede som lille viste hun gåpåmod og spillede blandt andet på et drengehold i amerikansk fodbold. Oprindelig læste hun telekommunikation og film og troede egentlig, at hun skulle TV-vejen – som kameraoperatør, videoredigerende og senere producer på lokalstationen KCST i San Diego. Det var angiveligt Steven Spielberg-filmen »Nærkontakt af Tredje Grad«, der fik hende til at drage til Hollywood. Her fik hun job hos instruktøren og producenten John Milius, der nok mest er kendt for »Rambo«. Men det var netop Spielberg, der spottede hendes evner og gjorde hende til assistent og senere producer. Kathleen Kennedy var også medstifter af produktionsselskabet Amblin Entertainment sammen med Spielberg og producerkollegaen Frank Marshall – som hun senere giftede sig med efter at have holdt forholdet hemmeligt for selv Spielberg. Med Marshall dannede hun senere også eget produktionsselskab, angiveligt blandt andet for at få mere tid til privatliv og familie. Deres to døtre er født, efter at Kathleen Kennedy fyldte 42. Som sådan er hun vant til at færdes i en mandedomineret verden, men det har hun gjort sin egen indsats for at lave om på. Hendes ledelsesteam er over 50 pct. besat af kvinder, og begge de nyeste Star Wars-film har stærke ledende kvinderoller.  For nylig vakte hun opsigt ved til branchebladet Variety at sige, at hun gerne så en kvindelig instruktør på en Star Wars-film, men samtidig antyde, at der mangler kvindelige instruktører med erfaring i at styre så store film. »Det er gigantiske film, og dem kommer du ikke ind til med stort set ingen erfaring,« sagde hun. Kun omkring 12 procent af amerikanske film er instrueret af kvinder. Sin egen erfaring har hun især fra instruktøren Steven Spielberg, der spottede hende som effektiv sekretær hos kollegaen John Milius og gjorde hende til sin assistent.  Filmen »E.T.« var den første, hun blev krediteret som producer på. Hun var da 29, og det var Spielberg, der skubbede på. »Jeg havde ikke den fjerneste ide om, hvad jeg lavede,« har hun udtalt til bladet Vanity Fair, med vanlig sans for at underspille egen rolle. George Lucas kender den nu 63-årige Kathleen Kennedy også tilbage fra Milius-tiden. Senere var hun med til at producere Indiana Jones-filmene med både Lucas og Spielberg. Det hører med til historien, at da George Lucas en aprildag i 2012 fortalte Kathleen Kennedy, at han nok ville gå på pension, gik det først ikke op for hende, at hun var den tiltænkte arvtager. Men allerede i juni rykkede hun ind som co-leder, og i december var selskabet solgt til Disney.  »At han overlod det hele til mig - der tænker jeg, Åh gud, jeg har et kæmpe ansvar,« udtalte hun året efter til bladet Hollywood Reporter. »Men han sagde: Du skal bare gøre, som du gør. Og jeg sagde: Ok, jeg prøver at regne ud, hvad det så er.«",
        "metadata": {
            "source": "https://www.berlingske.dk/virksomheder/fra-spielberg-til-star-wars-hun-er-hollywoods-superproducer",
            "image_url": "https://berlingske.bmcdn.dk/media/cache/resolve/image_x_large/image/10/106325/15831353-usa-womenfortune.jpg",
            "publication_time": "Onsdag d. 21. december 2016, kl. 13.09",
            "author": "Bibi Christensen",
            "related_links": [],
            "attachments": []
        }
    }
}