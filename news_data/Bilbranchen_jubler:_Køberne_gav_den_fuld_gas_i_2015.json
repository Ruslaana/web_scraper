{
    "version": "1.0",
    "document": {
        "id": "https://www_berlingske_dk/virksomheder/bilbranchen-jubler-koeberne-gav-den-fuld-gas-i-2015",
        "title": "Bilbranchen jubler: Køberne gav den fuld gas i 2015",
        "content": "207.717. Så mange biler kørte væk fra landets bilforhandlere med en ny ejer bag rattet i løbet af 2015. Dermed er sidste år et rekordår for salget af personbiler, meddeler De Danske Bilimportører i en pressemeddelelse. Det er første gang nogensinde, at der er blevet solgt mere end 200.000 biler. Og sammenlignet med 2014 er der tale om en stigning på knap ti procent.  - Hos bilimportørerne tolker vi helt klart disse meget fine salgstal som en tillid blandt forbrugerne og i erhvervslivet, samt en tro på fortsat vækst. Vi glæder os over et meget fint årsresultat og den positive udvikling, som vi har set gennem flere år, siger Gunni Mikkelsen, administrerende direktør for De Danske Bilimportører. Det er sjette år i træk, at bilsalget slår tallene fra året før. De seneste fem år har bilsalget været højere end nogensinde. Det samlede elbilsalg er samtidig mere end fordoblet sammenlignet med sidste års salg. Helt nye tal fra Det Digitale Motorregister viser, at salget af elbiler er eksploderet i løbet af de seneste måneder, hvilket skyldes udsigten til en afskaffelse af afgiftsfritagelsen for elbiler, der trådte i kraft 1. januar 2016. I alt blev der i 2015 solgt 4647 elbiler ifølge Autobranchen Danmark. FAKTADisse biler slog flest danskere kløerne iKøbenhavn: Sidste år solgte bilforhandlere rekordmange personbiler.I alt 207.717 bilers nøgler blev langet over disken i løbet af 2015.Her kan du se, hvilke biler flest danskere investerede i.1. Volkswagen Up! - 7955 solgte biler2. Peugeot 208 - 7945 solgte biler3. Toyota Aygo - 5699 solgte biler4. Peugeot 108 - 5559 solgte biler5. Peugeot 308 - 5552 solgte biler6. Kia Picanto - 4794 solgte biler7. Volkswagen Polo - 4711 solgte biler8. Volkswagen Golf - 4668 solgte biler9. Toyota Yaris - 4660 solgte biler10. Ford Fiesta - 4630 solgte bilerKilde: De Danske BilimportørerFOLD UD København: Sidste år solgte bilforhandlere rekordmange personbiler. I alt 207.717 bilers nøgler blev langet over disken i løbet af 2015. Her kan du se, hvilke biler flest danskere investerede i. 1. Volkswagen Up! - 7955 solgte biler 2. Peugeot 208 - 7945 solgte biler 3. Toyota Aygo - 5699 solgte biler 4. Peugeot 108 - 5559 solgte biler 5. Peugeot 308 - 5552 solgte biler 6. Kia Picanto - 4794 solgte biler 7. Volkswagen Polo - 4711 solgte biler 8. Volkswagen Golf - 4668 solgte biler 9. Toyota Yaris - 4660 solgte biler 10. Ford Fiesta - 4630 solgte biler Kilde: De Danske Bilimportører  Også en trend med såkaldt leasing har fået bilsalget til at ryge i vejret. - Samfundsøkonomien er i bedring, og det er en afgørende forklaring bag dette års rekordsalg, siger Autobranchen Danmarks administrerende direktør, Jens Brendstrup, i en pressemeddelelse og fortsætter: - Men leasingtrenden, der for alvor hitter lige nu, er den helt store drivkraft bag dette års bilsalg, og de mange leasingaftaler har især været afgørende for, at salget af større personbiler er højere sammenlignet med sidste år. Også De Danske Bilimportører noterer voldsom vækst i antallet af elbiler, der finder vej til danskernes garager. Blandt andet blev Tesla S-modellen den første elbil, der røg ind som den mest solgte i en måned. Det skete i december med 1248 solgte biler. Det er næsten det samme antal, som modellerne VW Up og Peugeot 208 solgte tilsammen. De to biler er ellers de mest solgte modeller i hele 2015, oplyser De Danske Bilimportører.   ",
        "metadata": {
            "source": "https://www.berlingske.dk/virksomheder/bilbranchen-jubler-koeberne-gav-den-fuld-gas-i-2015",
            "image_url": "https://berlingske.bmcdn.dk/media/cache/resolve/image_x_large/image/17/179389/11895438-bilsalg.jpg",
            "publication_time": "Mandag d. 04. januar 2016, kl. 02.20",
            "author": null,
            "related_links": [],
            "attachments": []
        }
    }
}