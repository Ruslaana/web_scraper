{
    "version": "1.0",
    "document": {
        "id": "https://www_berlingske_dk/virksomheder/han-kom-til-broendby-med-millioner-men-maa-gaa-derfra-med-livvagter",
        "title": "Han kom til Brøndby med millioner – men må gå derfra med livvagter: »Jeg har rørt ved en masse menneskers følelser, men det føles da unfair«",
        "content": "Fra tribunerne på Brøndby Stadion under sidste søndags superligakamp mod AaBlød det taktfast: »Nej til GFH, I må nok forstå. Vi ik' som FCK.« Sangen var henvendt til Brøndbys kommende amerikanske storaktionær, Global Football Holding (GFH), som erpå vej til at købe mere end 50 procent af klubbenog dermed opnår den fulde kontrol over alle vigtige beslutninger i en af landets vigtigste fodboldklubber. Det var næppe den velkomst, amerikanerne havde håbet på, men nok heller ikke overraskende, hvis de bare har forberedt sig minimalt på, hvordan et ejerskifte vil blivemodtaget blandt de mest hardcore fansaf Brøndby. Nu venter der en tid, hvor klubben skal overbevise i det mindste hovedparten af fansene om, at amerikanerne er en af nøglerne til at få fodboldklubben fra den københavnske vestegn tilbage til fortidens storhed. Jan Bech Andersen kommer til at få en central rolle i den proces. Han har de seneste ni år adskillige gange reddet klubben med flere lån og sidder i dag på mere end 60 procent af klubben. Nu vil han sælge hovedparten af aktierne til amerikanerne. »Jeg har kigget på denne handel i de seneste 12-18 måneder, fordi jeg kan se, at hvis vi skal tage det næste skridt for at genindtage vores position i dansk fodbold, skal der nye ejere ind,« siger Jan Bech Andersen i et stort interview med Berlingske. Global Football Holding ejer i forvejen andele i tre andre europæiske fodboldklubber: Waasland-Beveren i Belgien, Estoril fra Portugal og Augsburg i Tyskland. Samtidig harflere af de 14 investorerbag konsortiet aktier i den engelske Premier League-klub Crystal Palace. En ejer en del af Formel 1-holdet McLaren, mens flere andre har andele i forskellige amerikanske sportskoncerner uden for fodbold. Mange af dem har forbindelser til kapitalfonde, men de investerer som privatpersoner gennem GFH. Scott McLachlan fra Global Football Holding træder ind som næstformand i bestyrelsen, hvor Jan Bech Andersen fortsætter som formand. McLachlan gjorde hurtigt opmærksom på, at han var klar over den skepsis, som ventede ham og GFH, men han forsøgte at berolige fansene med, at det meste vil blive som før. »Jeg respekterer til fulde den skepsis, dette bliver mødt med af visse fans. Derfor er det også vigtigt for os at understrege, at for os er hver klub unik,«lød det fra Scott McLachlan. Men alligevel var den dominerende fangruppering Alpha hurtigt ude og melde om en stemningsboykot til alle kampene fremover. Det har været en såkaldt capo fra Alpha, der indtil nu har styret sangene til Brøndbys kampe. »Vi går ikke på kompromis med vores værdier i forsøget på at opnå succes,«hed det blandt andet i en udtalelse fra Alpha. Også på fansiden vilfortpark.dk var der klar modstand mod at få amerikanske ejere. »Brøndby er en forening med et stærkt fællesskab. I modsætning til FCK, der altid har været drevet som en forretning med kommercielle hensigter,«lød det her. Problemet er bare, at FC København og flere andre danske klubber har overhalet Brøndby på en lang række områder de senere år. Først og fremmest kan særligt den store rival fra København, men også FC Midtjylland, i dag give deres fodboldspillere højere lønninger end Brøndby. Det vil typisk over længere perioder føre til flere sejre på banen. Når en ny sæson begynder, er Brøndby ikke længere de klare favoritter, som de altid var tilbage i 1990erne, hvor klubben dominerede alt. I dag placerer bookmakerne hvert år FCK og FC Midtjylland som mere sandsynlige danske mestre end Brøndby. Men det skal der gøres noget ved, lyder det fra Jan Bech Andersen, og vejen dertil er blandt andet at få nye ejere ind. Jan Bech Andersen har udvalgt GFH blandt en række mulige købere. Han har nemlig ønsket at finde en køber, som passer til Brøndby, fortæller han. Det betyder, at flere interesserede er blevet bedt om at finde en anden klub at købe – også selvom de ville betale mere end GFH. Fans protesterer mod den nye storaktionær Global Football Holding foran Brøndby Stadion.Fold sammenLæs mereFoto: Martin Sylvest/Ritzau Scanpix. »Når folk har beskyldt mig for at sælge for ussel mammon, bliver jeg nødt til at sige, at der har været flere bejlere, og jeg kunne godt have solgt til nogen, som ville give mig flere penge. Men det valgte jeg ikke, fordi jeg ville have nogen, som respekterer vores værdier og den organisation, som vi har bygget op,« siger Jan Bech Andersen. Han er ikke i tvivl om, at langt de fleste Brøndby-fans er med på, at fodboldkampe ikke bare bliver vundet på fællesskab og hårdt arbejde, men også ved at have den bedste økonomi og dermed de bedste fodboldspillere. »Vi får nu muligheder for at øge budgetterne og får adgang til netværk, viden, indsigt og en større global platform, og det burde gøre det nemmere at være med helt fremme. Vi kan ikke bare stå stille på rulletrappen, fordi vi ellers så vil blive overhalet af andre,« siger Jan Bech Andersen. Han har siden beslutningen om at sælge fået masser af tilkendegivelser fra fansene. Langt størsteparten har – ifølge Jan Bech Andersen selv – været positive. Men kritikken blandt de mest hardcore Brøndby-fans har været hård. Utilfredsheden drejer sig blandt andet om, at de ikke ønsker udenlandske ejere – og slet ikke en som GFH, der har andele i flere andre klubber og dermed ikke nødvendigvis har al fokus på ejerandelen i Brøndby. Derfor har Jan Bech Andersen også fået masser af negative tilkendegivelser, og nogle af dem er så slemme, at erhvervsmanden har været nødt til at hyre livvagter. »Det er sørgeligt og trist, men der er bare nogle ting med min og min families sikkerhed, som jeg ikke vil gå på kompromis med,« siger Jan Bech Andersen. Tilbage i 2013 var hans penge ellers med til at redde Brøndby fra en truende konkurs, og derfor er han ekstra ærgerlig over, at han er nødt til at blive beskyttet mod få vrede fans. »Jeg er med på, at det har rørt ved en masse menneskers følelser. Det føles da unfair, men det er ikke noget, jeg vil tænke mere over. Nu vil jeg se fremad, og heldigvis er der 98 procent, som synes, jeg har gjort det godt, og få, som ikke synes det,« siger Jan Bech Andersen. Jan Bech Andersenskabte sin formuefra en heldig og succesrig tid i den internationale energikoncern, børsnoterede Glencore. Det gav ham mulighed for at blive storaktionær i Brøndby. Han kom ind på et tidspunkt, hvor klubben var i svære økonomiske problemer og kun netop undgik at rykke ud af superligaen. Jan Bech Andersen måtte adskillige gange låne klubben penge – lån som siden blev konverteret til aktier, og dermed er hans ejerandel steget flere gange siden 2013. Det betyder, at han nu sidder på lidt over 60 procent af aktierne, og han vil fortsætte med have en ejerandel på ti procent af aktierne, efter at amerikanerne har købt 50,1 procent. De nye ejere vil ifølge Jan Bech Andersen være med til at mindske forskellen til konkurrenterne. »De er dygtige forretningsmænd. De kan noget med rekruttering og datamining, og vi kan forhåbentlig lære en masse af dem på den kommercielle del. Blandt andet har de i USA vist, at de er enormt dygtige til at skabe andre typer gode oplevelser for fans og partnere. Den anden del er rå kapital til at sikre, at vi har de bedste betingelser for vores unge mennesker og til vores førsteholdstrup,« siger Jan Bech Andersen. Han siger, at Brøndby kommer til at købe flere spillere på det niveau, som blev hentet ind i løbet af sommeren. Her blev norske Ohi Omoijuanfo købt fra Røde Stjerne, Nicolai Vallys blev hentet fra Silkeborg, og landsholdsspilleren Daniel Wass kom fra Atlético Madrid. Men Brøndby skal også indhente rivalerne ved at gøre tingene på en lidt anderledes måde end dem. »Det er ikke nødvendigvis et våbenkapløb. Det handler også om at have de rigtige kompetencer til rådighed, fordi vi så kan flytte de små procenter. Jeg tror godt, at vi kan konkurrere, uden at det kun handler om den største pengetank, selvom en stærk økonomi i dag er en grundforudsætning i fodbold,« siger Jan Bech Andersen.  Er det blevet sværere at konkurrere med FCK? »Nej, det synes jeg ikke. Men de har fået fat i flere unge fans, fordi unge fans ofte vælger klubber, der vinder fodboldkampe. Den bølge skulle vi gerne med på. Vi har masser af fans i hele landet, men vi skal sikre, at vores fundament bliver endnu stærkere,« siger Jan Bech Andersen. Erhvervsmanden har oplevet meget gennem de ni år i klubben. Han er blandt andet blevet afsløret i under falsk navn at have kommunikeret med Brøndbys fans på et officielt fanforum.Her kaldte han sig Oscar,og han langede blandt andet hårdt ud efter daværende sportschef Per Rud og Brøndbys træner på det tidspunkt. Thomas Frank, som siden har fået succes i Premier League-klubben Brentford, valgte siden at stoppe som cheftræner. I dag kalder han den episode for »dum og ubetænksom«. Alligevel fortryder han ikke tiden som største aktionær i klubben. »Jeg kunne have været et rigere menneske på min bankbog, men jeg kunne ikke have været det rent følelsesmæssigt efter at have været med til at bygge det her sted op,« siger Jan Bech Andersen. Han har over årene skudt et trecifret millionbeløb i klubben, men i sidste ende vil han ende med at få det hele hjem. Den pris, som amerikanerne betaler for aktierne, betyder ifølge Jan Bech Andersen selv, at han sandsynligvis står til at få hovedparten hjem, hvis han en dag valgte at sælge de sidste godt ti procent. Indtil videre vil han beholde de sidste Brøndby-aktier. »Jeg mener, at vi stadigvæk har noget uforløst potentiale,« siger Jan Bech Andersen. Per Hansen, der er investeringsøkonom i Nordnet, siger, at Jan Bech Andersen gik ind i en hvepserede, da han tilbage i 2013 investerede i Brøndby. Men selvom hans penge var vigtige, får han næppe nogensinde ros fra store dele af fangruppen. Scott McLachlan fra Global Football Holding, Jan Bech Andersen, formand for Brøndby, og Ole Palmå, administrerende direktør, på pressemødet, hvor klubbens nye storaktionær blev præsenteret.Fold sammenLæs mereFoto: Martin Sylvest/Ritzau Scanpix. »Der er ikke mange, som efterfølgende vil honorere, at Jan Bech Andersen var der i de år, hvor det så allersværest ud. Han forsøger at finde en mulighed for nu at komme ud, og han får faktisk kun høvl for det. Han har gjort dumme ting, som for eksempel Oscar-fadæsen, men til sidst står han som en kæmpe redningsmand for klubben,« siger Per Hansen. Han mener, at Jan Bech Andersen næppe kunne have fundet en måde at sælge sine aktier på uden stor utilfredshed blandt fansene. »Jan Bech Andersen kan næsten ikke få ros. Man vil ikke have nye ind eller andre, som kan ændre noget, og de kritiske fans vil bare gerne have, at Jan Bech Andersen kom med penge og ellers holdt sin mund. Og selv hvis han ikke sagde noget, ville det også være forkert,« siger Per Hansen. På trods af alt det, som er sket, vil Jan Bech Andersen ikke afvise, at han ville anbefale en anden erhvervsmand at købe aktier i en fodboldklub med mange følelser involveret. »Jeg vil nok sige, at det helt objektivt nok ville være bedre at sætte pengene i Novo-aktier. Men jeg vil til gengæld også sige, at jeg har lært rigtig mange ting rent menneskeligt. Det har ikke gjort mig rigere på bankbogen, men jeg er blevet menneskeligt meget rigere,« siger Jan Bech Andersen. Hvorfor er det lige nu, at du vil sælge? »Det er næsten ti år siden, at  jeg kom ind, men jeg er også nødt til at tænke på de næste ti år og de næste generationer. Det gør vi med den her beslutning.« De amerikanske ejere har et afkastkrav, som du ikke har haft på samme måde. Hvordan kommer man til at mærke det? »For det første har det været fremme, at det er kapitalfonde. Det er det ikke. Det er private investorer, hvoraf nogen arbejder for kapitalfonde, men man skal huske, at det her drejer sig om deres egne penge. Men naturligvis vil de gerne tjene penge, men hvis de gør det, er det, fordi det går Brøndby godt.«  De kan jo vælge at sælge, til hvem de vil om nogle år. Bør det være en bekymring for Brøndbys fans? »Jeg anerkender, at nogle fans er utrygge, men jeg bliver inde. Det er garanten og brobyggeren til fremtiden. Hvem ved, om det ikke er mig, som en dag køber det hele tilbage.« Er der noget ved Brøndby, som har gjort det mere kompliceret at være storaktionær, end det havde været i andre klubber? »Der er ingen tvivl om, at den her klub er et helt specielt fænomen. Jeg kan være ærgerlig over visse ting, men det er ikke som sådan noget, jeg fortryder.« Hvordan har det været at få så meget offentlig opmærksomhed? »Det har været både godt og ondt. Jeg har fået masser af svinere, og det er nok en del af det. Det gjorde jeg op med min familie, da jeg gik ind i det. Det glæder mig omvendt, at der også er rigtig mange, som har lovprist min indsats og takket mig for at redde klubben samt skabt muligheden for nogle spændende fremtidsperspektiver.« Hvad står der i de beskeder, som du får? »Det er specielt i forbindelse med fodboldkampe, hvor der kommer beskeder om, hvorfor vi har købt den fodboldspiller, og at vi skulle hellere have købt en anden og fyret træneren og sportsdirektøren. Der er så mange følelser, og de selvsamme fans vil også gerne have en fodboldklub, som ikke giver dundrende underskud.« Vil du stadig komme på stadion i fremtiden? »Ja, 100 procent Jeg har været udlandsdansker siden 1997, men har planer om at vende hjem inden for de næste 12-18 måneder, og derfor kommer jeg til at komme her endnu mere,« siger Jan Bech Andersen. FAKTABlå Bog: Jan Bech AndersenBestyrelsesformand for Brøndby.Ejer godt 60 procent af klubben.Født: 1968.Karriere:1992: Shippingelev i Torm.1997: Udstationeret til Singapore.2000: Bliver ansat hos ST Shipping, som ejes af energikoncernen Glencore.2003: Bliver chef hos ST Shipping.2012: Stopper i Glencore.2013: Køber en aktiepost i Brøndby IF.2014: Tiltræder som bestyrelsesformand i Brøndby.2022: Aftaler at sælge godt 50 procent af Brøndby til amerikanske Global Football Holding.Privat: Gift med Helle, far til Mathilde og Oscar.FOLD UD Bestyrelsesformand for Brøndby. Ejer godt 60 procent af klubben. Født: 1968. Karriere: 1992: Shippingelev i Torm. 1997: Udstationeret til Singapore. 2000: Bliver ansat hos ST Shipping, som ejes af energikoncernen Glencore. 2003: Bliver chef hos ST Shipping. 2012: Stopper i Glencore. 2013: Køber en aktiepost i Brøndby IF. 2014: Tiltræder som bestyrelsesformand i Brøndby. 2022: Aftaler at sælge godt 50 procent af Brøndby til amerikanske Global Football Holding. Privat: Gift med Helle, far til Mathilde og Oscar. FAKTAGlobal Football HoldingGlobal Football Holdings ejer i forvejen andele i tre andre europæiske fodboldklubber: Waasland-Beveren i Belgien, Estoril i Portugal og Augsburg i Tyskland. Samtidig har flere af de 14 investorer bag konsortiet aktier i den engelske Premier League-klub Crystal Palace.Brøndby valgte i første omgang at holde investorerne bag hemmelige døre, men valgte efter pres udefra at offentliggøre navnene på ti af investorerne bag GFH.De ti er:Arctos Sports Partners – Et partnerledet Texas-baseret investeringsfirma med fokus på at erhverve minoritetsandele i professionelle sportsklubber og levere vækstkapital til den bredere sports-, medie- og underholdningsindustri.David Blitzer – medejer af Crystal Palace (siden 2015), Philadelphia 76ers i NBA (siden 2011), New Jersey Devils i NHL (siden 2013), og en minoritetsejer af Cleveland Guardians i Major League Baseball (MLB) såvel som andre professionelle sportsklubber.Eric Cohen – investor i Crystal Palace i Premier League.Robert Franco – investor i Crystal Palace i Premier League.Robert Karr – passioneret fodboldfan og privat investor, der med base i New York City driver eget familiefirma og er engageret i velgørenhed.Krase-familien – investorer i Real Salt Lake i den amerikanske Major League Soccer (MLS) og Beyond Sports, som er en visualiseringsplatform, der leverer løsninger i realtid til ligaer, tv-stationer og brands.Jahm Najafi – medejer af Phoenix Suns i NBA og McLaren i Formel 1-serien.Dave Novak – investor i Crystal Palace i Premier League og Real Salt Lake i MLS.Dan & Michael Schwab – investorer i Crystal Palace i Premier League, Memphis 901 F.C. i United Soccer League (USL) og Dagenham & Redbridge Football Club i den engelske National League.David & Eli Simon – investorer i Crystal Palace i Premier League.De resterende godt 15 procent af investeringen kommer fra amerikanske og europæiske privatpersoner, som ikke ønsker at få deres navne offentliggjort.FOLD UD Global Football Holdings ejer i forvejen andele i tre andre europæiske fodboldklubber: Waasland-Beveren i Belgien, Estoril i Portugal og Augsburg i Tyskland. Samtidig har flere af de 14 investorer bag konsortiet aktier i den engelske Premier League-klub Crystal Palace. Brøndby valgte i første omgang at holde investorerne bag hemmelige døre, men valgte efter pres udefra at offentliggøre navnene på ti af investorerne bag GFH. De ti er: Arctos Sports Partners – Et partnerledet Texas-baseret investeringsfirma med fokus på at erhverve minoritetsandele i professionelle sportsklubber og levere vækstkapital til den bredere sports-, medie- og underholdningsindustri. David Blitzer – medejer af Crystal Palace (siden 2015), Philadelphia 76ers i NBA (siden 2011), New Jersey Devils i NHL (siden 2013), og en minoritetsejer af Cleveland Guardians i Major League Baseball (MLB) såvel som andre professionelle sportsklubber. Eric Cohen – investor i Crystal Palace i Premier League. Robert Franco – investor i Crystal Palace i Premier League. Robert Karr – passioneret fodboldfan og privat investor, der med base i New York City driver eget familiefirma og er engageret i velgørenhed. Krase-familien – investorer i Real Salt Lake i den amerikanske Major League Soccer (MLS) og Beyond Sports, som er en visualiseringsplatform, der leverer løsninger i realtid til ligaer, tv-stationer og brands. Jahm Najafi – medejer af Phoenix Suns i NBA og McLaren i Formel 1-serien. Dave Novak – investor i Crystal Palace i Premier League og Real Salt Lake i MLS. Dan & Michael Schwab – investorer i Crystal Palace i Premier League, Memphis 901 F.C. i United Soccer League (USL) og Dagenham & Redbridge Football Club i den engelske National League. David & Eli Simon – investorer i Crystal Palace i Premier League. De resterende godt 15 procent af investeringen kommer fra amerikanske og europæiske privatpersoner, som ikke ønsker at få deres navne offentliggjort. FAKTAForskelle på fire store danske klubberTrupværdi (ekskl. værdien af lejede spillere)FC København: 461 millioner kronerFC Midtjylland: 325 mio.  KronerBrøndby: 258 millioner kronerAGF: 101 millioner kronerKilde: TransfermarktMest værdifulde spillerFC København: Viktor Claesson (52 millioner kroner)Brøndby: Anis Slimane (26 millioner kroner)FC Midtjylland: Anders Dreyer (60 millioner kroner)AGF: Mikael Anderson (11 millioner kroner)Kilde: TransfermarktTransferindtægter seneste fem årFC København: 722 millioner kronerFC Midtjylland: 596 millioner kronerBrøndby: 197 millioner kronerAGF: 80 millioner kronerKilde: TransfermarktOverskud på transfermarkedet seneste fem årFC København: 254 millioner kronerBrøndby: 31 millioner kronerFC Midtjylland 318 millioner kronerAGF: 6 millioner kronerKilde: TransfermarktAntal mesterskaber historiskFC København: 14Brøndby: 11FC Midtjylland: 3AGF: 5Kilde: Klubbernes hjemmesideAntal danske landsholdsspillere gennem historienFC København: 51Brøndby: 72FC Midtjylland: 21AGF: 61Kilde: DBU LandsholdsdatabaseStadionkapacitetFC København: 38.065 (Parken)Brøndby: 28.000 (Brøndby Stadion)FC Midtjylland 11.800 (MCH Arena)AGF: 19.433 (Aarhus Stadion)Kilde: Klubbernes hjemmesideResearch: Rasmus Lolk ChristensenFOLD UD Trupværdi (ekskl. værdien af lejede spillere) FC København: 461 millioner kroner FC Midtjylland: 325 mio.  Kroner Brøndby: 258 millioner kroner AGF: 101 millioner kroner Kilde: Transfermarkt Mest værdifulde spiller FC København: Viktor Claesson (52 millioner kroner) Brøndby: Anis Slimane (26 millioner kroner) FC Midtjylland: Anders Dreyer (60 millioner kroner) AGF: Mikael Anderson (11 millioner kroner) Kilde: Transfermarkt Transferindtægter seneste fem år FC København: 722 millioner kroner FC Midtjylland: 596 millioner kroner Brøndby: 197 millioner kroner AGF: 80 millioner kroner Kilde: Transfermarkt Overskud på transfermarkedet seneste fem år FC København: 254 millioner kroner Brøndby: 31 millioner kroner FC Midtjylland 318 millioner kroner AGF: 6 millioner kroner Kilde: Transfermarkt Antal mesterskaber historisk FC København: 14 Brøndby: 11 FC Midtjylland: 3 AGF: 5 Kilde: Klubbernes hjemmeside Antal danske landsholdsspillere gennem historien FC København: 51 Brøndby: 72 FC Midtjylland: 21 AGF: 61 Kilde: DBU Landsholdsdatabase Stadionkapacitet FC København: 38.065 (Parken) Brøndby: 28.000 (Brøndby Stadion) FC Midtjylland 11.800 (MCH Arena) AGF: 19.433 (Aarhus Stadion) Kilde: Klubbernes hjemmeside Research: Rasmus Lolk Christensen  ",
        "metadata": {
            "source": "https://www.berlingske.dk/virksomheder/han-kom-til-broendby-med-millioner-men-maa-gaa-derfra-med-livvagter",
            "image_url": "https://berlingske.bmcdn.dk/media/cache/resolve/image_x_large/image/161/1612204/24253538-.jpg",
            "publication_time": "Lørdag d. 05. november 2022, kl. 06.27",
            "author": "Lasse Friis",
            "related_links": [],
            "attachments": []
        }
    }
}