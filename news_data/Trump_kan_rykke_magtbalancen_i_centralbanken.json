{
    "version": "1.0",
    "document": {
        "id": "https://www_berlingske_dk/aktier/trump-kan-rykke-magtbalancen-i-centralbanken",
        "title": "Trump kan rykke magtbalancen i centralbanken",
        "content": "De to ledige stillinger i direktionen skal udfyldes i Donald Trumps første to til tre måneder som præsident, og da begge har stemmeret i den pengepolitiske komité, Federal Open Market Committee (FOMC), kan det forrykke balancen på FOMC-møderne. Det skriver Bloomberg News.  Tirsdag annoncerede Donald Trump, at Ralph Ferrara vil anføre et såkaldt \"landing team\" med det formål, at studere centralbanken og finde måder at ændre den i overensstemmelse med den tiltrædende præsident ønsker. Larry Kudlow, der beskriver sig selv som \"uformel økonomisk rådgiver\" for Donald Trump, bemærker, at den nyvalgte præsident kan udpege mindst fire nye direktører i Federal Reserve. Ud over de to nuværende ledige pladser udløber mandatet for Fed-topchef Janet Yellen i februar 2018, mens hendes højre hånd, Stanley Fischers mandat udløber fire måneder senere.  ",
        "metadata": {
            "source": "https://www.berlingske.dk/aktier/trump-kan-rykke-magtbalancen-i-centralbanken",
            "image_url": "https://berlingske.bmcdn.dk/media/cache/resolve/image_x_large/image/1/13144/15544090-usa-trump.jpg",
            "publication_time": "Onsdag d. 23. november 2016, kl. 07.14",
            "author": null,
            "related_links": [],
            "attachments": []
        }
    }
}