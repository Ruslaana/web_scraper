{
    "version": "1.0",
    "document": {
        "id": "https://www_berlingske_dk/videnskab/her-er-fremtidens-pc-stik",
        "title": "Her er fremtidens pc-stik",
        "content": "Torsdag kunne Intel fremvise sin længe ventede Light Peak-teknologi på et stortpressemøde. Teknologien har fået et nyt navn – Thunderbolt. Navneskiftet er ikke tilfældigt. Light Peak-navnet indikerer at der skal bruges optiske forbindelser, men det er ikke længere et krav. Den første generation af teknologien bruger kobber-kabler og først senere kommer en version med optiske kabler. Derfor har Intel valgt det mere neutrale navn Thunderbolt. Intel viste Light Peak første gang i midten af 2009 og der er store forventninger til teknologien, som skal afløse USB 3.0. I første omgang vil Light Peak understøtte en hastighed på 10 gigabit i sekundet begge veje. Men senere skal hastigheden øges til 100 gigabit. Det kræver dog optiske kabler. Dermed er Thunderbolt hurtigere end både det sædvanlige Ethernet-stik i notebooks (typisk 1 gigabit/s), USB 3.0 (5 gigabit/s) og Firewire-800 (800 Mbit/s) Et af målene med Thunderbolt er at gøre det lettere at forbinde ekstraudstyr med computeren og slippe af med kabelrod under skrivebordet. Thunderbolt kan føre både Displayport- og PCI Express-signaler over samme kabel. Intel har udgivet enThunderbolt Technology Brief, der beskriver teknologien. I princippet kan Thunderbolt erstatte mange af dagens pc-kabler. Det er også muligt at overføre strøm over kablerne, men det er ikke påkrævet – kommende optiske Thunderbolt-kabler vil ikke være i stand til at overføre strøm. Ifølge Intel kan man tilslutte op til syv enheder til samme kabel. Det kan være alt fra skærme til eksterne harddiske og kameraer. Intel fortæller at man allerede har et Thunderbolt-kabel på tre meter, der kan overføre 10 watt, og senere i år kommer kobber-kabler på 10 meter samt optiske kabler. Sidste år viste Intel en bærbar computer med det, der dengang hed Light Peak. Et langt tyndt Light Peak kabel, som forbinder den bærbare med en docking station og skærm, blev brugt til at overføre Blu-ray video, et feed fra et HD kamera og en kopi af computerens display – på samme tid. Med 10 gigabit kan en hel Blu-ray-film overføres på halvandet minut. Intel fortæller at man også vil understøtte USB 3.0, men indtil nu har Intel tøvet med at indbygge teknologien i sine chipsæt. Apple vil understøtte Thunderbolt i sine nye Macbook Pro modeller og dermed ser det ud til at Apple bliver de første, som tager teknologien til sig. En ny Macbook Pro med Thunderbolt blevpræsenteret torsdag. På sit pressemøde torsdag morgen havde Intel forberedt en demonstration med den nye Macbook Pro, som hentede fire rå, ukomprimerede 1080p video-streams fra et Thunderbolt-baseret lagersystem og sendte det videre til et Thunderbolt-display. Lacie, Western Digital og Promise er på vej med de første lagerenheder som understøtter Thunderbolt. Der kommer også videoredigerings-produkter fra Avid og Blackmagic med teknologien. Intel forventer at der først kommer et stort udbud af stationære og bærbare computere med Thunderbolt i starten af næste år. Læs også:Apple dropper papkasserLæs også:De nye MacBook Pro er på markedet",
        "metadata": {
            "source": "https://www.berlingske.dk/videnskab/her-er-fremtidens-pc-stik",
            "image_url": "https://berlingske.bmcdn.dk/media/cache/resolve/image_x_large/image/77/771613/3846942-apple.jpg",
            "publication_time": "Fredag d. 25. februar 2011, kl. 20.30",
            "author": null,
            "related_links": [],
            "attachments": []
        }
    }
}