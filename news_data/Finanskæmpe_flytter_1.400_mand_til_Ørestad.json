{
    "version": "1.0",
    "document": {
        "id": "https://www_berlingske_dk/virksomheder/finanskaempe-flytter-1_400-mand-til-oerestad",
        "title": "Finanskæmpe flytter 1.400 mand til Ørestad",
        "content": "Planen er at rykke ind i 2017 i 30.000 kvadratmeter af et 50.000 kvm stort kontorhus, som bliver opført af det norske pensionsselskab KLP, der i forvejen har to kontorhuse i nabolaget. Aktuelt forbereder parterne en arkitektkonkurrence. Sidste år oplyste Nordea, at bankkoncernen i 2016 vil flytte til et nybygget og Henning Larsen-tegnet hovedsæde i den nordlige del af Ørestad.      Ørestad City - hvor Nykredit flytter ind - er en af de mest udbyggede af Ørestads fire bydele. En del af bydelen, Down Town-kvarteret, var oprindeligt designet af den verdenskendte arkitekt Daniel Libeskind, men i sommer kunne Berlingske Business løfte sløret for, at hans visioner, udformet før finanskrisen, var blevet droppet og afløst af en ny byplan.      ",
        "metadata": {
            "source": "https://www.berlingske.dk/virksomheder/finanskaempe-flytter-1.400-mand-til-oerestad",
            "image_url": "https://berlingske.bmcdn.dk/media/cache/resolve/image_x_large/image/39/392705/6398922-aa.jpg",
            "publication_time": "Onsdag d. 08. maj 2013, kl. 11.15",
            "author": "Nils-Ole Heggland",
            "related_links": [],
            "attachments": []
        }
    }
}