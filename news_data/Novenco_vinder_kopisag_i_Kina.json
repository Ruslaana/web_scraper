{
    "version": "1.0",
    "document": {
        "id": "https://www_berlingske_dk/virksomheder/novenco-vinder-kopisag-i-kina",
        "title": "Novenco vinder kopisag i Kina",
        "content": "- Det er blevet værd at slås for sine rettigheder i Kina nu, konstaterer Peter Holt, teknisk direktør i landdelen af Novenco med »efternavnet« Building & Industry. Det er nye toner i landet, der ellers har været kendt for at sprøjte kopivarer ud. Det skriver Sjællandske.  Striden har ikke så meget drejet sig om varer, men om navn, logo og markedsføring. Et kinesisk firma indenfor ventilation har haft Novenco som en del af sit navn og har kopieret Novencos logo ned til mindste detalje. Det kinesiske firma har markedsført sig på flere af Novencos markeder.  - Vi var bange for, at kunderne skulle gå forkert, og at det skulle gå ud over vores gode omdømme ude i verden, forklarer Peter Holt om baggrunden for sagen. Han har de seneste 10 år haft ansvaret for kopisager i begge de danske Novenco-selskaber og betragter dette som en meget vigtig sejr. ",
        "metadata": {
            "source": "https://www.berlingske.dk/virksomheder/novenco-vinder-kopisag-i-kina",
            "image_url": "https://berlingske.bmcdn.dk/media/cache/resolve/image_x_large/image/17/179309/11936041-novenco.jpg",
            "publication_time": "Fredag d. 08. januar 2016, kl. 06.32",
            "author": null,
            "related_links": [],
            "attachments": []
        }
    }
}