{
    "version": "1.0",
    "document": {
        "id": "https://www_berlingske_dk/indland/danmarks-stoerste-biograf-er-plaget-af-daarlig-lyd-filmanmelder-vil",
        "title": "Danmarks største biograf er plaget af dårlig lyd: Filmanmelder vil boykotte",
        "content": "Biografen Imperial på Vesterbro er Nordens største, og den har været særlig kendt for god lyd- og billedkvalitet. Men efter naboklager ser det anderledes ud. For det firestjernede Imperial Hotel, som er placeret lige oven på biografen, vil have ro i sine luksusværelser. Og derfor har biografen i flere måneder dæmpet lyden i salene uden at oplyse det til publikum, hvilket har ført til utilfredshed blandt aktører i filmbranchen. Senest har filmanmelder Casper Christensen ipodcasten What2Watchrettet skarp kritik af lydniveauet i biografen ifølgeKulturmonitor,efter han havde været inde og se filmen »Gladiator 2« i biografen. »Jeg kommer aldrig til at gå i Imperial igen, så længe det her system er sat i værk,« siger han i podcasten og kalder det »en katastrofe«. Ifølge Ekko indebærer Imperials forringede lyd, at bassen i biografens ellers bombastiske lydbillede er blevet dæmpet med helt op til 30 decibel.Fold sammenLæs mereFoto: Jonas Skovbjerg Fogh/Ritzau Scanpix. Tidligere har den forringede lyd fået de danske filminstruktører Michael Noer og Christina Rosendahl til at rykke deres premiere til andre biografer efter utilfredshed fra filmfolkene, skrevEkkotidligere i år. »Vi arbejder fortsat sammen med ejendommens ejer (Honores Fond,red.) på at finde en løsning, der kan implementeres i Imperial,« skriver biografkædens administrerende direktør, Casper Bonavent, til Kulturmonitor. Klagerne om lydniveauet har sat gang i en sag, der har fået Københavns Kommune involveret. Imperial har eksisteret siden 1961 og er ifølgelex.dkNordens største med sine omtrent 1.000 sæder. En almindelig billet til Imperial koster mellem 155 og 165 kroner. Hotellet åbnede i 1958. ",
        "metadata": {
            "source": "https://www.berlingske.dk/indland/danmarks-stoerste-biograf-er-plaget-af-daarlig-lyd-filmanmelder-vil",
            "image_url": "https://berlingske.bmcdn.dk/media/cache/resolve/image_x_large/image/186/1860354/24837395-imperial-har-ligget-ved-vesterport-har-historisk-v.jpg",
            "publication_time": "Torsdag d. 21. november 2024, kl. 20.59",
            "author": "Sofie Amalie Elmelund",
            "related_links": [],
            "attachments": []
        }
    }
}