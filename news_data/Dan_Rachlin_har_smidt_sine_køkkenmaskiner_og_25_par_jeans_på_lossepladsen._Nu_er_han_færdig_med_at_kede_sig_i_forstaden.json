{
    "version": "1.0",
    "document": {
        "id": "https://www_berlingske_dk/kultur/dan-rachlin-har-smidt-sine-koekkenmaskiner-og-25-par-jeans-paa-lossepladsen",
        "title": "Dan Rachlin har smidt sine køkkenmaskiner og 25 par jeans på lossepladsen. Nu er han færdig med at kede sig i forstaden",
        "content": "Han har ryddet op i sit liv. Faktisk er han stadig i fuld gang. Ikke bare med at flytte små bunker ned i en kælder, ud i en garage eller tage turen omkring Kirkens Korshær. Men medhelesit liv. En oprydning, der for dj og radiovært Dan Rachlin handler om et opgør og en afsked med noget af alt det, der ikke længere er vigtigt nok. Det, som ikke betyder noget mere – eller som han bare ikke gider længere. Én gang for alle vil han skære alt det overflødige væk, så kun kernen er tilbage. Han vil bare gerneleve. Sammen med hustruen, Charlotte. Dan Rachlin er færdig med Rungsted.Færdig med Nordsjælland. Færdig med den 300 kvadratmeter store villa. DJ og radiovært Dan Rachlin havde sidste forår nogle turbulente måneder, hvor han sammen med sin kone, Charlotte, skulle finde ud af, hvad der var kernen i deres ægteskab. »Vi tog os god tid til nogle samtaler, og vi var hele vejen rundt.« Parret har foretaget et servicetjek på hele deres liv: Parforhold, venner, familie, økonomi, værdier.Fold sammenLæs mereFoto: Liv Latricia Habel. Nu er de otte værelser, tre badeværelser, et gigantisk landkøkken og en have, der har stresset ham mere, end han har nydt den, skiftet ud med en treværelsers i København K. Det er her, på i alt 80 kvadratmeter, han er flyttet ind sammen med sin kone, sin 18-årige datter og familiens tre hunde. »Vi havde nogle turbulente måneder sidste forår, hvor Charlotte og jeg skulle finde ud af, hvad der var kernen i vores ægteskab,« siger Dan Rachlin. »Hvad der i det hele taget var kernen i vores liv. Vi tog os god tid til nogle samtaler, og vi var hele vejen rundt.« Nu er det slut med, at villaen skal stå snorlige, og at familien kan tage på tre rejser om året for at »vi kan fortælle de andre om de fedeste hoteller, vi har boet på«, som Dan Rachlin konstaterer. »Game over,«tilføjer han. For nylig fyldte Dan Rachlin 60. Til sommerkan han fejre sølvbryllup med Charlotte, men også, at det er 40 år siden, hans karriere som radiovært begyndte. Popmusikken har defineret hans livsbane og gjorde ham i 1980erne og 90erne til en af landets mest kendte radioværter og DJs. Det begyndte for alvor 8. juni 1984, da radiostationen The Voice gik i luften fra et studie i Valkendorfsgade i Indre By. Den københavnske lokalradio var grundlagt af baron Otto Reedtz-Thott og forretningsmanden Klaus Riskær Pedersen og blev en stor lyttersucces. Dan Rachlin var én af The Voice-værterne og blev danmarksberømt. Siden er både The Voice og Dan Rachlin ofte blevet trukket frem som symboler på en ægte 80er-sound. Det var ham, der stod ved pulten, dengang populærkulturen for alvor gjorde sit indtog i Danmark. Nu har årene sat deres præg, både på hårfarven og på eftertanken. Nu er vi her, i en anden tid, hvor 80er-poppen er blevet til nostalgi, og hvor Dan Rachlin er blevet bevidst om, at de store valg ikke træffer sig selv. Dan Rachlin, da det hele skete i 1980erne.Fold sammenLæs mereFoto: Søren Hytting. »2024 er et vildt år med nogle ret heftige og meget personlige markeringer,« konstaterer Dan Rachlin. »Vores datter bliver student, så lige om lidt har vi heller ikke længere børn boende hjemme. Illusionen om, at vi har tid til det hele – hus, venner og familie og simreretter skabt fra bunden – er endegyldigt slut«. Også vennekredsen har været et tema. Og deres familier på kryds og tværs.Både Dan og Charlotte er vokset op i skilsmissefamiliermed mange familiemedlemmer involverede. »Vi har en kæmpe familie, og vi elsker dem højt. Men der er altid én, som har fødselsdag; én, der bliver student; én, som er færdig med en uddannelse. Der er altid noget at fejre eller at være sammen om. Vi kan bare ikke være med til alt. De otte værelser, tre badeværelser, et gigantisk landkøkken og en have, der har stresset ham mere, end han har nydt den, er nu skiftet ud med en treværelsers i København K. Det er her, på de 80 kvadratmeter, DJ og radiovært Dan Rachlin er flyttet ind sammen med sin kone, sin 18-årige datter og familiens tre hunde.Fold sammenLæs mereFoto: Liv Latricia Habel. Charlotte og jeg har givet hinanden håndslag på, at man godt må sige fra indimellem, så kun den ene af os tager afsted.« Han gider ikke længere male stakit. Han gider ikke klippe hækken inden sankthans. Han gider ikke rense fliser og luge ukrudt. »I stedet kan jeg med god samvittighed gå ned på Nyhavnskroen, på Palæ Bar eller på en af mine andre yndlingsrestauranter og nyde en frokost med nogle venner.« Én af de gode ting ved at blive ældre er, siger han, at han nærmest er blevet kirurgisk skarp på, hvem han vil omgås og bruge sin tid på. »Nu ved jeg godt, at det lyder ret kynisk og meget kalkulerende, for der ligger nogle hårde tilvalg og fravalg bag vores prioriteringer de seneste år. Men både for Charlotte og mig er der kommet noget snigende i forhold til, hvordan vi prioriterer vores tid og de mennesker, vi er sammen med. For nylig fyldte Dan Rachlin 60. Til sommer kan han fejre sølvbryllup med hustruen, Charlotte, men også, at det er 40 år siden, hans karriere som radiovært begyndte. At den livsbane, han har i dag, begyndte på radiokanalen The Voice.Fold sammenLæs mereFoto: Liv Latricia Habel. Når venskaber ophører, går detoftest begge veje, og på et tidspunkt tænker man, om venskabet enten skal revitaliseres, eller om vi skal sige, at alting har sin tid.« For Dan Rachlin bliver der færre parmiddage og flere gå-i-byen-aftener. »Det er en del af vores opbrud med det liv, vi tidligere har levet. Charlotte har sine veninder, og jeg har mine venner, og måske mødes vi senere på natten nede på Nyhavnskroen.« Han afviser, at det er et patetisk forsøg på at genskabe en ungdom, der for længst er forsvundet ind i diskokuglens kamuflerende skær. »Det er de mange glade mennesker, der bevæger sig gennem byen, som har trukket os i den retning. Det har ikke noget med alder at gøre. Men hvis du spørger mig, om jeg har det anstrengt med at fylde 60, er svaret ja. Mest fordi jeg føler, at tiden går hurtigere og hurtigere for hvert år. Jeg kan ikke have, at tiden smuldrer mellem hænderne på mig.« Han vil nødigt genere sine nordsjællandske venner, siger han, men Nordsjælland var bare blevet for kedelig. »Når vi kommer til oktober, hvor der er decideret selvmordsagtigt i forstæderne, har jeg tit tænkt: »Ja, men her er også så dejligt stille. Men – også røvsygt.« Og jeg vil gerne understrege, at jeg har været glad for at bo i Nordsjælland. Jeg har boet der det meste af mit liv, og jeg kan stadig savne at tage turen ned til Kokkedal Slot. Men vi var enige om, at vi skulle noget andet, og at dét andet foregår inde i København.« Det var i marts sidste år, at han blev overmandet af en usynlig kraft, som han kalder det. En kraft, som begyndte at skubbe ham ud af hans store hjem i Rungsted gennem de seneste 18 år. Og ind mod byen. En proces, der nok havde været undervejs i noget tid. »Når jeg havde været inde i byen og spise frokost med nogle gutter eller til koncert, så kørte jeg hjem til Rungsted. Op til det stille, mørke Nordsjælland. Men hvorfor? Jeg fik sværere og sværere ved at forklare det.« Han har ikke længere samlinger af vin, som han havde tidligere – noget, han ellers gik meget op i. Ikke længere otte forskellige slags køkkenmaskiner, fransk køkkenudstyr og alt det andet, han eller familien alligevel aldrig har brugt. »Det er slut med finere madlavning og dyr vin. Når vi skal have kinesisk, indonesisk, thai,whatever, bliver det leveret af Wolt, eller vi går ned på et af byens utallige spisesteder. Andre gange bikser vi noget hurtigt sammen fra Netto. En efterårsaften laver jeg måske noget gullasch, men ni ud af ti gange laver vi ikke selv mad længere.« Han har stadig to containere fyldt med ting,selvom han og Charlotte har smidt ud, solgt eller foræret væk til blandt andre ukrainske flygtninge i kommunen. Lakmusprøven for dj og radiovært Dan Rachlin er, om han savner noget af det, han i dag har opmagasineret i to containere. »Hvis jeg ikke savner det, er det ikke vigtigt. Længes jeg efter den blå blazer eller et bestemt par af mine 25 Replay-jeans? Svaret er, at jeg intet savner.«Fold sammenLæs mereFoto: Liv Latricia Habel. »Lakmusprøven er jo, om jeg savner noget af det, jeg har gemt i containerne. Hvis jeg ikke savner det, er det ikke vigtigt. Længes jeg efter den blå blazer eller et bestemt par af mine 25 Replay-jeans? Kan jeg klare mig medkunfem par? Undvære vores Le Creuset-gryder og kobbersauterpander? Svaret er, at jeg intet savner. Tværtimod føles det som en kæmpe befrielse at slippe af med det.« Det har overrasket ham, hvor let det har været, både at flytte og at skille sig af med en masse ting. Til gengæld har selve sorteringen været en lang og hård proces. »Vi gik virkelig til den. Skulle jeg gemme udklip med mig selv fra 1990erne, som havde ligget pakket ned i en halvfugtig flyttekasse i årevis? Hvad skal mine børn stille op med det, når jeg engang er død? De vil jo ikke ane, hvordan de skal forholde sig. Ud med de scrapbøger og ud med Dan Rachlin i avisartikler fra 1984.« Selvom meget er kørt på genbrugspladsen, solgt eller foræret væk, vil han ikke gøre sig mere frelst, end han er. »Vi har stadig to opmagasineringer. En stor container med vores elskede spisebord med plads til 20 mennesker omkring, og hvor vi gennem de sidste mange år har holdt påskefrokoster, juleaftener, fødselsdage og sommerfester. Det spisebord har vi stadig. Men måske var der andre, der kunne overtage festen? Eller vi kan gå ned på Nyhavnskroen og spise påskefrokost i stedet for omkring et langbord derhjemme?« Behovet for at mærke en ny følelse af, hvad han beskriver som »at befinde sig midt inde i selve livet«, lyder næsten, som om Ghita Nørby kunne have sagt det, mener Rachlin. Han griner af sin egen formulering. »Nej, men altså, vi skal have vores dovne røve ud og opleve byen med alle de muligheder, der er for kunst, musik og kulturtilbud.Statens Museum for Kunst har jo kunsti verdensklasse, og nu har vi det hele lige inden for rækkevidde. Får vi det brugt? Ja, det gør vi.« Han nægter at være den gnavne mand på plus 60, når der indimellem bliver for meget larm i gaden. »Det er en del af at være flyttet ind i byen,« lyder det. »Vi har selv valgt at bo her, og hvis jeg skulle blive træt af byens puls og larm indimellem, kan jeg tage et par lydtætte høretelefoner på, så jeg intet kan høre. Opfører nogle sig møgirriterende, fordi de smider rundt med pizzabakker, tomme fadølsglas, brækker sig, pisser og det, der er værre, er jeg ikke bleg for at være den voksne, der minder om, hvad jeg synes er ret og rimeligt. Dan Rachlin nægter at være den gnavne mand på plus 60, når der indimellem bliver for meget larm i gaden. »Det er en del af at være flyttet ind i byen,« lyder det. »Vi har selv valgt at bo her, og hvis jeg skulle blive træt af byens puls og larm indimellem, kan jeg tage et par lydtætte høretelefoner på, så jeg intet kan høre.«Fold sammenLæs mereFoto: Liv Latricia Habel. Vi er mange, der skal dele byen, og vi er nogle, der bor herinde fast. Men jeg er ikke på det hold, der mener, at vi skal lukke byen ned klokken 22 og gå rundt i lydløse sutsko, selvom det er klart, at det er en balance, og at nogle gader er mere udsatte end andre.« Dan Rachlin rejser sig fra bordet på cafeen. Om lidt skal han møde på sit arbejde oppe på 16. sal i Codanhus, hvor han er vært på Classic FM. Den kraftige sorte hårmanke er blevet grå og lidt tyndere. »En af mine venner så mig på et tidspunkt i tv og kommenterede det, så jeg prøvede lige at duppe lidt farve i. Det så ud …forget itog elsk dit grå hår, Dan.« Her til formiddag har han været ude at lufte sine tre hunde ovre i en af byens parker. Det sker jævnligt, at folk kigger målløst på ham, når han fortæller om de tre hunde i den treværelsers midt inde i København K. »Men er det hundene, der skal være afgørende for vores ønsker og lyster? Det kan ikke nytte noget. Tidspunktet er aldrig ideelt, når man skal flytte eller foretage nye og omfattende valg. Vi besluttede, at det må gå, som det kan gå.«",
        "metadata": {
            "source": "https://www.berlingske.dk/kultur/dan-rachlin-har-smidt-sine-koekkenmaskiner-og-25-par-jeans-paa-lossepladsen",
            "image_url": "https://berlingske.bmcdn.dk/media/cache/resolve/image_x_large/image/178/1782943/24677654-dj-og-radiovrt-dan-rachlin-har-ryddet-op-i-sit-li.jpg",
            "publication_time": "Lørdag d. 13. april 2024, kl. 09.22",
            "author": "Anne Funch",
            "related_links": [],
            "attachments": []
        }
    }
}