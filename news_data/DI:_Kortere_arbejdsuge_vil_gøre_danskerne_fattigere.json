{
    "version": "1.0",
    "document": {
        "id": "https://www_berlingske_dk/karriere/di-kortere-arbejdsuge-vil-goere-danskerne-fattigere",
        "title": "DI: Kortere arbejdsuge vil gøre danskerne fattigere",
        "content": "Enhedslistens forslag om at korte arbejdsugen ned til 30 timer bliver langt fra mødt med begejstring hos arbejdsgiverne i Dansk Industri (DI). Det fortæller underdirektør Steen Nielsen. - Vi synes, det er et dårligt forslag, for hvis vi alle sammen sætter arbejdstiden ned, så skaber vi altså også mindre, og dermed vil vi gå hen og blive et fattigere samfund, end vi er i dag, siger han. Han mener, at ideen om gradvist at sænke arbejdstiden vil betyde, at danskerne i fremtiden vil få sværere ved at holde fast i den levestandard, som de har i dag. - Det er så først på sigt, at vi går hen og bliver fattigere. Det kommer ikke fra den ene dag til den anden, siger Steen Nielsen. - Men i og med at vi ikke får de lønstigninger, vi ellers kunne have fået, så ender vi med at kunne købe mindre for vores penge, end vi gør i dag. ",
        "metadata": {
            "source": "https://www.berlingske.dk/karriere/di-kortere-arbejdsuge-vil-goere-danskerne-fattigere",
            "image_url": "https://berlingske.bmcdn.dk/media/cache/resolve/image_x_large/image/7/75451/15713374-di.jpg",
            "publication_time": "Fredag d. 09. december 2016, kl. 09.18",
            "author": null,
            "related_links": [],
            "attachments": []
        }
    }
}