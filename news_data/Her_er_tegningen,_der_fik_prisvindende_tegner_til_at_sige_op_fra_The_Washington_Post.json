{
    "version": "1.0",
    "document": {
        "id": "https://www_berlingske_dk/kultur/her-er-tegningen-der-fik-prisvindende-tegner-til-at-sige-op-fra-the",
        "title": "Her er tegningen, der fik prisvindende tegner til at sige op fra The Washington Post",
        "content": "Ann Telnaes – den Pulitzer-vindende satiretegner hos The Washington Post – har ofte før oplevet at skulle vende en tegning med en kritisk redaktør. Men hun har aldrig før oplevet, at få en tegning fuldstændig afvist på grund af tegningens emne. Indtil nu, skriver hun på medietSubstack. Afvisningen af tegningen har fået hende til at sige sit job op på The Washington Post. Tegningen, som Telnaes selv har offentliggjort skitsen til, forestiller en række techbosser på knæ foran Donald Trump med pengesække i hænderne:  I have now seen the Ann Telnaes cartoon of Jeff Bezos's supplication before Donald Trump more often today than I've seen any other cartoon during the entire rest of the year.\n\nSo, well played, Washington Post.[image or embed] Tegningen referer til, hvordan flere techdirektører i den seneste tid har besøgt Donald Trump på Mar-a-Lago. Zuckerberg, Altman og Bezos – eller deres firmaer – har doneretstore pengebeløb tilTrumps indsættelsesceremoni. »Der har været tilfælde, hvor skitser er blevet afvist, eller hvor der er blevet bedt om ændringer, men aldrig på grund af det synspunkt, der ligger i tegningens kommentar. Det er en helt ny situation, og det er farligt for en fri presse,« skriver Ann Talnaes. Hun skriver videre, at disse mænd og firmaer har fået lukrative regeringskontrakter, og at de har interesse i at mindske reguleringen af deres brancher, skriver Telnaes på Substack. Der var i forvejen røre på The Washington Post vedrørende avisens ejer, Jeff Bezos. For Bezos traf i oktober beslutningen om, at The Washington Post ikke på lederplads skulleanbefale sine læsere at stemmepå Kamala Harris, sådan som lederkollegiet ellers havde tænkt sig. Han ville dog heller ikke have, at avisen anbefalede sine læsere at stemme på Donald Trump. Det førte til, at over 200.000 abonnenter opsagde deres abonnementer på få dage, skrevNPRdengang, ligesom flere ansatte på avisen sagde deres stillinger op i protest. Også Patrick Soon-Shiong, Los Angeles Times’ ejer,blokeredepå samme måde for sin avis’ anbefaling af Harris, hvilket ifølge The Guardian førte til en »kaskade af opsigelser« på avisens opinionsredaktion. Disney er nok med, fordi selskabet ejer tv-stationen ABC. Og Disney/ABC har for nylig indgået et forlig med Donald Trump, som havde sagsøgt ABC for bagvaskelse. Forliget betyder, at Disneyskal betale 15 millioner dollartil den fond, der skal bygge et Trump-museum efter hans anden og sidste præsidentperiode. Ann Telnaes har uddybet sin beslutning overforNPR: »Jeg er meget vant til at blive redigeret. Men jeg har aldrig nogensinde – siden jeg begyndte at arbejde for The Washington Post i 2008 –ikkefået lov til at kommentere bestemte emner, ved at en tegning blev lagt ned,« siger hun til mediet. The Washington Post er dog ikke enig i Ann Telnaes udlægning af sagen. Ifølge avisens debatredaktør, David Shipley, blev tegningen afvist, fordi timingen ganske enkelt ikke var rigtig, siger han til The New York Times ifølgeRitzau. »Ikke alle redaktionelle beslutninger skyldes ond vilje. Min beslutning blev truffet, fordi vi lige havde udgivet en klumme med det samme emne som tegningen, og vi havde allerede planlagt en ny klumme – en satirisk klumme – der var klar til at blive udgivet,« siger han.  ",
        "metadata": {
            "source": "https://www.berlingske.dk/kultur/her-er-tegningen-der-fik-prisvindende-tegner-til-at-sige-op-fra-the",
            "image_url": "https://berlingske.bmcdn.dk/media/cache/resolve/image_x_large_vertical/image/187/1875293/24864505-the-washington-post-blev-kbt-af-jeff-bezos-i-2013.jpg",
            "publication_time": "Mandag d. 06. januar 2025, kl. 19.56",
            "author": "Joachim Talbro Paulsen",
            "related_links": [],
            "attachments": []
        }
    }
}