{
    "version": "1.0",
    "document": {
        "id": "https://www_berlingske_dk/virksomheder/danske-ivaerksaettere-triumferer-i-las-vegas",
        "title": "Danske iværksættere triumferer i Las Vegas",
        "content": "____simple_html_dom__voku__html_wrapper____> ____simple_html_dom__voku__html_wrapper____> ____simple_html_dom__voku__html_wrapper____>En gruppe på fem danske iværksættere vandt i nat prisen for bedste startupfirma på verdens største elektronikudstilling CES 2014 i Las Vegas.Det skriver hjemmesiden recordere.dk.Sammen har holdet udviklet en lille HDMI-stik, der gør det muligt at dele indholdet fra ens computer. Man sætter ganske enkelt stikket til en anden skærm, og så kan computerens indhold deles..Iværksætterne var oppe imod 200 andre opstartsfirmaer, der sammen med danskerne udstiller deres produkter på udstillingen.Ifølge TV 2 Beep, der var tilstede på messen, var det svært for drengene at forstå, at de havde vundet. »Det er jo en drengedrøm at være her. Det var på listen over personlige bedrifter, at kunne fremvise eget produkt på CES. Så det at stå her med egen stand, er helt vildt. Det er gået meget hurtigt fra at vi bare sad og udviklede og så komme hertil, hvor der faktisk er andre, der heller ikke kan få hænderne ned,« siger 23-årige Jonas Gyalokay, der er direktøren i Airtame til TV2 Beep. De danske iværksættere har siden 2011 udviklet produktet og har gennem crowdfundingportalen Indiegogo samlet cirka tre mio. kr. ind til projektet.",
        "metadata": {
            "source": "https://www.berlingske.dk/virksomheder/danske-ivaerksaettere-triumferer-i-las-vegas",
            "image_url": "https://berlingske.bmcdn.dk/media/cache/resolve/image_x_large/image/62/625087/7089690-pix-air.jpg",
            "publication_time": "Fredag d. 10. januar 2014, kl. 12.00",
            "author": "Christina Nordvang Jensen",
            "related_links": [],
            "attachments": []
        }
    }
}