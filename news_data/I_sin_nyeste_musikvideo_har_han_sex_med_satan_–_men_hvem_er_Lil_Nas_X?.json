{
    "version": "1.0",
    "document": {
        "id": "https://www_berlingske_dk/musik/i-sin-nyeste-musikvideo-har-han-sex-med-satan-men-hvem-er-lil-nas-x",
        "title": "I sin nyeste musikvideo har han sex med satan – men hvem er Lil Nas X?",
        "content": "Da rapperen og countrysangeren Lil Nas X i slutningen af pride-måneden i 2019 skrev på Twitter, at han er homoseksuel, var det ifølgeLos Angeles Times»banebrydende«. Ikke alene blev Lil Nas X med et trylleslag verdens største homoseksuelle popstjerne, men han udfordrede både country- og rapgenrens traditionelle mandeidealer. »Lil Nas X ændrede billedet af den Wrangler-bærende mande-mand på hesteryg til en ung, sort repræsentant for ungdomskulturen, og pludselig blev to traditionelt machoprægede kulturer opmærksomme på ham – og så sprang han ud på sidste dag af Priden! Det var en genistreg,« sagde Roy Kinsey, der er bibliotekar og selv aktiv i queer-rapmiljøet, til Los Angeles Times. FAKTABlå bog: Lil Nas X blev opkaldt efter en bilFødt Montero Lamar Hill i 1999 i Lithia Springs, Georgia i USA. Hans fornavn kommer fra bilen Mitsubishi Montero, som hans mor brændende ønskede sig.Mest kendt for singlen »Old Town Road« fra 2018, som countrysangeren Billy Ray Cyrus gæstede på et remix. Remixet har over 700.000.000 visninger på YouTube.Meget aktiv på Twitter, hvor hans brugernavn er@LilNasX.Er lige nu aktuel med singlen »Montero (Call Me by Your Name)«, hvis titel er inspireret af filmen »Call Me by Your Name« fra 2017, der handler om en romance mellem to mænd.Kilde:People Magazineog Wikipedia.FOLD UD Kilde:People Magazineog Wikipedia. Men hvad drejer det med blod i skoene og homosex med satan sig så om? I slutningen af marts udgav Lil Nas X sangen »Montero (Call Me by Your Name)«, og i musikvideoen til sangen bliver han dræbt efter en homoseksuel romance og glider siden ned af en lang (stripper) stang til helvede. I helvede har han har sex med satan, som han siden slår ihjel. I et land, hvor65 procent af befolkningeni en undersøgelse i 2019 identificerede sig som kristne, kan den slags nemlig fortsat forarge, og blandt andre den sorte kommentator Candace Owens kritiserede Lil Nas X (og andre) for at stå i vejen forsorte menneskers fremskridt. Lukasevangeliet 10:18, afbilledet på Lil Nas X' satansko»Jesus svarede: Jeg så satan falde ned fra himlen som et lyn.« Men rapperen har i vanlig stil vendt negativ omtale til succes. Som Berlingske tidligere har skrevet om, har han – sammen med det Brooklyn-baserede kunstnerkollektiv MSCHF – designetden såkaldte satan-sko. Skoene har et pentagram i bronze og en dråbe menneskeblod i sålen, og for den gudfrygtige del af den amerikanske befolkning, er det tilsyneladende for meget af det gode. Men skoene kom samtidigt med singlen og netop den bredt publicerede vrede har nok skubbet til singlens popularitet. Kunstnerkollektivet og Lil Nas X er siden blevet sagsøgt af Nike, og derfor bliver de udsolgte sko ikke sendt til køberne foreløbigt. Netop nu ligger singlen nummer 1 på den amerikanske Billboard Hot 100 hitliste – derfor er håneretten hans, og hans kække svar til sine hiaters vender vi tilbage til. Først kan musikvideoen nemlig ses og høres her.  Rapperens nye single er en hyldest til homoseksuel seksualitet, skriverBBC, mens konservative i USA ifølge mediet kalder den for både »fordærvet« og »ond«. På Fox News var de forargede over timingen af udgivelsen, som faldt oven i »Holy Week«, altså påsken. I Fox-værten Laura Ingrahams show sagde en gæst, at »hvis Lil Nas X prøvede dette med enhver anden religiøs gruppe end kristne, ville han måske opleve at glide ned af den stang (til helvede, som i musikvideoen,red.) i virkeligheden.« Lil Nas X har selv delt klippet på Twitter.  More Fox News coverage of Lil Nas X: ...Nas might find himself sliding down that pole for realpic.twitter.com/PustFA5hv3 Lil Nas X var allerede inden sit hit med countryrapsangen»Old Town Road«fra 2018 en mere eller mindre kendt internetpersonlighed. Han lavede små sjove videoer, først på Facebook siden på Instagram, og slutteligt rykkede han til Twitter, hvor han virkelig fandt sit publikum. Det selvudgivne hit »Old Town Road«, der også lå øverst på de danske hitlister, blev først populær som etmeme, altså en slags internetbaseret vittighed, og spredte sig først på TikTok, inden han frigav det til streaming og salg på mere konventionelle kanaler som Spotify og iTunes, kan man læse i et interview med Rolling Stone, somE! Onlinehar citeret. Og det var der, at den første offentlige kontrovers begyndte, for han valgte at placere sangen i countrykategorien. Sangen stormede op af countryhitlisten, inden den blev fjernet igen af Billboard, som bestyrer playlisterne. Ifølge Billboards havde det kun noget med musikken og ikke Lil Nas X' race at gøre, men ifølge E! Online var det ikke sådan, mange i hiphopmiljøet følte det. Men, ligesom det er tilfældet nu, så gjorde kontroverserne tilsyneladende kun, at sangerens popularitet steg. »Old Town Road«, som senere blev gæstet af countrysangeren Billy Ray Cyrus, er blevet afspillet 700 millioner gange på YouTube, lå nummer et på mindst ti landes hitlister og vandt to grammyer.  Han blev kendt på Twitter, laver sjov på Twitter, svarer kritikere på Twitter. Så da den homoseksuelle rapper ville springe offentligt ud som homoseksuel, skete det selvfølgelig også på Twitter. »Nogle af jer ved det allerede, nogle af jer er ligeglade, nogle af jer kommer ikke til at kunne lide mig mere. Men inden denne måned slutter, synes jeg, I skal lytte efter til »c7osure«,« skrev rapperen på Twitter på pride-månedens sidste dag i juni 2019.  some of y’all already know, some of y’all don’t care, some of y’all not gone fwm no more. but before this month ends i want y’all to listen closely to c7osure.pic.twitter.com/O9krBLllqQ »c7osure« er endnu en af rapperens singler, og den handler om at springe ud af skabet. Tweetet, hvor Lil Nas X sprang ud, er siden blev liket af over 530.000 mennesker, teksten lyder: »Ain't no more actin', man, that forecast say I should just let me growNo more red light for me, baby, only green, I gotta goPack my past up in the back, oh, let my future take aholdThis is what I gotta do, can't be regrettin' when I'm old« Lil Nas X' onlinetilstedeværelse består i høj grad af at ironisere over, hvad hans modstandere siger og skriver om ham, skriverThe Guardian. Blandt andet da den republikanske guvernør for South Dakota, Kristi Noem, skrev følgende om satan-skoene: »Vores børn bliver fortalt, at denne slags produkt er ikke bare i orden, men »eksklusivt«. Ved du, hvad der er mere eksklusivt? Vores gudgivne evige sjæl. Vi er i en kamp for vores nations sjæl. Vi skal kæmpe hårdt. Vi skal kæmpe klogt. Og vi må vinde.« Til det svarede Lil Nas X: »Du er en hel guvernør, og du sidder her og tweeter om nogle forbandede sko. Pas dit arbejde!«  ur a whole governor and u on here tweeting about some damn shoes. do ur job!https://t.co/qaor6W0B9C Skoene er baseret på Nike Air Max 97, og indeholder blod fra hele holdet hos MSCHF, skriver Inputmag. Skoene blev som nævnt frigivet samtidigt med den nye single, og det er helt givet ikke et tilfælde, men (også) et effektivt marketingstunt. De kontroversielle sko er efterfølgeren til sidste års Jesus-sko, der også blev lavet af MSCHF. Jesus-skoene førte dog ikke til et søgsmål fra Nike, ligesom satan-skoene har gjort.Fold sammenLæs mereFoto: MSCHF/Ritzau Scanpix. Selv har Lil Nas X sagt, at han har bedre ting at tage sig til, end at sørge for hvad hans kritikeres børn ser. Men alligevel bliver han af nogen kaldt et forbillede for unge LGBT-personer. I en klumme i britiskeMetroskriver Emma Kelly eksempelvis, at det for blot få år siden var utænkeligt, at en mainstreamrapper skulle kunne springe ud som homoseksuel: »Det her er ikke en overdrivelse. Når et queer barn, især et sort queer barn, ser en grammyvindende rapper med kæmpestreet cred(gadens sociale kapital,red.) og hitlistesucces klæde sig ud som Nicki Minaj til halloween, tage en pink paryk på eller synge om sin mandlige partner, så ved barnet, at det er acceptabelt.« Lil Nas X klarer sig igen fint på trods – eller netop på grund af – de mange mennesker, der er sure. På Twitter får han som regel det sidste ord, så det lader vi ham også få i Berlingske: »Jeg håber, at dem, der hader mig, er kede af det. Jeg håber, de græder. Jeg vil have jeres tårer til at fylde min Grammy-kop.«  i hope my haters are sad. i hope they are crying. i want your tears to fill my grammy cup.",
        "metadata": {
            "source": "https://www.berlingske.dk/musik/i-sin-nyeste-musikvideo-har-han-sex-med-satan-men-hvem-er-lil-nas-x",
            "image_url": "https://berlingske.bmcdn.dk/media/cache/resolve/image_x_large/image/140/1408614/23712135-us-entertainment-music-grammy-press-room.jpg",
            "publication_time": "Fredag d. 09. april 2021, kl. 20.46",
            "author": "Joachim Talbro Paulsen",
            "related_links": [],
            "attachments": []
        }
    }
}