{
    "version": "1.0",
    "document": {
        "id": "https://www_berlingske_dk/synspunkter/la-vil-goere-de-store-byer-til-reservater-for-de-rigeste",
        "title": "LA vil gøre de store byer til reservater for de rigeste",
        "content": "Som man også har kunnet læseher i avisen, har Liberal Alliance planer om at ændre boligmarkedet markant i de største byer. Deres forslag vil ødelægge både andelsboligmarkedet og den bedst beskyttede del af lejemarked og dele danskerne op i to grupper: dem, der har råd til at bo i byen, og dem, der ikke har. LA vil tillade, atalle andelsboliger kan omdannes til ejerboliger.Andelsboliger kosterofte markant mindre end ejerboliger i gennemsnitslige kvadratmeterpriser. I hovedstadsområdet er kvadratmeterprisen næsten dobbelt så høj for ejerboliger, som for andelsboliger. Det er derfor let at forudse, at mange andelshavere vil kunne tjene stort på sådan en ændring. Men for fremtidige generationer vil det betyde, at flere mennesker ikke vil kunne finde et sted at bo i de store byer. Andelsboligen som en mellemform mellem leje og eje forsvinder, og det vil gøre byen endnu mere utilgængelig for folk med almindelige indkomster. »Jeg er helt enig i, at flere bør have mulighed for at eje deres egen bolig. Priserne på boliger er for høje, især i de største byer, og det gør det svært for mange almindelige mennesker at finde et hjem.«Fold sammenLæs mereFoto: Mathias Svold. Samtidig vil LA fjerne reguleringen af den ældre lejeboligmasse,hvilket åbner for, atmere end 200.000 lejeboliger kan omdannes til ejerlejligheder.Dette vil især kunne ses i de store byer, hvor udlejningsejendommenes ejere vil gribe muligheden for at skabe store økonomiske gevinster. Men det betyder også, at lejere med færre økonomiske ressourcer bliver presset ud af boligmarkedet og erstattet af mennesker med langt større økonomiske muskler. LAs politik bygger på den enkle idé, at flere ejerboliger vil føre til lavere boligpriser. Men virkeligheden er ikke så simpel. Hvis man fjerner de billigere andelsboliger og omdanner lejeboliger til ejerboliger, vil der tværtimod være færre boliger, som almindelige mennesker har råd til. Måske falder priserne på nogle af ejerboligerne, men der vil stadig være færre boliger tilgængelige for førstegangskøbere og lejere, der drømmer om et sted at bo i byen. Det bliver simpelthen sværere at få fodfæste på boligmarkedet. Jeg er helt enig i, at flere bør have mulighed for at eje deres egen bolig. Priserne på boliger er for høje, især i de største byer, og det gør det svært for mange almindelige mennesker at finde et hjem. Men hvis løsningen er at fjerne de billigere alternativer og skrotte reguleringen af lejeboliger og andelsboliger, skaber vi en by, der bliver endnu mere uopnåelig for dem med almindelige indkomster. Liberal Alliance kalder deres forslag »frihed«.Men frihed for hvem? For dem, der allerede har millioner på lommen? Pædagoger, SOSU-assistenter og pensionister vil ikke få lettere adgang til boligmarkedet. Hvis vi skal have et Danmark i bedre balance, kræver det blandede byer, der ikke blot bliver et reservat for de rigeste. Hvis Liberal Alliance får lov til at diktere boligpolitikken, vil den ambition være ilde stedt. Anne Paulin er medlem af Folketinget og boligordfører for Socialdemokratiet ",
        "metadata": {
            "source": "https://www.berlingske.dk/synspunkter/la-vil-goere-de-store-byer-til-reservater-for-de-rigeste",
            "image_url": "https://berlingske.bmcdn.dk/media/cache/resolve/image_x_large_vertical/image/189/1892378/24895822-folketingets-bningsdebat-liberal-alliance---alex.jpg",
            "publication_time": "Tirsdag d. 25. februar 2025, kl. 15.33",
            "author": null,
            "related_links": [],
            "attachments": []
        }
    }
}