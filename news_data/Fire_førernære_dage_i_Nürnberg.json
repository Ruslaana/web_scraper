{
    "version": "1.0",
    "document": {
        "id": "https://www_berlingske_dk/kommentatorer/fire-foerernaere-dage-i-nurnberg",
        "title": "Fire førernære dage i Nürnberg",
        "content": "Slasket rytmisk udfoldelse af marcherende mennesker i farverig påtaget livsglæde har været en almindelighed i det danske gadebillede siden karnevalsbølgen ramte Danmark i begyndelsen af 80erne. Måske er klicheen ligeså indgroet i det vestlige Tyskland. I hvert fald tog hverken jeg eller ret mange andre videre notits af et optog, da en dvask Pride i lørdags tumlede ned ad Strasse der Menschenrechte i Nürnberg. Jeg mærkede kun en træthed ved blive mindet om de efterhåndenmange forskellige køn og seksuelle orienteringer, der er kommet til, siden dengang jeg voksede op. Torben StenoFold sammenLæs mereFoto: Ida Marie Odgaard. Datidens snævre normalitetsbegreber havde mange fordele. Der var kun to køn. Og kun kvinder kunne få børn. Derfor var det også meget nemmere for det stærke individ at få opmærksomhed via selv mindre afvigelser. Det kan en omgang bedaget homosamba ikke længere levere. Slet ikke i en by, hvor de få, der for alvor ikke kan kapere anden seksualitet end deres egen, er dem, som surmuler i skabet. En Pride behøver ikke at kuldsejle som endnu en mainstreammangfoldighedsmanifestation, hvor man årligt fejrer hinandens mod til at slå en åben dør op. Den skal bare transformeres tilpilgrimsrejser til Polen, Rusland eller Saudi Arabien. Som det nok er de fleste bekendt lagde Nürnberg tilbage i 30erne underlag til en del optog, hvor enhver mangfoldighed blev nedtrampet. De gigantiske parader, filmet og iscenesat af det geniale makkerpar Riefenstahl og Speer med deltagelse af en halv million mennesker i snorlige rækker, som alle stiller sig til rådighed i en større sags tjeneste, er uhyggeligt dragende. Også selv når man som i dag må nøjesmed at se en ung mand med hestehale bryde tysk lov og hæve højre arm, mens han står på Førerens talerstol i resterne af den grandiose tribune på Zeppelin Platz. Omfanget af nazismens forbrydelser er og bliver ufattelige. Men årsagen til, at det kunne ske, rykkede tættere på mig selv efter fire førernære dage i Nürnberg. Netop i disse for Europa så kaotiske tider er det tillokkende at søge tilflugt i et system og hos et menneske, der tilbyderindividet orden og ansvarsfritagelse til gengæld for en stabil indsats i en større sags tjeneste. Meget tyder på at det i dag er en bedrepolitisk slagvare, end den udtrådte diffuse lovsang af individuel udfoldelse, der blot efterlader det middelmådige menneske i overset ensomhed. Heldigvis er det kun ganske få, der for alvor ønsker støvletramp og aflivning af jøder, muslimer og mennesker, der elsker med deres eget køn. Men der er på det meste af vores kontinent en legitim længsel efter faste former og mindre forståelse over for de alt for faste former som islams synlige tilstedeværelse har introduceret. Et synspunkt jeg i min afmagt også deler. Kristendommen er til trods for færre troende end for bare få årtier siden, stadig det stærkeste kulturelle bånd mellem de europæiske folk. Endnu er det ligeså nemt at få øje på et kors på toppen af et tårn, som det er med McDonald’s gule måge. Til sammenligning med korset og mågen er EUs fane en meget bleg fætter både i antal og effekt. Den er dog synlig i det meste af Europa øst for Storbritannien, selv om alt for mange også her udskammer den som et symbol på handlingslammet politisk korrekthed. Men oven på min personlige Nürnbergproces står det blå flag med de gule stjerner bare endnu stærkere som det spinkle håbs pt fornemste fane.",
        "metadata": {
            "source": "https://www.berlingske.dk/kommentatorer/fire-foerernaere-dage-i-nurnberg",
            "image_url": "https://berlingske.bmcdn.dk/media/cache/resolve/image_x_large/image/99/992920/21741297-torben-steno.jpg",
            "publication_time": "Torsdag d. 09. august 2018, kl. 09.00",
            "author": null,
            "related_links": [],
            "attachments": []
        }
    }
}