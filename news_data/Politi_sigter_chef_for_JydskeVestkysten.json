{
    "version": "1.0",
    "document": {
        "id": "https://www_berlingske_dk/samfund/politi-sigter-chef-jydskevestkysten",
        "title": "Politi sigter chef for JydskeVestkysten",
        "content": "Chefredaktøren fra JydskeVestkysten sigtes efter at have bragt billeder af det sted, hvor John Knudsen sidste år myrdede Kirsten Bay Andersen. Det skriver dr.dk. I slutningen af september i år bragte avisens netversion billeder fra den båd, hvor Kirsten Bay Andersen fra Haderslev blev dræbt sidste år i september. Billederne var blandt andet taget inde fra båden. Bådens ejer - John Knudsen, der senere blev dømt for mordet - valgte efterfølgende at gå til politiet for krænkelse af den private ejendomsret. Nu er JydskeVestkystens chefredaktør Peter Orry blevet afhørt af politiet af sagen. Det skriver JydskeVestkystens netavis jv.dk i dag. Sigtelsen i sagen lyder på overtrædelse af medieansvarsloven og straffeloven i form af krænkelse af ejendomsretten. Peter Orry nægter sig i øvrigt skyldig.",
        "metadata": {
            "source": "https://www.berlingske.dk/samfund/politi-sigter-chef-jydskevestkysten",
            "image_url": "https://berlingske.bmcdn.dk/media/cache/resolve/image_x_large/image/81/812387/3333947-john-knudsen-kirsten-bay-andersen-sagen.jpg",
            "publication_time": "Torsdag d. 25. november 2010, kl. 17.16",
            "author": null,
            "related_links": [],
            "attachments": []
        }
    }
}