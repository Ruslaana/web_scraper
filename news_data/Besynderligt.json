{
    "version": "1.0",
    "document": {
        "id": "https://www_berlingske_dk/groft-sagt/besynderligt",
        "title": "Besynderligt",
        "content": "Skats pantefogeder begår alvorlige fejl, når de skal inddrive gæld fra de borgere, der skylder. Berlingske har fundet ud af, at der begås fejl i hver femte sag, når skattefogederne kradser penge ind. Den tidligere formand for pantefogedernes forening, Erik Lund, mener, at det er helt åbenlyst, at inddrivelsen foretages af urutinerede medarbejdere. Groft sagt er rystet over afsløringen. Urutinerede medarbejdere! Kan det mon skyldes, at SKAT efter politiske krav om effektiviseringer, justeringer og besparelser har fyret i tusindvis af gamle og betroede medarbejdere, fordi vi skulle have mere for pengene? Og har vi slet ikke fået det? ",
        "metadata": {
            "source": "https://www.berlingske.dk/groft-sagt/besynderligt",
            "image_url": "https://berlingske.bmcdn.dk/media/cache/resolve/image_x_large_vertical/image/17/178476/14682594-saxo-photo.jpeg",
            "publication_time": "Søndag d. 11. september 2016, kl. 22.30",
            "author": null,
            "related_links": [],
            "attachments": []
        }
    }
}