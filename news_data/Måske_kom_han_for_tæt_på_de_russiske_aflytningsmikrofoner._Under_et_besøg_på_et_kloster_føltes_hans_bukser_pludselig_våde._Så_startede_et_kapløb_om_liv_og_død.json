{
    "version": "1.0",
    "document": {
        "id": "https://www_berlingske_dk/internationalt/maaske-kom-han-for-taet-paa-de-russiske-aflytningsmikrofoner-under",
        "title": "Måske kom han for tæt på de russiske aflytningsmikrofoner. Under et besøg på et kloster føltes hans bukser pludselig våde. Så startede et kapløb om liv og død",
        "content": "»Pludseligt var det, som om mine bukser føltesvåde. Jeg troede, at jeg var blevet ramt af noget vievand.« Den 36-årige sekretær på den tyske ambassade var egentlig bare på besøg i et kloster uden for Moskva. Pludseligt stod han med våde bukser og kæmpede – uden at han vidste det endnu – for sit liv. Det skulle snart vise sig, at et sprøjt fra en flaske havde sendt ham tættere på Gud, end han nok havde forestillet sig. Forleden var det etårsdagen for Horst Schwirkmanns død. Ved sin død var han 93 år gammel. Han døde helt fredeligt, omgivet af sin nærmeste familie. Og så døde han af naturlige årsager, noget af en præstation, når man hører den historie, som han efterlader sig.  Horst Schwirkmann died a year ago today. He was a long-time#Bundesnachrichtendienststaff member and an expert in radio defence (Funkabwehr). An absolute master of his trade. To this day he is the only officially known victim of a Soviet poison gas attack on a#BNDemployee 1/8pic.twitter.com/2fFA951MBF Historien om russerne og den døde tysker stammer helt tilbage fra 1964. Alligevel går der en rød tråd mellem det, som Horst Schwirkmann oplevede i klostret uden for Moskva og det, som fjender af det russiske samfund oplever i dag. Derfor er historien om Horst Schwirkmannstadig relevant anno 2024. Rusland har i mere end et århundrede brugt giftgasser til angreb på landets fjender, samt under flere krige, herunder i Syrien i disse år. Billedet er fra britiske Salisbury, hvor Rusland efter alt at dømme forsøgte at myrde en afhoppet agent fra Rusland i 2018.Fold sammenLæs mereFoto: Ben Stansall/AFP/Ritzau Scanpix. Og så er hans historie noget helt særligt. Faktisk – så vidt vi ved – var han den eneste tyske efterretningsagent, som Rusland nogensinde har forsøgt at slå ihjel. Det var midt under den kolde krig, at Horst Schwirkmann blev bedt om at flyve til Moskva. Året var 1964, Cuba-krisen var historie, men konflikten mellem øst og vest var så intens som aldrig før. I Moskva, som det blandt andet har været beskrevet i det tyske nyhedsmagasin Der Spiegel, kæmpede russerne for at hive informationer ud fra de vestlige landes ambassader. Blandt diplomaterne var det almindeligt kendt, at man aldrig måtte tale højt på kontorerne eller tro, at telefoner ikke blev aflyttet. Flere gange havde efterretningstjenesterne fundet aflytningsudstyr i vægge, møbler og lofter på blandt andet den hollandske og amerikanske ambassade. Nu frygtede den tyske efterretningstjeneste, at Moskva-ambassaden også var blevet infiltreret Horst Schwirkmann var 36 år gammel, tidligere soldat og nu kendt som en af den tyske efterretningstjenestes dygtigste eksperter i radioudstyr og aflytning. Som helt ung begyndte han sit arbejdsliv i produktionsafdelingen hos en producent af radioudstyr i Essen. Siden tog han skridtet over på et af datidens hastigt voksende karrierespor; hos den tyske efterretningstjeneste. Han blev, har det været beskrevet, en slags rejsende i jagten på aflytningsudstyr i tyske regeringskontorer og ambassader rundt omkring i verden. Det bragte ham til Moskva i september 1964, hvor han blev indkvarteret i kælderen under ambassaden. Måske frygtede tyskerne, at han kunne blive forsøgt rekrutteret af fjenden, hvis han blev indlogeret på et af de sædvanlige hoteller. Gamle avisberetninger beskriver, at han fandt huller, som kunne udstyres med aflytningsudstyr, men som ikke var i funktion. Andre beretter, og det er interessant, at han faktisk fandt aflytningsudstyr, og at det var hans håndtering af fundene, som fik russerne til at forsøge at slå ham ihjel Det beskrives i enkelte gamle beretninger, at han skal have monteret et slags udstyr, som sendte højfrekvente lyde tilbage gennem russernes aflytningsudstyr. Vi ved ikke, om det er korrekt, men det kan have irriteret russerne så meget og måske skadet deres egne aflytningsfolk nok til, at de har villet standse den tyske ekspert. Det, vi ved med sikkerhed, er, at en helt almindelig fredelig fridag i stedet blev til en dag præget af Horst Schwirkmanns kamp for sit liv. Han og en håndfuld kollegerfra ambassaden brugte fridagen til at besøge klostret Troitse-Sergijeva, omkring 70 kilometer uden for Moskva. Da diplomaterne ankom til klostret, blev de vist rundt af en ung, slank præst, som det blev beskrevet i senere beretninger. Diplomaterne fik den store rundtur og hørte historien om klostret, der blev etableret helt tilbage i 1340. Undervejs kom de forbi flere lokale indbyggere, der bad i hjørner og kroge i de store bygninger. Horst Schwirkmann har siden fortalt til blandt andet Tageszeitung og Spiegel, at han pludseligt følte, at en midaldrende mand stod unormalt tæt på ham. »Pludseligt mærkede jeg, hvordan mine bukser blev våde på låret. Jeg troede, at jeg var blevet ramt af noget vievand. Så blev den våde plet kold. Næsten som is. Da jeg drejede mig omkring, så jeg manden fra før forsvinde, så hurtigt han kunne,« har Horst Schwirkmann fortalt i afhøringsprotokoller. Han bemærkede en helt særlig lugt, en kraftigt stinkende lugt, nærmest som syrlig kål. Så vidste han, at hankunne været blevet angrebet med såkaldt sennepsgas. Sennepsgas er en såkaldt blistergas, som er blevet brugt i både første og anden verdenskrig. Gassen kostede mange tusinde soldater livet og både soldater og civile måtte lære, hvordan man skulle agere under giftangreb.Fold sammenLæs mereFoto: Uncredited/AP/Ritzau Scanpix. Det er en gastype, der er kendt fra flere krige, og som typisk giver store blister på huden, kan slå cellerne ihjel og ultimativt forårsage kræft. Behandlingen skal i gang inden for en time, ellers kan konsekvenserne blive store. Så Horst Schwirkmann blev kørt tilbage til Moskva i stor fart og direkte til den amerikanske ambassade. Her var ambassadelægen heldigvis godt kendt med sennepsgassen, og han kunne få gang i behandlingen. Kort efter blev han fløjet hjem til Tyskland, selvom de russiske myndigheder angiveligt forsøgte at få ham indlagt på et lokalt hospital og forsøgte at forhindre, at han kunne blive fløjet hurtigt hjem. Horst Schwirkmann var gennem en lang og særdeles smertefuld behandling, blev det senere beskrevet i tysk presse. Medier fik nys om sagen, selvom de tyske myndigheder forsøgte at lægge låg på den. Et offentliggjort russisk forsøg på at slå en officiel tysk efterretningsansat ihjel ville kunne ødelægge relationen mellem de to lande. Og desuden stod Tyskland umiddelbart foran et officielt besøg af den russiske statsleder, Nikita Khrusjtjov. For Horst Schwirkmann var angrebet et ulykkeligt og smertefuldt minde frem til hans død i 2023. Og Rusland lykkedes ikke med at forhindre hans arbejde som aflytningsekspert. Han blev i tjenesten frem til sin pensionering i 1994. Men der slutter historien ikke. Både før og efter angrebet på Horst Schwirkmann har gift været et af de foretrukne russiske våben. Et af de mest kendte russiske giftangreb skete for bare tre år siden. Den kendte russiske systemkritiker Aleksej Navalnyjblev syg under en flyvetur hjemme i Rusland. Heldigvis for ham, så fik han lov til at blive evakueret til Berlin, hvor han blev behandlet for en forgiftning med et stof af den dødsensfarlige Novitjok-type. De har forsøgt ikke bare én, men flere gange, at slå Aleksej Navalnyj ihjel. Den russiske oppositionspolitiker er erklæret fjende af Putin, og i 2020 blev han forgiftet – formentlig via noget te han drak, under en flyvetur i hjemlandet. Han blev reddet via omfattende behandlinger i Tyskland.Fold sammenLæs mereFoto: Natalia Kolesnikova/AFP/Ritzau Scanpix. Det var ikke første gang, at Aleksej Navalnyj var forsøgt slået ihjel. I 2017 blev han ligeledes ramt af et påstået forgiftningsforsøg. Oppositionspolitikeren overlevede og sidder i dag fængslet i Rusland.  Et andet kendt russisk giftangreb skete i den britiske by Salisbury i 2018. Sergej og Julija Skripal, en kendt tidligere russiske efterretningsagent og hans datter, blev fundet bevidstløse på en bænk i en park. Og kun en hurtig indgriben reddede deres liv. En lang efterforskning konkluderede senere, at de to var blevet forgiftet med Novitjok, en nervegift, som blev fundet i deres bil, på et dørhåndtag og flere andre steder i boligen. Britiske myndigheder konkluderede senere, at flere russiske agenter havde foretaget angrebet. Noget Rusland har afvist. Intet tyder på, at brugen af gift kun er en ting fra fortiden. Tyske myndigheder efterforsker fortsat et muligt giftangreb på to eksilrussiske journalister, som i maj sidsteår deltog i en konference om Krim i Tyskland. Og så sent som i november 2023, blev hustruen til chefen for Ukraines militære efterretningstjeneste, Kyrylo Budanov, formentlig forsøgt dræbt med gift mens hun var hjemme i Ukraine. Hun kom sig, men opklaringen af sagen er uafsluttet.",
        "metadata": {
            "source": "https://www.berlingske.dk/internationalt/maaske-kom-han-for-taet-paa-de-russiske-aflytningsmikrofoner-under",
            "image_url": "https://berlingske.bmcdn.dk/media/cache/resolve/image_x_large_vertical/image/176/1761934/24632370-a-state-department-security-person-holds-one-of-th.jpg",
            "publication_time": "Tirsdag d. 06. februar 2024, kl. 21.22",
            "author": "Peter Suppli Benson",
            "related_links": [],
            "attachments": []
        }
    }
}