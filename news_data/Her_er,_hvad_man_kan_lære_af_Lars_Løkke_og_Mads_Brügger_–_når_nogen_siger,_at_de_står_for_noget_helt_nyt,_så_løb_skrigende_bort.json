{
    "version": "1.0",
    "document": {
        "id": "https://www_berlingske_dk/kommentar/her-er-hvad-man-kan-laere-af-lars-loekke-og-mads-brugger-naar-nogen",
        "title": "Her er, hvad man kan lære af Lars Løkke og Mads Brügger – når nogen siger, at de står for noget helt nyt, så løb skrigende bort",
        "content": "Man kan ikke sige Frihedsbrevet uden at sige Mads Brügger med en fortid som programchef på hedengangne Radio24syv. Man kan ikke sige Moderaterne uden at sige Lars Løkke Rasmussen med sin markante fortid som Danmarks statsminister og som dansk toppolitiker i et kvart århundrede. Frihedsbrevet er kun tre år gammelt. Moderaterne kun to år gammelt. Hvis vi talte om børn, så ville vi med et engelsk ord kalde dem begge for »toddlers«; altså børn, som først lige har lært at gå. Det er med andre ord lidt for tidligt at sige, om Frihedsbrevet kan udvikle sig til at blive fremtidens medievirksomhed. Det er også for tidligt at sige, om Moderaterne er så stærk en politisk kraft, at de kan blive en bærende kraft i Danmark mange år frem. Jeg tvivler på det. Medier og politiske partier er helt centrale tandhjul i et frit demokrati. Uden frie medier findes der ingen fri demokratisk samtale. Uden politiske partier har vi ikke den maskine i vores demokrati, som kan sørge for, at der kan vælges frie mennesker til at vedtage lovene og regere landet.  Derfor kan man begræde, at stadig færre mennesker vil betale for et privat medie, og atendnu færre vil medlem af et politisk parti. Hvis vi nu i stedet for at se på Frihedsbrevet og Moderaterne som nogle tilfældigt opståede skabninger ser på dem som udtryk for innovation, kan vi måske blive klogere på, hvad de egentlig er for nogle størrelser. Lars Løkke og Mads Brügger vil sikkert hade at blive udsat for en omgang McKinsey. Lad os gøre forsøget alligevel. Her er min lettere omskrevne version afMcKinseys definition på innovation. 1. Der skal være et hvem: Hvad er det ikkeindfriede behov hos kunderne – eller vælgerne og læserne? Hvem har et problem? 2. Der skal være et hvad: Hvad er svarene på problemerne? Er det overbevisende, og kan det realiseres? 3. Der skal være et hvordan: Kan man tjene penge – eller skaffe vælgere og læsere – på sin innovation, og hvordan vil du skabe varig værdi for dem, du vil gøre noget for. Se, det er en ganske god prisme at anskue både Moderaternes og Frihedsbrevet igennem. Mads Brügger, tidligere programchef på Radio24syv og nu ansvarshavende chefredaktør, siger, at Frihedsbrevet er noget nyt, fordi mediet ikke får mediestøtte.Fold sammenLæs mereFoto: Søren Bidstrup. Kors i hytten, hvor er Mads Brügger heldig, at en historie ifagbladet Journalistenom et elendigt arbejdsmiljø på Frihedsbrevet landede, næsten samtidig med atKatherine Diez lancerede sin nye bog.Journalisten har gravet ud, at 35 ansatte på Frihedsbrevet har forladt mediet siden starten i 2021, og nu vælter det ud med historier om massivt arbejdspres, et utrygt arbejdsmiljø og en brutal ledelsesstil. Det er sølle, at Mads Brügger isit svar på kritikkenforsøger at gemme sig bag, at hans medie er en startup. Det er altså bare et medie, som laver det, alle andre medier laver, ikke techgiganterne Apple eller Nvidia. I det mindste kan Mads Brügger godt selv se, at hykleriet står i kø. Tilbage i februar havde Frihedsbrevet historien om et dårligt arbejdsmiljø påStatens Naturhistoriske Museum, og i marts fortsatte Frihedsbrevet med historien om et dårligt arbejdsmiljø påMuseum Sydøstdanmark. Der er ingen forskel på omfanget af balladen internt på Frihedsbrevet og de to sager, som mediet selv har dækket. Ingen. Sagen om arbejdsmiljøet udstiller den enkle sandhed, at Frihedsbrevet ikke er noget nyt og anderledes. Skærer man ind til kernen, så er Frihedsbrevets forsøg på at gøre sig unikke budskaber om, at de er totalt uafhængige og frie, fordi de ikke får mediestøtte. Heri ligger selvsagt, at alle de medier, som får mediestøtte er mindre frie og uafhængige end Frihedsbrevet; en løjerlig påstand. Man kan virkelig undre sig over, at Frihedsbrevet udnævner alle sine private konkurrenter og kolleger som det primære problem i medielandskabet, når det store fælles problem for de private medier er konkurrencen med statsfinansierede Danmarks Radio og statsejede TV2,som forærer deres nyheder gratis væk. Ser man på Frihedsbrevets økonomi er de måske ikke delvis afhængige af mediestøtten på 12,5 millioner til Politiken og Jyllands-Posten og 19,5 millioner kroner til Berlingske. Man må imidlertid konstatere, at Frihedsbrevet kører med to tocifrede millionunderskud, og i bedste fald håber at give et rundt nul på bunden i år eller næste år. Man er ikke fri til noget, hvis man ikke har overskud, men er afhængig af udefrakommende kapital og har negativ egenkapital. 12 år gamle Zetlandfaktisk formået at skabe en solid virksomhed. Sådan en virksomhed, som også får mediestøtte, kan udvikle sig og investere i sin fremtid. Hos Zetland ser vi ægte innovation, også i opfindelsen aftransskriberingsværktøjet Goodtape, som har sparet en million arbejdstimer hos Zetland og nu andre medier. Frihedsbrevet har ikke fundet eller løst et nyt problem for mediebrugerne, de tilbyder ikke nye svar eller formater og spørgsmålet er, om mediet nogensinde bliver rentabelt, så de kan blive ved med at være noget for deres læsere. Partiformand Lars Løkke Rasmussen kommenterer at Moderaternes ledelse har fyret medarbejdere, på Christiansborg mandag den 23. september 2024.Fold sammenLæs mereFoto: Ida Marie Odgaard/Ritzau Scanpix. Ligesom Frihedsbrevet – og næsten samtidig – er Moderaterne blev ramt af en sag omelendigt arbejdsmiljø, som grundlæggende udstiller, at Moderaterne heller ikke adskiller sig fra andre partier eller virksomheder. Oven i købet har Lars Løkke Rasmussen som partiformand ageret på en måde, som er på kant med love og regler, når det gælder arbejdsmiljø. Derfor har fagforbundetDJØF indledt en sag om usaglige fyringer. Så har vi ikke engang nævnt de sager, som har forvandlet de folkevalgte moderater Mike Fonseca og Jon Stephensen til løsgængere. Derfor kan man i dag stille spørgsmålet, hvad det egentligt er for en innovation, som Moderaterne repræsenterer. Det problem, som Lars Løkke ville løse med sit parti, var i følge ham selv, at dansk politik var fastlåst i blokpolitik. Det var bare aldrig et problem, fordi det danske demokrati som regel og ikke mindst i de store spørgsmål altid har været regeret af store og brede forlig henover midten. Lars Løkke Rasmussen og Moderaterne har, ligesom virksomhederne gør det, forsøgt at sætte nogle nye varer på hylderne for at underbygge idéen om midterprojektet. Den mest markante idé, som er gennemført, er den tossedetop-topskatpå de dygtigste og flittigste lønmodtagere i Danmark samt afskaffelsen af Store Bededag. Moderaterne er også meget stolte afden nye sundhedsreform, men sandheden er, at den reform sandsynligvis også ville være kommet, hvis Lars Løkke Rasmussen var blevet i Venstre, ligesom den ikke indfrier Løkkes egen ambition om at fjerne regionerne. Der ikke noget særlig blokløst ved en sundhedsreform. Selvfølgelig kan man og skal man have kæmpe respekt for Lars Løkke som en dygtig politiker og for Mads Brügger som en vanvittig dygtig journalist. Det giver sig selv. Hvem blev eksempelvis ikke revet med af TV2-dokumentaren »Den Sorte Svane«? Hverken Frihedsbrevet eller Moderaterne er imidlertid udtryk for nogen særlig innovation. De er mest et kraftfuldt udtryk for den vilje, som bæres af de to mennesker, som skabte dem. Foreløbig er det åbenbart godt nok. Måske Løkke og Brügger tror, at de kan gå på vandet. Det kræver, som vi ved fra Det Nye Testamente, helt særlige evner. Thomas Bernt Henriksen er Berlingskes erhvervskommentator Thomas Bernt Henriksen er erhvervskommentator på BerlingskeFold sammenLæs mereFoto: Søren Bidstrup.",
        "metadata": {
            "source": "https://www.berlingske.dk/kommentar/her-er-hvad-man-kan-laere-af-lars-loekke-og-mads-brugger-naar-nogen",
            "image_url": "https://berlingske.bmcdn.dk/media/cache/resolve/image_x_large/image/184/1842855/24805769-regeringen-holder-pressemde-i-statsministeriet-om.jpg",
            "publication_time": "Søndag d. 06. oktober 2024, kl. 15.39",
            "author": "Thomas Bernt Henriksen",
            "related_links": [],
            "attachments": []
        }
    }
}