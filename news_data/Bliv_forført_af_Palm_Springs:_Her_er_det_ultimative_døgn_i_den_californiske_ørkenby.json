{
    "version": "1.0",
    "document": {
        "id": "https://www_berlingske_dk/rejser/bliv-forfoert-af-palm-springs-her-er-det-ultimative-doegn-i-den",
        "title": "Bliv forført af Palm Springs: Her er det ultimative døgn i den californiske ørkenby",
        "content": "Start dagen med en god portion amerikansk morgenmad på Peabody's Café, hvor man ikke behøver at være genert over sit mindre heldige dagen derpå-udseende og uden at skamme sig kan drikke sin Bloody Mary for at reparere på tømmermændene. Dem får man sandsynligvis mange af i Palm Springs, som er kendt for ikke at spare på de alkoholiske drikkevarer. På godt amerikansk kalder man dagen derpå-drikken forhair of the dog, og på Peabody's Café praler de med at de harthe best Bloody Marys ever, hvilket meget vel kan være tilfældet. Gode er de i hvert fald. Debbie Alexander åbnede Peabodys Café som en kaffebar på hovedgaden Palm Canyon Drive i 1992, men i dag fungerer den både som morgen-, frokost- og middagsrestaurant og bliver fredag og lørdag aften til en livlig karaokebar. Hun påpeger, at mange danske turister ublufærdigt har nydt at skråle igennem her.134 S Palm Canyon Dr, Palm Springstlf. +1 760.322.1877www.peabodyscafeandbar.com Downtown.Fold sammenLæs mere Naturelskere vil nyde at få oplevelsen af at komme op på Mount San Jacinto, der er synlig, overalt man befinder sig i Palm Springs. Man finder vejen til svævebanen, Palm Springs Aerial Tramway, fra hovedvejen highway 111 på vej mod freeway 10, når man kører ud af byen. Inden man kører op ad Tramway Road, støder man på arkitekterne Albert Frey og Robson Chambers Tramway Gas Station, der er bygget imid-century modern stylei 1965 og i dag fungerer som Palm Springs Visitor Center. Her er det en god idé at stoppe, hvis man vil vide mere om, hvad byen og omegnen kan tilbyde. Tramway Road fører lige op til svævebanen. Turen til toppen af Mount San Jacinto tager i alt omkring 15 minutter og giver et panoramisk overblik over dalen, ørkenen og Palm Springs. Der er en fantastisk udsigt fra toppen af bjerget, hvor man er hævet ca. 3,2 kilometer over havets overflade. Her er der væsentligt køligere end i selve byen, så det er klogt at tage ekstra tøj med samt masser af vand. Husk, at mobiltelefonen ikke har dækning overalt, og at det derfor er tilrådeligt at holde sig til stierne, når man bevæger sig ud på vandreture mellem de høje fyrretræer og granitsten. Hvis man er i humør til det, kan man trave ca. fem kilometer ud til Wellman Divide, hvor der er en storslået udsigt. Der er i alt omkring 80 kilometer vandrestier, så der er nok at vælge imellem.1 Tram Way Road,Palm Springs, CA 92262www.pstramway.com Desert trail.Fold sammenLæs mere Denne restaurant ligger i Uptown Design District, og interiøret kunne være taget ud af en musikvideo – den passer i stil med Duran Durans berømte »Rio«-album i pink, hvid og sort. Stilen er en mellemting mellem kitch og elegant, men maden er god (lavet af kokken Chuck Courtney), og de har en perfekt let frokostmenu, hvis man har fået stor morgenmad på Peabody's Café. Hvis man kan holde ud at spise frokost i varmen, har de en stor terrasse udenfor med udsigt til Mount San Jacinto. Restauranten åbnede i 2015, men den ligger i en historisk bygning fra 1954, der husede Palm Springs første posthus.849 N. Palm Canyon DrivePalm Springs, CA, 92262www.eight4nine.com Hvis man vil shoppe i Palm Springs, er det en god idé at trave ned ad Palm Canyon Drive (med solhat på og vand i tasken). Her ligger blandt andet modedesigneren Trina Turks butik, hvor man kan finde farvestrålende bikinier og badedragter, samt kjoler og skjorter i retrostil, der er inspireret af Palm Springs' hedonistiske, afslappede, men elegante livsstil (891 N. Palm Canyon Drive). Trina Turk er meget engageret i Palm Springs og hjalp blandt andet Palm Springs Art Museum med at omdanne en bank fra 1961 til det nye Art Museum Architecture and Design Center (300 S. Palm Canyon Drive). Hvis man er til vintage, er The Frippery (664 N. Palm Canyon Drive) eller Bon Vivant (766 N. Palm Canyon Drive) de rette steder, og hvis man er filmglad og vil se film i en historisk biograf, erPlaza Theatre(264 N. Palm Canyon Drive) et besøg værd. Her er der travlt under Palm Springs International Film Festival, der foregår årligt i januar måned. Man kan også lære om Palm Springs' historie i Palm Springs Historical Museums (221. S. Palm Canyon Drive).www.palmcanyondrive.com Trina Turk Store.Fold sammenLæs mere Frank Sinatra og hansRat Pack-slæng (Sammy Davis Jr., Dean Martin, Joey Bishop og Peter Lawford) elskede Palm Springs. Han var så begejstret for livsstilen i byen, at han valgte at blive begravet her. Han døde som 82-årig i 1998 og blev foreviget med de positive ord »the best is yet to come« på sin gravsten (www.pscemetery.com). I 1947 tegnede mesterarkitekten E. Stewart Williams Frank Sinatras villa, der fik kælenavnet Twin Palms efter de to storslåede palmer i haven. Frank Sinatra boede her med sin første kone, Nancy Barbato, sammen med deres børn, Nancy, Frank Jr. og Tina, og naboerne vidste, at han var i byen og klar til eftermiddagsdrinks ved sin klaverformede pool, når han hejste et Jack Daniels-flag mellem de to palmer. Blandt hans gæster var Bob Hope, Bing Crosby og Cary Grant.1148 E. Alejo RoadPalm Springs, CA 92262www.sinatrahouse.com Restauranten Azúcar ligger midt i Palm Springs' Movie Colony og er en lille oase få minutters gang fra Design District. Restauranten – en ny Frida Kahlo-inspireret restaurant – ligger i La Serena Villas, der er et hotel i spansk kolonistil fra 1933 omgivet af smukke bougainvillea- og citrontræer. På første sal finder man en romantisk bar og udendørs terrasse kaldet Sugar High, som hotellet selv beskriver som værendeboho chic. Her er der udsigt til Mount San Jacinto og hotellets pool, hvor man i øvrigt også kan få serveret sin middag. Serveringen er tapasstil, og der er mange eksotiske retter på menuen, der er inspireret af det californiske og mexicanske køkken.339 S Belardo Rd,Palm Springs, CA 92262www.azucarpalmsprings.com  Villa Royale blev bygget i 1947 og var efter sigende tiltænkt som feriested for den norske kunstskøjteløber og skuespillerinde Sonja Henie, der bosatte sig i Los Angeles og realiserede drømmen om en filmkarriere i 1930erne. Selv om film som »Thin Ice« (1937) og »Sun Valley Serenade« (1941) var store hits, er hun dog stadig mest kendt for at have vundet tre guldmedaljer ved de Olympiske Lege fra 1928 til 1936. Kennedy på Villa Royale.Fold sammenLæs mere Formålet med Villa Royale var, at alle hendes bekendte i Hollywood skulle deltage i livlige poolfester, som hun var meget begejstret for. Villa Royale har bibeholdt den historiske og intime stemning, selv om den er blevet moderniseret og har holdt stilen i det, man kalder retro-modern. Det er både stilfuldt og hyggeligt. Der er hele tre swimmingpools på hotelområdet (Palm Springs har omkring 40.000 swimmingpools inden for bygrænsen), jacuzzi og en have med kolibrier. Man kan ligesom på de fleste andre hoteller i Palm Springs låne cykler, så man nemt kan komme rundt i den relativt lille by, der har ca. 50.000 indbyggere.  Du skal være over 21 for at bo på Villa Royale, så man behøver ikke at spekulere over at vise ID i den hyggelige bar og restaurant Del Rey, hvor belysningen er lav og stemningen ret så sexet.Palm Springs var i det hele taget et populært tilflugtssted for Hollywoods store filmstjerner, musikere, politikere og videnskabsmænd, der ønskede en pause fra det travle liv i Los Angeles – så Sonja Henie havde mange ligesindede naboer i byen. Der var flere af disse berømtheder, der købte boliger i Palm Springs – som for eksempel Bing Crosby, Elizabeth Taylor, Kirk Douglas og Frank Sinatra, mens andre blot overnattede på de eksklusive hoteller. Douglas Fairbanks og John Wayne boede ind imellem på El Mirador Hotel, mens Albert Einstein boede privat hos advokaten Samuel Untermyer. Man muntrede sig især med cocktails, men der var også flere, som Marilyn Monroe og Dean Martin, der spillede tennis i Palm Springs Racquet Club, der åbnede i 1934, mens andre som Bob Hope spillede golf, og Steve McQueen kørte på motorcykel i ørkenen.1620 S Indian Trail,Palm Springs, CA 92262www.villaroyale.comBesøg også:VisitPalmSprings.com",
        "metadata": {
            "source": "https://www.berlingske.dk/rejser/bliv-forfoert-af-palm-springs-her-er-det-ultimative-doegn-i-den",
            "image_url": "https://berlingske.bmcdn.dk/media/cache/resolve/image_x_large/image/129/1294575/23424344-us-entertainment-history-anniversary-marilyn.jpg",
            "publication_time": "Lørdag d. 01. august 2020, kl. 20.11",
            "author": null,
            "related_links": [],
            "attachments": []
        }
    }
}