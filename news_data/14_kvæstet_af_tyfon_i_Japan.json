{
    "version": "1.0",
    "document": {
        "id": "https://www_berlingske_dk/internationalt/14-kvaestet-af-tyfon-i-japan",
        "title": "14 kvæstet af tyfon i Japan",
        "content": "14 personer er lørdag dansk tid blevet kvæstet som følge af tyfonen Vongfongs hærgen nær den japanske ø-gruppe Okinawa. Det skriver nyhedsbureauet Reuters. Den kraftige vind har resulteret i, at tusindvis af boliger mistede strømmen, og adskillige flyvninger til- og fra ø-gruppen er blevet aflyst. Tyfonen er den kraftigste i Japan i år. De meteorologiske myndigheder i Japan oplyser, at vinden nåede op på 234 kilometer i timen. Tyfonen passerede cirka 150 kilometer syd om byen Naha, der er ø-gruppens største. Vongfong fortsætter sin hærgen nordpå. BNB/Reuters",
        "metadata": {
            "source": "https://www.berlingske.dk/internationalt/14-kvaestet-af-tyfon-i-japan",
            "image_url": "https://berlingske.bmcdn.dk/media/cache/resolve/image_x_large/image/78/788145/7762295-epaselect-japan-typhoon.jpg",
            "publication_time": "Lørdag d. 11. oktober 2014, kl. 14.15",
            "author": null,
            "related_links": [],
            "attachments": []
        }
    }
}