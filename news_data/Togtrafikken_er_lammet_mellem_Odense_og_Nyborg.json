{
    "version": "1.0",
    "document": {
        "id": "https://www_berlingske_dk/danmark/togtrafikken-er-lammet-mellem-odense-og-nyborg",
        "title": "Togtrafikken er lammet mellem Odense og Nyborg",
        "content": "Der kører i øjeblikket ingen tog mellem Odense og Nyborg. Det skyldes en personpåkørsel ved Odense. Det skriver DSB på sin hjemmesiden. »Vi afventer i skrivende stund yderligere informationer og vil derfor løbende opdatere denne side med informationer,« skriver DSB. Togene vil vende, når de når henholdsvis Odense og Nyborg. På strækningen mellem de to byer arbejder DSB på at indsætte togbusser. »Vi har bestilt, men endnu ikke fået bekræftet togbusser til at køre på strækningen,« skriver DSB på hjemmesiden. Når der kommer togbusser på strækningen, vil de holde på forpladsen ved stationen i Nyborg og på Kottesgade i Odense. /ritzau/",
        "metadata": {
            "source": "https://www.berlingske.dk/danmark/togtrafikken-er-lammet-mellem-odense-og-nyborg",
            "image_url": "https://berlingske.bmcdn.dk/media/cache/resolve/image_x_large/image/165/1652160/24361435-jernbane-i-aalborg.jpg",
            "publication_time": "Torsdag d. 02. marts 2023, kl. 19.11",
            "author": null,
            "related_links": [],
            "attachments": []
        }
    }
}