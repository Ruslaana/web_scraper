{
    "version": "1.0",
    "document": {
        "id": "https://www_berlingske_dk/virksomheder/streaminggigant-satser-langsigtet-paa-danmark",
        "title": "Streaminggigant satser langsigtet på Danmark",
        "content": "Streaminggiganten Amazons Prime Video satser langsigtet på at vinde marked i Danmark og resten af Norden og har både tålmodighed og penge til at vinde markedsandele. Det fastslår Prime Videos nordiske ledelse over for Berlingske. »Vores strategi er langsigtet. Vi går ikke heltbananas. Vi har en langsigtet plan, og selv om det næsten lyder lidt mærkeligt at tale om nu, er vi allerede i gang med at planlægge fantastisk indhold til 2025 og 2026 til alle de nordiske lande, så der er til ikke bare månederne, men også årene, der kommer,« fastslår Andreas Hjertø, der er Prime Videos ansvarlige for nordisk indhold. Og netop det er afgørende vigtigt. »Vi begyndte for snart tre år siden strategien med en nordisk satsning. For lokalt indhold er vigtigt for at kunne bryde igennem til et nordisk publikum – og det er gået vældigt godt med de mange forskellige ting, som vi har lanceret i Danmark. Det ses også af, at vi nu laver sæson to af flere serier,« siger han. Prime Video er ejet af internetgiganten Amazon. Streamingtjenesten åbnede i Danmark i 2020 og er ifølge analysefirmaet Wilkeden niendestørste streamingtjeneste herhjemmemed omkring ni procentaf de danske husstande som abonnenter. Midt i marts præsenterede tjenesten en række nye danske serier, som skal blive forårets og sommerens trækplastre, der skal skille Amazon Prime Video ud fra mængden og fastholde seerne. De nye serier omfatter blandt andet »Roasted: Verdens sjoveste ferie« med standupperen Linda P som vært og blandt andre Tobias Dybvad, Simon Talbot og Lasse Rimmer med om bord. Også sæson to af underholdningsserien »LOL – den, der ler sidst«, sæson fire af »Den, som dræber«, kærlighedshistorien »Bullshit« om 1980ernes rockerkrig og »Svennis« om den svenske fodboldtræner Sven-Göran Eriksson er på programmet. »»LOL« var vores mest sete titel i Danmark sidste år. Jeg tror, at de danske forbrugere kommer til os på grund af mikset af store Hollywood-serier og det lokale. Vi kom sent ind på det danske marked, men ser vældigt positivt på tilvæksten, som er på linje med, hvad vi håbede. Derfor er der ikke tale om en streamingkrig, men om et streamingparty, som gavner forbrugerne. For det vigtige er et udbud, som danske forbrugere engagerer sig i,« siger Karin Lindström, som er ansvarlig for nordiske produktioner hos Amazon MGM Studios. FAKTAAmazons nye satsninger i Danmark»Roasted: Verdens sjoveste ferie« med Linda P, Mikkel Klint Thorius, Tobias Dybvad, Simon Talbot, Lasse Rimmer og Ane Høgsberg. Premiere: 17 maj.»VAKA«, dystopisk thriller instrueret af Henrik Georgsson (»Broen«) med Aliette Opheim og Jonas Karlsson. Produktionen begynder i marts 2024.»Bullshit« om 1980ernes rockerkrig i København. Premiere: 19. april.»Den, som dræber« (sæson 4). Premiere: senere i år.»LOL – den, der ler sidst« (sæson 2). Premiere: senere i år.»Svennis« om fodboldlegenden Sven-Göran Eriksson. Premiere: senere i år.Th.FOLD UD Hun medgiver, at deterdyrt at lave egenproduktioner, men Amazon Prime Video mener selv at have fundet en god opskrift og har heller ikke svært ved at skaffe produktionskapacitet til de nye satsninger. »Vi finder samarbejdspartnere, hvilket fremmer flere nordiske produktioner. Vi udgår meget fra, at producenter og kreatører skal komme til os med deres bedste ideer, og jeg er utroligt imponeret af, hvad der kommer i Danmark,« siger Karin Lindström. Dertil kommer den treårige aftalemed Nordisk Film, indgået for halvandet år siden, hvor hundredvis af film og biograftitler kan ses af Amazon Prime Video-abonnenterne. »Aftalen er et utroligt godt eksempel på, at indholdet kan levere længere, når man samarbejder, for danske film fungerer vældig godt både i biografen og på Amazon Prime Video,« siger Karin Lindström, der samtidig håber, at nogle af de nye danske serier også kan gøre sig ude i verden. Det gør flere af dem allerede. »Vældig mange af de serier, som vi producerer i Norden, får et liv ude i verden, f.eks. i Tyskland, Storbritannien og USA. Det varierer lidt, hvad der bliver populært, men dramaserier fungerer godt i mange lande,« siger Andreas Hjertø. Prime Video hævede i november 2023 månedsabonnementet i Danmark fra 45 til 59 kroner. »Prime Video skal være fornuftigt prissat med et godt indhold, som passer til vores kunder. Vi ligger vældig fornuftigt på prisen og slet ikke nær de dyre. Det kan vi også se på responsen. Vi føler os ikke højt prissat, men rigtigt prissat,« siger Andreas Hjertø. Han vil ikke sætte tal på, hvor stor streamingtjenesten går efter at blive i Danmark. »Vi har sjældent den type af mål. Vi er vældig store i mange lande, størst i Tyskland og blandt de største i Storbritannien. Men det er ikke målet. Det er at lave gode tilbud til befolkningen,« siger han. At privatøkonomien stadig er under pres mange steder,får mange til at skære ned på deres abonnementerpå streamingtjenester. Det har fåetblandt andre NetflixogDisney, menogså Prime Video til at indføre abonnementer, hvor man mod at se reklamer betaler lidt mindre. Hvornår det måtte ske i Danmark og Norden, vil Anders Hjertø dog ikke give sit bud på. »Vi har kun lanceret reklamer på nogle markeder, så det må vi tage, når det kommer,« siger han. FAKTAHer er danskernes foretrukne streamingtjenesterDanskerne havde i gennemsnit 3,3 streamingtjenester pr. husstand i 2023, præcis det samme som i marts 2022 men mod 3,5 procent i 2021. Her er de mest populære (med 2022 og 2021 i parentes):1. DR: 62 procent (67 procent, 65 procent)2. Netflix: 51 procent (58 procent, 58 procent)3. TV 2 Play: 41 procent (47 procent, 44 procent)4. Viaplay: 33 procent (35 procent, 35 procent)5. HBO Max: 34 procent (34 procent, 24 procent)6. Disney+: 31 procent (30 procent, 29 procent)7, C More: 13 procent (6 procent, 13 procent)8. Discovery+: 11 procent (13 procent, 11 procent)9. Amazon Prime Video: 9 procent (7 procent, 9 procent)Kilde: Wilke/Copenhagen FutureTV, juni 2023FOLD UD Danskerne havde i gennemsnit 3,3 streamingtjenester pr. husstand i 2023, præcis det samme som i marts 2022 men mod 3,5 procent i 2021. Her er de mest populære (med 2022 og 2021 i parentes): 1. DR: 62 procent (67 procent, 65 procent) 2. Netflix: 51 procent (58 procent, 58 procent) 3. TV 2 Play: 41 procent (47 procent, 44 procent) 4. Viaplay: 33 procent (35 procent, 35 procent) 5. HBO Max: 34 procent (34 procent, 24 procent) 6. Disney+: 31 procent (30 procent, 29 procent) 7, C More: 13 procent (6 procent, 13 procent) 8. Discovery+: 11 procent (13 procent, 11 procent) 9. Amazon Prime Video: 9 procent (7 procent, 9 procent) Kilde: Wilke/Copenhagen FutureTV, juni 2023  FAKTASå meget omsætter streamingtjenesterne for i DanmarkHer er, hvad danske abonnenter årligt betaler til de enkelte streamingtjenester:Netflix: 1.371,8 mio. kr.HBO Max: 565,7 mio. kr.Disney+: 554,8 mio. kr.C More: 248,9 mio. kr.Discovery+: 194,9 mio. kr.SkyShowtime: 98,5 mio. kr.Eurosport: 64,6 mio. kr.Amazon Prime Video: 19,8 mio. kr.Apple TV+: 37,5 mio. kr.Paramount+: 33,9 mio. kr.BritBox: 48,9 mio. kr.TV 2 Play: 812,7 mio. kr.Viaplay: 1.276,3 mia. kr.Nordisk Film+: 28,8 mio. kr.Kilde: Wilke/Copenhagen Future tv, juni 2023FOLD UD Her er, hvad danske abonnenter årligt betaler til de enkelte streamingtjenester: Kilde: Wilke/Copenhagen Future tv, juni 2023",
        "metadata": {
            "source": "https://www.berlingske.dk/virksomheder/streaminggigant-satser-langsigtet-paa-danmark",
            "image_url": "https://berlingske.bmcdn.dk/media/cache/resolve/image_x_large_vertical/image/177/1777913/24666177-en-af-amazon-prime-videos-danske-satsninger-i-r-e.jpg",
            "publication_time": "Fredag d. 22. marts 2024, kl. 12.49",
            "author": "Thomas Breinstrup",
            "related_links": [],
            "attachments": []
        }
    }
}