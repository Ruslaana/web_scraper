{
    "version": "1.0",
    "document": {
        "id": "https://www_berlingske_dk/internationalt/fransk-polynesien-loej-om-proevespraengninger",
        "title": "Fransk Polynesien løj om prøvesprængninger",
        "content": "Præsidenten i Fransk Polynesien indrømmer at have løjet over for landets indbyggere om faren ved franske atomprøvesprængninger gennemført mellem 1960 og 1996. Det skriver nyhedsbureauet AP. Fransk militær gennemførte i den periode 193 prøvesprængninger forskellige steder i Stillehavsøgruppen. Præsident Edouard Fritch siger, at skiftende regeringer har løjet, når de har påstået, at de mange prøvesprængninger ikke har haft ødelæggende effekt på miljøet. Nye undersøgelser viser, at der på hovedøen Tahiti er målt niveauer af radioaktivitet, der er 500 gange højere, end det tilladte. Halskræft og leukæmi er mere udbredt i øgruppen end andre steder i verden. /ritzau/",
        "metadata": {
            "source": "https://www.berlingske.dk/internationalt/fransk-polynesien-loej-om-proevespraengninger",
            "image_url": "https://berlingske.bmcdn.dk/media/cache/resolve/image_x_large_vertical/image/108/1085374/22450681-nuclear-test-site---2018111613.jpeg",
            "publication_time": "Fredag d. 16. november 2018, kl. 16.02",
            "author": null,
            "related_links": [],
            "attachments": []
        }
    }
}