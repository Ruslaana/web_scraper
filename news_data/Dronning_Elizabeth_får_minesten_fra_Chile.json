{
    "version": "1.0",
    "document": {
        "id": "https://www_berlingske_dk/internationalt/dronning-elizabeth-faar-minesten-fra-chile",
        "title": "Dronning Elizabeth får minesten fra Chile",
        "content": "Den stod på sightseeing i weekenden for Chiles præsident, Sebastian Pinera, som lørdag aften ankom til den britiske hovedstad, London. Han skal mødes med den britiske premierminister, David Cameron, og dronning Elizabeth, men møderne er først planlagt til mandag, så indtil da var han turist og planlagde blandt andet at besøge Winston Churchill-museet. Præsidenten har medbragt nogle særlige souvenirs fra sit hjemland til den britiske hovedstad, og dem vil han give Cameron og dronningen. Der er tale om sten fra minen i det nordlige Chile, hvor 33 minearbejdere i 69 dage sad spærret inden 700 meter under jorden, indtil det lykkedes redningsfolk at få dem op for få dage siden. Efter besøget i Storbritannien skal præsidenten videre til Frankrig og Tyskland. /ritzau/dpa",
        "metadata": {
            "source": "https://www.berlingske.dk/internationalt/dronning-elizabeth-faar-minesten-fra-chile",
            "image_url": "https://berlingske.bmcdn.dk/media/cache/resolve/image_x_large/image/82/824517/3187668-pope-britain.jpg",
            "publication_time": "Søndag d. 17. oktober 2010, kl. 14.08",
            "author": null,
            "related_links": [],
            "attachments": []
        }
    }
}