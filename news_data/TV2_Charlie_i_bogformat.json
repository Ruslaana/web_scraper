{
    "version": "1.0",
    "document": {
        "id": "https://www_berlingske_dk/boganmeldelser/tv2-charlie-i-bogformat",
        "title": "TV2 Charlie i bogformat",
        "content": "Som hos Austen handler det om en fattigdomsramt mor, Betty, og hendes døtre – om familie, ægteskab, kærlighed og lillebysmentalitet. Schine har flyttet handlingen op til nutiden og erstattet årsagen til fattigdommen (som hos Austen er urimelige arveretsforhold) med at Bettys 78-årige mand finder sig en yngre model. Betty befinder sig derfor i et ramponeret sommerhus i badebyen Westport. Her støder hendes døtre til: Miranda, den impulsive litteraturagent med skår i karrieren, og Annie, den ansvarsfulde bibliotekar. Lyder det lidt kedeligt? Sådan lidt TV2 Charlie-agtigt? Det er det også, og man skal være hardcore Austen-fan for at se anden værdi i romanen end den, der knytter sig til uforpligtende adspredelse i en liggestol ved strandkanten.",
        "metadata": {
            "source": "https://www.berlingske.dk/boganmeldelser/tv2-charlie-i-bogformat",
            "image_url": "https://berlingske.bmcdn.dk/media/cache/resolve/image_x_large/image/72/728291/4160069-tv-charlie-p-bog.jpg",
            "publication_time": "Fredag d. 17. juni 2011, kl. 06.00",
            "author": null,
            "related_links": [],
            "attachments": []
        }
    }
}