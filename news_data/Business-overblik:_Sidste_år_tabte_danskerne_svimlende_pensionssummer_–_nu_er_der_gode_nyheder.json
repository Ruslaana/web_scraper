{
    "version": "1.0",
    "document": {
        "id": "https://www_berlingske_dk/business/business-overblik-sidste-aar-tabte-danskerne-svimlende-pensionssummer-nu",
        "title": "Business-overblik: Sidste år tabte danskerne svimlende pensionssummer – nu er der gode nyheder",
        "content": "Godmorgen og velkommen til onsdagens hurtige Business-overblik. I dag runder vi blandt andet: Men vi begynder med historien om, hvordan danskernes pensionsopsparing har haft et ret givtigt afkast i årets første seks måneder. God læselyst! Sidste år tabte danskerne svimlende mange penge på pensionsordninger – men nu er der gode nyheder I 2022 tabte danskerne hele 612 milliarder kroner på deres pensionsordninger. Men oven på de store tab er der nu gode nyheder til danskerne,skriver Finans. Som følge af det negative afkast sidste år skal danskerne ikke betale pensionsafkastskat – som også kaldes PAL-skat – af det, som de har tjent på deres pensionsordninger i de første seks måneder af 2023. Det pæne afkast i 2023 lyder på omkring 268 milliarder kroner, og danskerne kan nu se frem til, at det afkast er stort set skattefrit. »Hvis ikke vi havde haft et 2022 med negativ udvikling, ville et afkast på 612 mia. kroner betyde, at danskerne samlet set skulle betale 94 mia. kroner i pensionsafkastskat. Så lidt populært kan man sige, at danskerne har 94 mia. kroner i pensionsafkastskat til gode,« konstaterer pensions- og investeringskonsulent i Spar Nord Michael Mehlsen Sørensen i en skriftlig kommentar til Finans. Satsen for PAL-skatten trækkes hvert år i januar måned og ligger på 15,3 procent. 1. Danske priser er steget langt mindre end i resten af EU Inflationskrisen har nu næsten varet i to år. Siden priserne for alvor begyndte at stige i sommeren 2021, har danske forbrugere været nødt til at hive 12 procent flere kroner op af lommen for de samme varer og servicer sammenlignet med for to år siden. Det er den næstlaveste inflation i EU, hvor kun Luxembourg ligger lavere,skriver Børseni dag på sin forside. 2. Amerikansk sikkerhedsrådgiver: Kina skal være mere transparent om landets økonomi Beijing kæmper med en økonomisk nedgang, som udgør en risiko for den globale vækst, men i sidste uge bremsede den kinesiske regering udgivelsen af data om nedgangen. Derfor beder den amerikanske sikkerhedsrådgiver Jake Sullivan nu Kina om at være mere transparent om tilstanden af den kinesiske økonomi og kalder Kinas tilbageholdelse af information for »ikke ansvarlig«,skriver Financial Times. 3. Putin kræver kontrol med penge ud af landet Den russiske præsident, Vladimir Putin, kræver, at landets regering og centralbank får kontrol med de penge, der flyder ud af Rusland, og samtidig får styr på de store udsving på finansmarkederne. Han advarer samtidig om truslen fra stigende priser som følge af rublens styrtdyk. Detskriver nyhedsbureauet Bloomberg.  1. Storbank frygter nepotisme i toppen af Harboes Bryggeri Søren Malling er både administrerende direktør i Harboes Bryggeri og svigersøn til selskabets formand. Den dobbeltrolle bekymrer aktionærer i lyset af aktiedyk, gentagne nedjusteringer og dårlige resultater. Bestyrelsesmedlem afviser kritikken.Læs historien her. 2. Skandale koster berygtet revisor dyrt efter lovbrud Den 63-årige revisor Tonny Skov Pedersen har fået en stor bøde for en lang række lovovertrædelser i forbindelse med skandalen om selskabet ACT.Global, der netop nu undersøges af politiet. Det er langtfra første gang, at han er i myndighedernes søgelys.Læs historien her. Ryanair-topchef langer ud efter rivaler og Københavns Lufthavn før genåbning Annonceringen af Ryanairs tilbagevenden til København er overraskende. På et pressemøde angreb Ryanair-topchefen konkurrenter og Københavns Lufthavn i flæng for at være for dyre, men han fik også svar på tiltale. Kritikken prellede dog af på ham.Læs historien her. Aktier – indeks og udvikling i procent USA – lukkekurser tirsdag: Asien – indeks onsdag kl. 7.05: Tak, fordi du læste med!",
        "metadata": {
            "source": "https://www.berlingske.dk/business/business-overblik-sidste-aar-tabte-danskerne-svimlende-pensionssummer-nu",
            "image_url": "https://berlingske.bmcdn.dk/media/cache/resolve/image_x_large_vertical/image/170/1707265/24506079-krdj.jpg",
            "publication_time": "Onsdag d. 23. august 2023, kl. 07.20",
            "author": "Trine Vester",
            "related_links": [],
            "attachments": []
        }
    }
}