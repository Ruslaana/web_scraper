{
    "version": "1.0",
    "document": {
        "id": "https://www_berlingske_dk/usa/den-stoerste-loegner-i-amerikansk-politik-har-nogle-meget-mystiske-regnskaber",
        "title": "Den største løgner i amerikansk politik har nogle meget mystiske regnskaber. Nu bliver tidligere FBI-agent nervøs",
        "content": "Den største løgner i amerikansk politik hedder George Santos. Det er i hvert fald det, han kalder sig, lige nu. Ved en LGBT-konference i New York i 2019 introducerede han sig som Anthony Devolder.  In 2019, George Santos introduced himself as Anthony Devolder, the founder of “United for Trump,” during a Q & A session at a “Walk Away LGBT” event in NYC.Santos said trans people could benefit from a trans conservative activist educating them.pic.twitter.com/PQr6Dvyrzh Da han i 2020arbejdedefor det bedragerimistænkte investeringsselskab Harbor City, stod der George Devolder på hans visitkort. Hans fulde navn er angiveligt George Anthony Devolder Santos, men hvem ved? Det er umuligt at stole på noget, manden siger, for han lyver om alting. Siden republikaneren i november blev valgt ind i Repræsentanternes Hus fra et distrikt på Long Island i New York, har amerikanske medier afsløret, at hans livhistorie erén stor løgn. George Santos er vokset op mellem Brasilien og USA, men store dele af hans baggrund er uklar.Fold sammenLæs mereFoto: Evelyn Hockstein/Reuters/Ritzau Scanpix. Han har påstået, at han er jøde, og at hans bedsteforældre flygtede fra Holocaust.I virkelighedener hele hans familie brasilianske katolikker. Han har hævdet, at hans mor døde i angrebet på World Trade Center, menimmigrationspapirer viser, at hun slet ikke var i USA i september 2001. Han har sagt, at han har læst på nogle af New Yorks fineste privatskoler og universiteter, inden han fik job i topbankerne Goldman Sachs og Citigroup. Men hverken skolerne eller bankerne kan finde ham i deres registre. Han drev engang en velgørenhedsorganisation, der skulle redde hjemløse veteraners syge hunde –men veteranerne siger, at han stjal pengene og lod hundene dø. George Santos har løjet sig gennem livet og ind i Kongressen. Nu stiger frygten for, at han ikke bare er en løgner – men også en amerikansk sikkerhedsrisiko. George Santos førte en bemærkelsesværdig dyr valgkamp. Han boede på lækre hoteller, han købte dyre skjorter hos Brooks Brothers til sine ansatte, og han brugte 275.000 kroner på flybilletter,skriver The New York Times. Mange af pengene kom fraalmindelige, rige republikanske donorer. Andre af pengene er dybt mystiske. Kampagneregnskaber har tidligere vist, at Santos i 2022 overførte omtrent fem millioner kroner fra sig selv tilsin valgkamp. George Santos i godt selskab med højrefløjsrepublikaneren Marjorie Taylor Greene.Fold sammenLæs mereFoto: Shawn Thew/Reuters/Ritzau Scanpix. Ganske opsigtsvækkende, eftersom han i 2020 havde en årsløn på omtrent 360.000 kroner og mellem 2014 og 2017 tre gangeblev smidtpå gaden for ikke at betale husleje. Selv hævder Santos, at han pludselig blev rig gennem sit firma Devolder Organization. Et besynderligt selskab, som Santos iskiftende forklaringerhar beskrevet som et »konsulentfirma,« et »investeringsselskab« og et firma, derhandler medprivatfly og yachts. Det er uvist, hvem kunderne er. I denne uge kunnemediet Daily Beastså afsløre, at George Santos’ kontor har ændret kampagneregnskaberne – nu fremgår det tilsyneladende, at de fem millionerikkekom fra Santos’ egen konto alligevel. Hvem eller hvad har så finansieret serieløgnerens vej ind i hjertet af det amerikanske demokrati? Ingen aner det. Og dét er bekymrende. Billeder har vist, at George Santos tidligere har optrådt som drag queen i Brasilien. Først nægtede han, at det var ham på billedet, men erkendte siden.Fold sammenLæs mereFoto: Foto via Eula Rochards. »Det kan være, at en udenlandsk magt har købt sig et kongresmedlem. Det er ikke helt utænkeligt,« skriver forfatteren Jim Geraghty i det konservative magasinNational Review. The Daily Beast har afsløret, at forretningsmanden Andrew Intrater – som er fætter til den Putin-venlige oligark Viktor Vekselberg – tidligere har doneret omtrent 350.000 kroner til George Santos’ kampagnefonde. Intrater har ifølgeThe Washington Postogså investeret mere end én million kroner i selskabet Harbor City, hvor Santos arbejdede i 2020, og som USAs finansmyndigheder anklager for at være et ponzispil – et fupnummer. Det er absolut ikke beviser for, at George Santos skulle være en russisk marionetdukke i Kongressen. Men donationerne – kombineret med et interview, hvor Santos hævder at have besøgt Moskva mange gange – børe være »nok til at rejse bekymringer i efterretningstjenesterne,« skriver den forhenværende FBI-agent Peter Strzok, der ledte FBIs undersøgelse af Ruslands indblanding i 2016-valget,i en klumme. Engruppe demokratermed militærbaggrund og antikorruptionsorganisationen CREWopfordrernu Kevin McCarthy – den republikanske formand for Repræsentanternes Hus – til at sikre, at George Santos aldrig får adgang til statshemmeligheder og klassificerede dokumenter. »Vi opfordrer dig til at handle hurtigt og forhindre, at George Santos udnytter sin position og bringer vores land i fare,« skriver to demokratiske kongresmedlemmer fra New York i et åbent brev til Kevin McCarthy. McCarthy har allerede udnævnt George Santos til to kongresudvalg: Udvalget for små virksomheder og udvalget for videnskab, rumfart og teknologi. George Santos er under efterforskning i Brasilien for at have svindlet med checks.Fold sammenLæs mereFoto: Mandel Ngan/AFP/Ritzau Scanpix. Det er ikke prestigefyldte udvalg, og det er ikke udvalg, der typisk jonglerer med store statshemmeligheder. Men der er i princippet intet, der forhindrer Santos i at bruge posterne til at deltage i lukkede høringer eller tilgå klassificerede dokumenter,skriver Axios. Kan en løgner, som ingen reelt ved, hvem er, betros amerikanske hemmeligheder? Åbenbart. Det Republikanske Partis afdeling i New York og fire republikanske kongresmedlemmer fra delstaten har opfordret George Santos til at opgive sin plads i Repræsentanternes Hus. Kevin McCarthy nægter dog at presse ham ud. Nok er George Santos en skandale, men McCarthy kan ikke undvære ham. Formanden står med et papirstyndt flertal i Repræsentanternes Hus. Smider han løgneren for porten, risikerer et omvalg på Long Island at erstatte ham en demokrat. Det er trods alt værre for McCarthys politiske ambitioner. Kun hvisHusets etikudvalg finder George Santos skyldig i at have brudt loven, vil McCarthy kassere ham. Både lokale og føderale lokale anklagere har åbnet efterforskninger af George Santos’ mystiske pengestrømme. Endnu er der ikke rejst nogle sigtelser. Ændring: I en tidligere version af denne artikel blev Peter Strzok kaldt »FBI-chef.« Det er nu rettet til FBI-agent, der ledte FBIs undersøgelse af Ruslands indblanding i 2016-valget. Peter Strzok har tidligere været chef for FBIs afdeling for kontraspionage.",
        "metadata": {
            "source": "https://www.berlingske.dk/usa/den-stoerste-loegner-i-amerikansk-politik-har-nogle-meget-mystiske-regnskaber",
            "image_url": null,
            "publication_time": "Søndag d. 29. januar 2023, kl. 10.43",
            "author": "Mikkel Danielsen",
            "related_links": [],
            "attachments": []
        }
    }
}