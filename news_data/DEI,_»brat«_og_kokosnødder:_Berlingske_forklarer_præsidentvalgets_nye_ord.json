{
    "version": "1.0",
    "document": {
        "id": "https://www_berlingske_dk/kultur/dei-brat-og-kokosnoedder-berlingske-forklarer-praesidentvalgets-nye-ord",
        "title": "DEI, »brat« og kokosnødder: Berlingske forklarer præsidentvalgets nye ord",
        "content": "Ganske kort tid efter at Joe Biden annoncerede, at han ikke længere stillede op til genvalg, skete der noget. Internettet flød over med referencer til kokosnødder, rosende henvisninger til Kamala Harris' status som »møgunge« – alt imens talte Republikanerne om, at hun er en  »DEI«-kandidat. Men hvad handler det hele om? Herunder følger en lille ordforklaring på nogle af valgkampens nye ord. DEI står forDiversity, Equity, and Inclusion –altså diversitet, lighed og inklusion. Det bruges i USA om initiativer, som søger at forbedre forholdene for folk fra grupper, som historisk set har været udsat for diskrimination, eller grupper, der har været underrepræsenterede i en given branche eller stilling. Det kunne eksempelvis være et program, der gjorde det nemmere for afroamerikanere at komme ind på et universitet eller arbejdsmarkedet. DEI er også et udtryk, der bruges nedladende af republikanere om Kamala Harris. Ved at kalde hende for en DEI-kandidat antyder man, at hunkuner kandidat, fordi hun har minoritetsbaggrund. Det kan du læsemere om i Berlingske her. En »brat« er et uopdragent barn. Men for især generation Z er ordet positivt ladet. Derfor var det en stor kompliment, da popfænomenet Charli XCX for nylig kaldte Kamala Harris for brat.   kamala IS brat Charli XCX har i år udgivet det limegrønne album »Brat«, og albummet og dets æstetik er blevet et kæmpe popkulturelt fænomen. Harris-kampagnen greb også straks komplimenten fra Charlie XCX og lagde et banner ind med den limegrønne brat-farve og brat-skrifttypen Arial på Kamala Harris' valgkampsprofil på X.  Love the graphics. You guys got this Men brat er mere end bare æstetik – det handler også om fraværet af perfekthed. TilBBChar Charli XCX fortalt, at brat-æstetikken udleves, hvis man altid har »en pakke cigaretter, en BIC-lighter og går i en hvid top uden bh«. Og blandt den million videoer, der ligger på TikTok under hashtagget #brat, findes der en række forskellige fortolkninger. Det kan du læsemere om i Berlingske her. Som det måske fremgår af ovenstående, er Kamala Harris' kampagne lidt mere med på noderne, end Joe Bidens var. Det stod nemlig hurtigt klart på sociale medier, hvor emojis og fanvideoer spredte sig som løbeild, efter at Joe Biden trak sit kandidatur. En del af dem indeholdt kokospalme- og kokosnøddeemojier.   Det refererer til en lidt pudsig anekdote, som Kamala Harris fortalte i en tale i 2023, og som du kan se i videoen ovenfor. Anekdoten handlede om, at hendes mor plejede at spørge »tror du bare, du er faldet ned fra en kokospalme?«, sagde hun og fortsatte: »I eksisterer i sammenhæng med alt det, I lever i, og det, der kom før jer.« Det var en anekdote, der var lidt svær at forstå, og folk på højrefløjen delte videoen for at vise, at Kamala Harris vrøvler. Men siden blev klippet og brugen af kokosnødder altså omfavnet af Harris' støtter. Nu er kokospalme- og kokosnøddeemojierne en slags støttesymboler for dem, der bakker op om Harris. Det kan du læse mere om iBerlingske her. ",
        "metadata": {
            "source": "https://www.berlingske.dk/kultur/dei-brat-og-kokosnoedder-berlingske-forklarer-praesidentvalgets-nye-ord",
            "image_url": null,
            "publication_time": "Mandag d. 29. juli 2024, kl. 10.45",
            "author": "Joachim Talbro Paulsen",
            "related_links": [],
            "attachments": []
        }
    }
}