{
    "version": "1.0",
    "document": {
        "id": "https://www_berlingske_dk/business/kineserne-har-aldrig-vaeret-ude-for-noget-lignende-en-faeroesk-lagmand",
        "title": "Kineserne har aldrig været ude for noget lignende – en færøsk lagmand med nosser",
        "content": "Gossipredaktionen kan ikke bøje sig dybt nok for færingernes lagmand, Bárður Nielsen, som rent ud sagt har givet kineserne fuckfingeren i stormagtens usympatiske forsøg på at presse Færøerne. Hyr techgigant Huawei, ellers bliver der ikke nogen frihandelsaftale, lyder kinesernes brovtende forhandlingstaktik. Hvis man ikke var et pænt menneske, ville man få luft for sin forargelse ved at tage sin gun og plaffe pandaerne i Zoo. Ugens nedtur tager vismændene, som vi døber \"tudesmølferne fra Horsens\". Det er bare ikke ok at droppe en vismandsrapport, fordi man flytter til Jylland. Skal Miljøstyrelsen og Patientklagestyrelsen halvere deres arbejde, fordi de flyttet ud? UGENS OPTURE Færøernes lagmand, som tophuerne kalder deres regeringsleder, Bárður Nielsen, må aftvinge respekt hos alle og gøre kvinder røde i kinderne. Her er sandelig et mandfolk, som ikke bøjer af, selv om den bomstærke diktaturstat Kina presser hans lilleputland på økonomien. Det er altså sexet. Dramaet på Færøerne har afsløret, atKinas ambassadør i Danmark har truet det færøske landsstyretil at tegne kontrakt med 5G-netværket Huawei. Færingerne kan skyde en hvid pind efter en frihandelsaftale med kineserne, hvis de ikke makker ret. Kinesernes fremfærd er så provokerende, at man næsten får lyst til at tage sit jagtgevær og skyde pandaerne i Zoo, som er det forhåndenværende symbol på kinesernes falske flinkhed. Heldigvis har Bárður Nielsen vist Kina vintervejen. Lagmanden vil ikke presse det færøske teleselskab til at vælge en bestemt leverandør, frihandelsaftale eller ej. Sådan! Erindringen omDanmarks underdanighed i Tibet-sagen, hvor højtstående kinesiske gæster blev skånet for at blive udsat for tibetanske demonstranter, gør for tiden mere ondt, end den plejer.  Adm. direktør i Dansk Industri Lars Sandahl Sørensen har overrasket verden med melding om øremærket barsel til mænd. Men han har stadig masser at gøre mht. ligestilling i sit eget hus, hvor kvinderne er i fåtal.Fold sammenLæs mereFoto: Søren Bidstrup. Dansk Industris nye topchef, Lars Sandahl Sørensen, skabte overskrifter i ugens løb, da han meddelte, atDI nu går ind for øremærket barselsorlov til mænd– og gerne en længere orlov, end EU lægger op til – for at få flere kvinder i ledelsen i dansk erhvervsliv. Nu håber vi bare, at Sandahl har clearet meldingen med sit bagland. Hvis han har, har det formodentlig ikke været uden sværdslag. De virksomheder, der beskæftiger de Blå Bjarne'er, får nok deres hyr. Tidligere statsminister Helle Thorning måtte jo give op i den kamp. Barsel, det er noget lillemor tager, er holdningen i store dele af Industridanmark. Og så har Sandahl også lige en opgave i sin egen butik. For nylig fyrede han DIs mest fremtrædende kvindelige direktør, Tine Roed, og nu er bare en ud af syv direktører en kvinde, mens kun to ud af seks vicedirektører er kvinder. I DIs hovedbestyrelse er otte ud af 50 hovedbestyrelsesmedlemmer kvinder, mens to af forretningsudvalgets 12 medlemmer er kvinder.  Tidligere direktør for Akademikernes A-kasse blev beskyldt for at forgribe sig på medlemmernes penge. Nu er han pure frikendt.Fold sammenLæs mereFoto: Olafur Steinar Gestsson. Alle elsker at hade ham, og den tidligere administrerende direktør i Akademikernes A-kasse Michael Valentin har været beskyldt for noget af det værste og meldt til politiet for misbrug af medlemmernes penge. Valentin stod personligt for a-kassens indkøb af vin og blev blandt andet beskyldt for at modtage returkommission i form af vinrejser. Men nu er han pure frikendt for alle anklager. Rigsadvokaten har konkluderet, at Michael Valentin ikke skal stilles for retten for at overtræde straffeloven. Det var ellers selveste Kammeradvokaten, der havde bistået med at undersøge Valentins meritter. »Det er en entydig renselse af min klient. Han kan nu lægge sagen bag sig,« siger hans advokat. Joh, men manden blev jo fyret tilbage i 2018, uden at offentligheden fik noget at vide om årsagen, hvilket åbner for alle slags spekulationer. Der bliver vist brug for et godt glas rødvin.  UGENS NEDTURE  Overvismand Michael Svarer og Det Økonomiske Råd har det svært i Jylland.Fold sammenLæs mereFoto: Liselotte Sabroe /Ritzau Scanpix. Snart vil vismændene blive kendt som tudesmølferne fra Horsens. De stakkels vismænd meddeler, at de for første gang i 58 årmå skrotte at lave to rapporterom dansk økonomi. Årsagen er udflytningen af vismændenes sekretariat til det mørke Jylland. Tilsyneladende er det helt umuligt at få økonomer til arbejde i en by, som mest er kendt for sit svineslagteri. Vi må sørme håbe, at udflytningsbacillen ikke sig spreder til Dansk Sprognævn i Bogense, Miljøstyrelsen i Odense eller Styrelsen for Patientklager i Århus, så også de må halvere deres bidrag til at holde samfundet kørende. En af ugens tre tabere får en dobbeltpris, som går til overvismand Michael Svarer og direktøren for vismændenes sekretariat, John Smith. Vi andre ved godt, at det var åndssvagt af tidligere økonomi- og indenrigsminister Simon Emil Ammitzbøll-Bille at sende vismændene til Horsens, men hold nu op. Spis en tudekiks og kom videre.  Philippe Vollot har siden slutningen af 2018 været ansvarlig for at lede Danske Banks indsats mod økonomisk kriminalitet. Nu har banken fået et rap over fingrene af Finanstilsynet.Fold sammenLæs mereFoto: PR-foto: Danske Bank. Hu hej, hvor det går for den franske sherif i Danske Bank, der skal skyde med skarpt mod alt, der i Danske Bank kunne undergrave tillid mellem banken og samfundet. Det var ikke en hr. hvem som helst, der blev hentet til Danske Bank for at få styr – helt styr – på risikoen for økonomisk kriminalitet og hvidvask. Phillippe Vollot kom fra et job i den problemramte tyske storbank Deutsche Bank med den imponerende titel Group Anti Money Laundering Officer. Men nu er den gal.Finanstilsynet uddeler alvorlige rap over fingrene til Danske Bankfor at have manglende styr på markedsovervågningen, og det er ikke så godt, når markedsovervågningen »ikke står i et rimeligt forhold til omfang og størrelse af bankens forretningsomfang«. Og banken har fået ikke mindre end fire påbud for at rettet op på sagerne. Var det ikke det, du skulle have styr på, hr. Chief Compliance Officer?  Harboe Bryggeris nestor har fyret datteren som CEO og sat sig selv på formandstaburetten og svigersønnen i direktørstolen.Fold sammenLæs mereFoto: Claus Bech. Der skal formentlig mere end juleøl til at redde juleaften i familien Harboe. Man kan roligt sige, at det ikke er hver dag, at pæne familievirksomheder vasker deres beskidte tøj offentligt. Men sådan ser det ud,når far sparker datteren ud. Det er situationen i bryggeriet Harboe, hvor 77-årige Bernd Griese overtager posten som formand for Harboe, og datteren, Karina Harboe Laursen er færdig som administrerende direktør. Det bliver endnu mere interessant, og hold lige tungen lige i munden: Søren Malling, der tidligere har været logistikchef i bryggeriet, og som er gift med Vibeke Harboe Malling, Bernd Grieses anden datter og Karina Harboe Laursens søster, overtager nemlig pladsen som administrerende direktør. Altså, ud med datteren, ind med svigersønnen. Det må give ballade. Gossiperne har svært ved at gennemskue, hvem blandt familiemedlemmerne, der egentlig er taberen eller vinderen. Men en sikker taber er Harboe og julehyggen i familien.",
        "metadata": {
            "source": "https://www.berlingske.dk/business/kineserne-har-aldrig-vaeret-ude-for-noget-lignende-en-faeroesk-lagmand",
            "image_url": "https://berlingske.bmcdn.dk/media/cache/resolve/image_x_large/image/123/1236995/23291110-bardue.jpg",
            "publication_time": "Torsdag d. 12. december 2019, kl. 15.35",
            "author": "Birgitte Erhardtsen",
            "related_links": [],
            "attachments": []
        }
    }
}