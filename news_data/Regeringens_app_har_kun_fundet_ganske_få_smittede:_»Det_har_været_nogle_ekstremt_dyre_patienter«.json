{
    "version": "1.0",
    "document": {
        "id": "https://www_berlingske_dk/indland/regeringens-app-har-kun-fundet-ganske-faa-smittede-det-har-vaeret-nogle",
        "title": "Regeringens app har kun fundet ganske få smittede: »Det har været nogle ekstremt dyre patienter«",
        "content": "18. juni blev myndighedernesnye teknologiske hjælperi kampen mod coronavirussen lanceret. Smittestop-appen skulle hjælpe med smitteopsporing for at komme til bunds i smittekæder og give besked, hvis man havde været i nærkontakt med en person, der måtte vise sig at være testet positiv for covid-19. Det var en god idé, som flere andre lande også havde benyttet sig af, for den skulle fungere som et digitalt supplement til den manuelle smitteopsporing. Alle burde hente appen, lød opfordringen. Jo flere, desto bedre. I august havde hver sjette dansker downloadet Smittestop, skrev teknologimediet Version2, og hver ottende smittede person havde dengang downloadet den. Mandag i denne uge er Smittestop blevet downloadet 1.693.344 gange, 7.547 har meldt sig smittede i appen, og 6.028 personer har angivet appen som årsag til deres bestilling af test på coronaproever.dk.  6.028 personer har angivet Smitte|stop som årsag til testbestilling påhttps://t.co/D178hrO7IN(Uge 28 – 43).55 personer er herefter testet positiv med COVID-19.#COVID19dk#sundpolpic.twitter.com/yWVP8o10Hr Af dem er kun 55 personer efterfølgende blevet testet positiv for covid-19. Og det er et meget lavt tal, mener Torben Mogensen, der er læge, formand for Lungeforeningen og formand for Rådet for Lægemiddelovervågning. »Det kan godt være, at man har overvurderet, hvor mange den ville fange. Det har været nogle ekstremt dyre patienter, den har fundet. 55 er jo næsten ingenting,« siger han: »Hvis appen virker, og den kun har fundet 55, så siger det noget om, at den måske er sat forkert op. Forstået på den måde, at den simpelthen ikke er fintfølende nok. Selve ideen er jo supergod, men spørgsmålet er, hvor lang tid man skal være tæt på hinanden, før den giver besked.« Appen har ikke været billig. En aktindsigt, som Berlingske modtog i midten af oktober, viser, at omkostningerne for appen på daværende tidspunktløb op i knap 32 millioner kroner. Budgettet for appen startede på ti millioner kroner. Dernæst var det 20 millioner. I midten af oktober ville regeringen blandt andet bruge yderligere fem millioner på kommunikation og over seks millioner på videreudvikling af appen. FAKTASådan fungerer Smittestop-appenNår du bruger appen, anvendes Bluetooth-forbindelsen på din smartphone til at registrere og lagre IDer på andre brugere med appen installeret, som du opholder dig i nærheden af.Hverken Styrelsen for Patientsikkerhed eller de andre brugere af appen kan se, hvem du er, hvem du har været i kontakt med, samt hvornår og hvor kontakten er sket.Hvis du bliver testet positiv for ny coronavirus, har du frivilligt mulighed for at notificere de andre brugere af appen, som du har opholdt dig i nærheden af. Brugerne, som du har været i kontakt med, vil ikke få oplysninger om, at det er dig, der er smittet.For at notificere andre skal du logge ind med NemID i appen, hvorefter Styrelsen for Patientsikkerhed foretager en såkaldt smitteverifikation. Dette betyder, at Styrelsen for Patientsikkerhed på baggrund af dine NemID-oplysninger vil kontrollere, hvem du er, og at du faktisk er bekræftet positiv med ny coronavirus.Når du er blevet smitteverificeret, vil brugere, der har været i kontakt med dig, og som opfylder de nedenfor angivne kriterier, derefter få en besked i appen om, at de har været i kontakt med en covid-19-smittet.Det er kun brugere, der opfylder følgende kriterier, der vil modtage en smittenotifikation:Kontakten varede i mere end cirka 15 minutter.I var mindre end cirka en meter fra hinanden.Kontakten skete inden for det tidsrum, hvor den smittede person forventes at være smitsom – dvs. inden for to dage før og indtil otte dage efter at symptomerne startede, eller at personen blev testet, hvis ikke personen har haft symptomer.Berlingske har kunnet berette, at over 100.000 borgere herhjemme har styresystemer af ældre dato på telefonen, hvilket gør, at det ikke er teknisk muligt for dem at downloade appen.Kilde: Styrelsen for PatientsikkerhedFOLD UD Når du bruger appen, anvendes Bluetooth-forbindelsen på din smartphone til at registrere og lagre IDer på andre brugere med appen installeret, som du opholder dig i nærheden af. Hverken Styrelsen for Patientsikkerhed eller de andre brugere af appen kan se, hvem du er, hvem du har været i kontakt med, samt hvornår og hvor kontakten er sket. Hvis du bliver testet positiv for ny coronavirus, har du frivilligt mulighed for at notificere de andre brugere af appen, som du har opholdt dig i nærheden af. Brugerne, som du har været i kontakt med, vil ikke få oplysninger om, at det er dig, der er smittet. For at notificere andre skal du logge ind med NemID i appen, hvorefter Styrelsen for Patientsikkerhed foretager en såkaldt smitteverifikation. Dette betyder, at Styrelsen for Patientsikkerhed på baggrund af dine NemID-oplysninger vil kontrollere, hvem du er, og at du faktisk er bekræftet positiv med ny coronavirus. Når du er blevet smitteverificeret, vil brugere, der har været i kontakt med dig, og som opfylder de nedenfor angivne kriterier, derefter få en besked i appen om, at de har været i kontakt med en covid-19-smittet. Det er kun brugere, der opfylder følgende kriterier, der vil modtage en smittenotifikation: Berlingske har kunnet berette, at over 100.000 borgere herhjemme har styresystemer af ældre dato på telefonen, hvilket gør, at det ikke er teknisk muligt for dem at downloade appen. Kilde: Styrelsen for Patientsikkerhed I en rapport fra Det Økonomiske Råd – i daglig tale de økonomiske vismænd – 20. oktober blev der gjort status over den højtbesungne app.Vismændene er ikke imponerede, fremgår det af rapporten. »Hvis spørgeskemaet er repræsentativt og nogenlunde pålideligt, har appen altså bevirket, at omtrent 14 personer er testet positive via bookning af test på coronaproever.dk. Dette er et lavt tal sammenlignet med de godt 7.100, som testede positiv i den periode,« skriver de. Perioden, de henviser til, er fra 6. juli til 11. september i år. Dengang var 14 personer testet positive, og det tal er altså siden steget – bare ikke meget. Danmark er imidlertid ikke det eneste land, der har valgt at introducere teknologiske løsninger i bestræbelserne på smitteopsporing. Det har blandt andre Norge – der senere skrottede appen – Tyskland, Sverige, Frankrig, Italien, England, Irland og Holland. En pressemeddelelse 7. oktober fra Statens Serum Institut viser, at kun2,2 procent af befolkningen har været smittetmed coronavirus. Det er ikke meget, og det kan også have indflydelse på, hvor god appen er til at opfange eventuelle kontakter. At Smittestop endnu ikke har ført til mange bekræftede smittede, betyder ikke, at det er en dårlig idé at have den, mener Torben Mogensen. »Jeg mener stadig, at det er en god idé. Det er lidt ærgerligt, at det kun er 1,7 millioner, der bruger den, men det er stadigvæk mange. Jeg er tilhænger af den, og jeg bruger den selv,« siger han. Har du selv fået en besked fra appen? »Nej. Jeg har haft den lige fra starten af.« Sundheds- og Ældreministeriet laver løbende markedsføring for appen for at få så mange som muligt til at downloade den. Ifølge Danmarks Statistik er90 procent af danske husstande i besiddelse af en smartphone, og set i det lys er 1,7 millioner downloads ikke mange. En årsag til den lave opsporing kan dog også dreje sig om, hvem der henter appen, siger Torben Mogensen. »Med den smittespredning, der er i øjeblikket, burde det være mere, men det afhænger af, om det er de rigtige, der har downloadet den. Hvis det er unge mennesker, der har downloadet den, burde den fange mange flere.« Problemet er, at det nok er meget svært for dem at blive mere præcise, fordi der er den klare adskillelse med, hvad myndighederne kan se, og hvad de ikke kan se. De kan kun se de oplysninger, folk selv har givet. Hvad mener du med, at appen måske bør være mere »fintfølende«? »Det handler både om afstand og tid. Jeg ved ikke, hvad den er blevet indstillet på, men i starten sagde man, at man skulle have været sammen med folk i et kvarter, før man var i risiko for at blive smittet. Jeg ved ikke, hvor meget den tæller.« Hvis det engang viser sig, at appen ikke har haft nogen særlig indflydelse på smitteopsporing, mener du så, at pengene er spildt? »Jeg synes, at det er et godt forsøg, for hvis vi får en pandemi senere hen – og det gør vi jo på et eller andet tidspunkt – så har man erfaringen med, at den metode simpelthen ikke er pengene værd. Det viser sig ofte, at det, man tror er rigtig logisk og nemt, viser sig ikke at virke. Så jeg synes bestemt, at man skulle ofre de penge, for så kan vi jo lære af det.",
        "metadata": {
            "source": "https://www.berlingske.dk/indland/regeringens-app-har-kun-fundet-ganske-faa-smittede-det-har-vaeret-nogle",
            "image_url": "https://berlingske.bmcdn.dk/media/cache/resolve/image_x_large/image/134/1349764/23562594-.jpg",
            "publication_time": "Tirsdag d. 27. oktober 2020, kl. 13.29",
            "author": "David Rue Honoré",
            "related_links": [],
            "attachments": []
        }
    }
}