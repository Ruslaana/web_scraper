{
    "version": "1.0",
    "document": {
        "id": "https://www_berlingske_dk/business/banankongerne-gaar-sammen",
        "title": "Banankongerne går sammen",
        "content": "Det skriver Bloomberg News. Selskabet vil fremover kalde sig ChiquitaFyffes Plc, og med fusionen venter virksomheden at spare mindst 40 mio. dollar om året frem til 2016. Sammenlægningen skaber en virksomhed, der samlet set står for en omsætning på 4,6 mia. dollar. Ud over bananer vil selskabet også producere salater, meloner og ananas.   »Fusionen er logisk og vil fungere godt for begge parter fremadrettet. Det er et fantastisk resultat for Fyffes,« siger David Holohan, analytiker ved Merrion Capital i Dublin, til Bloomberg News. Aktien i irske Fyffes stiger mandag formiddag 24,7 pct. til 1,11 euro, mens der ikke kan spores en kursreaktion for Chiquita, da børserne endnu ikke er åbnet på den anden side af Atlanten.  Chiquitas nuværende aktionærer vil få en ny aktie i det nye selskab for hver eje aktie, de ejer i Chiquita, mens Fyffes aktionærer vil få 0,16 ChiquitaFyffes-aktier for hver aktie, de ejer i Fyffes. De to selskaber venter at færdiggøre fusionen i løbet af indeværende år.  ",
        "metadata": {
            "source": "https://www.berlingske.dk/business/banankongerne-gaar-sammen",
            "image_url": "https://berlingske.bmcdn.dk/media/cache/resolve/image_x_large/image/33/337258/7223318-chiquitafyffes_business.jpg",
            "publication_time": "Mandag d. 10. marts 2014, kl. 11.28",
            "author": null,
            "related_links": [],
            "attachments": []
        }
    }
}