{
    "version": "1.0",
    "document": {
        "id": "https://www_berlingske_dk/rejser/balkans-billigste-badeferie",
        "title": "Balkans billigste badeferie",
        "content": "Her er alt det, du har brug for til en dejlig ferie med familien. Azurblåt hav, gode strande, bjerge til at vandre i og små hyggelige byer med gode restauranter. Det ligger kun to en halv times flyvning fra Danmark. Og så er det oven i købet et sted, hvor familiens feriebudget rækker langt.Se også:65 tips hvis du vil spare på rejsen Velkommen til Montenegro – et lillebitte land ved Adriaterhavets kyst, som de fleste af måske nok mest er stødt på i forbindelse med det europæiske Melodi Grand Prix. Og nåja, så er det i øvrigt her, skuespilleren Dejan Cukic har sine rødder.Montenegro, der betyder de »sorte bjerge«, er endnu ikke kommet på programmet hos de store rejsebureauer, ligesom den nordlige »storebror« Kroatien, men der er dog flere muligheder for at komme på ferie i det lille land. Efter et års pause er rejsebureauet Montenegro Tours tilbage med fuldt program, hvor du kan købe pakkerejser med ophold i både hotel og ferielejligheder. Især det sidste er oplagt for børnefamilierne, der vil opdage, at Montenegro er et godt alternativ til netopKroatien- og også til det ellers prisbilligeBulgarien. Men du kan også selv flyve derned og finde en ferielejlighed (se faktaboksen). Badebyen BudvaDet mest oplagte sted at bo er badebyenBudva, der vokser fra 20.000 indbyggere om vinteren til over 100.000 om sommeren. Her er ren middelhavsatmosfære med restauranter og caféer lige ud til havet eller klemt inde i hver en gyde i den gamle middelalderby. Stranden går lige op til byen, og klipperne falder brat ned mod havet.I den helt anden grøft finder du Sveti Stefan, der er en mikroskopisk klippeø i Adriaterhavet forbundet medMontenegrovia en lille bro. Sveti Stefan er gammel fiskerby, der er lavet om til en slags ekslusiv hotel med små, hvide huse med røde tegltage. Stemningen er lidt som i et kloster, og man kan gå rundt i de øde gader uden at bo på hotellet. Og i den lille by Kotor, ca. 40 km fraBudva, er alt bag bymuren fredet af UNESCO. De små pladser med caféer, katedraler, de velhavende søfolks paladser forbundet af snævre gyder er en tidsrejse tilbage til storhed og forfald.Tjek brugernes tips om MontenegroherVærd at vide om Montenegro:Indbyggere:600.000, hvoraf cirka 80 pct. er    ortodokst kristne. Areal:13.800 kvadratkilometer. Danmark er 43.000 kvadratkilometer. Hovedstad:PodgoricaSand-strande:117 på tilsammen 73 km. Flere er tildelt EU’s blå flag, og strandene anses som de reneste i Middelhavet.Valuta:Euro. Kreditkort kan ikke bruges overalt endnu. Visum:Er Ikke nødvendigt. Nationalparker:Fire stykker. Blandt andet er her en kløft, der kun overgås af amerikanske Grand Canyon. Dag-temperaturer:Juni 25 gr., juli 29 gr., august 28 gr.PrisniveauI butikken:1,5 liter vand 2,50 kr., et hvidt landbrød ca. 3 kr. På restaurant:En to retters middag koster ca. 80 kr. Øl (50cl) koster ca. 9 kr., en stor pizza ca. 30 kr.Natteliv:Budvaer der fuld fart under højsæsonen og her findes utallige barer og caféer. Sveti Stefan byder på natklubber, pianoklub og bar på hotellet.",
        "metadata": {
            "source": "https://www.berlingske.dk/rejser/balkans-billigste-badeferie",
            "image_url": "https://berlingske.bmcdn.dk/media/cache/resolve/image_x_large/image/26/265509/6863979-rejseliv-imported-photo.jpeg",
            "publication_time": "Fredag d. 19. juni 2009, kl. 11.37",
            "author": null,
            "related_links": [],
            "attachments": []
        }
    }
}