{
    "version": "1.0",
    "document": {
        "id": "https://www_berlingske_dk/kommentatorer/ditlev-tamm-der-er-saerligt-en-aarsag-til-problemerne-med-kriminelle",
        "title": "Ditlev Tamm: Der er særligt én årsag til problemerne med kriminelle klaner, koranloven og manglende oprustning",
        "content": "»Vi fik ikke opbakning til at gøre det, der skulle til«. Sådansiger en politikommissærom de vilkår, som han og politiet arbejdede under i Gellerup i Aarhus, hvor et stort problem med kriminelle indvandrere har vokset sig rigtig stort med årene. Det samme kanforældreog skoleelever sige om skolegang præget afvold i københavnske kommuneskoler. Volden sker, den har sine ofre, men der savnes opbakning fra skoleledelsen. Noget lignende hørte man omudrejsecentret Kærshovedgaard, hvor kriminelle, der står til udvisning, er indkvarteret sammen med afviste asylansøgere, som ikke lige kan udrejse. Det skaber usikkerhed for de ikkekriminelle beboere og for befolkningen i nærområdet, som også klager over manglende opbakning til at få problemet løst. Eller tag den lov, som så mange stadig gider at forbitres over, der forbyder utilbørlig behandling af skrifter med væsentlig religiøs betydning for et anerkendt trossamfund. Mange kalder den koranloven, selvom den naturligvis gælder religiøse skrifter i almindelighed. Egentlig er den lov også overflødig, hvis bare politiet turde at benytte de beføjelser, man har for at opretholde lov og orden. Men de ved godt i politiet, at hvis der bliver ballade over, at en annonceret afbrænding af et religiøst skrift (læs: Koranen) bliver forbudt af politiet, så kan man ikke regne med opbakning, hvis det er mere politisk opportunt for den ansvarlige minister at tage afstand fra politiets beslutning. Et sådant forløb kunne iagttages i den såkaldte Tibetsag, hvor ingen overordnet i politiet ville tage ansvaret for, at de menige betjente ikke havde fået ordentlig instruks. Og derfor måtte der altså, når det gjaldt bogafbrændingerne, en »koranlov« til, så politiet i hvert fald havde opbakning i lovgivningen. Den manglende opbakning er helt central for at forstå væsentlige mekanismer i det danske system. Måske undrer nogle sig over, at en af de største offentlige administrationer målt på antallet af indbyggere ikke kan klare juridiske problemer selv. Det undrer i hvert fald mig. Der ofrestrecifrede millionbeløbpå at spørge Kammeradvokaten, når der er ugler i mosen, og embedsmænd og -kvinder i den danske centraladministration med Justitsministeriet i spidsen vægrer sig hårdnakket mod at afskaffe dette kostbare spørgeri. »Om Forsvaret er manglende opbakning stadig et problem. Selvom krigen i Ukraine nu har raset i tre år, er det stadig ikke en selvfølgelighed, at der er opbakning til at gøre noget ved det.« Her ses værnepligtige på Skrydstrup Flyvestation.Fold sammenLæs mereFoto: Søren Bidstrup. Prøver man at løse problemerne selv, står man nemlig let i den situation, at der ikke er opbakning, og så er det jo betryggende at lade andre træffe afgørelsen, så aben er placeret uden for systemet. Eller metoo-sagerne, hvor absolut ikkeuvildige advokatundersøgelser med mere eller mindre tvivlsomme konklusioner har fået lov til erstatte ledelsens egen vurdering. Prøver man selv, risikerer man jo at mangle opbakning. Om Forsvaret er manglende opbakning stadig et problem. Selvom krigen i Ukraine nu har raset i tre år, er det stadig ikke en selvfølgelighed, at der er opbakning til at gøre noget ved det. Det vil være»skørt« at skære i kernevelfærden, citeres formanden for Kommunernes Landsforening, Martin Damm (V), for at sige i stedet for at bakke op og acceptere det helt indlysende faktum, at kommunerne lige som alle andre selvfølgelig må hjælpe med at finde den nødvendige finansiering af oprustning. Netop når det gælder Ukraine, handler det jo i den grad om opbakning og ikke for megen skelen til egen magelighed. Det er utrolig vigtigt her i livet både at have og at føle, at man har opbakning. Jeg har netop lagt sidste hånd på en bog om opgøret efter Besættelsen, som var en tid, hvor politikerne var utroligt gode til at bakke op om hinanden og lade andre tage skraldet for besættelsestidens officielle linje. Opbakning og ansvar hører nøje sammen. Løber man fra ansvaret, er der andre, der mister opbakning. Skal problemerne løses, og det er jo for galt, at problemer, der knytter sig til kriminelle udlændinge eller klaner, ikke kan løses i en så stærk stat som den danske, så må nogle tage ansvaret og bakke op om dem, der står i frontlinjen og tager tævene. Der er ingen tvivl om, at den danske centraladministration er trænet i at bakke op om ministeren. Men måske kniber det i næste led, hvor der er behov for opbakning til dem, der skal træffe de hurtige beslutninger her og nu. Ditlev Tamm er juraprofessor emeritus, forfatter og debattør ",
        "metadata": {
            "source": "https://www.berlingske.dk/kommentatorer/ditlev-tamm-der-er-saerligt-en-aarsag-til-problemerne-med-kriminelle",
            "image_url": "https://berlingske.bmcdn.dk/media/cache/resolve/image_x_large_vertical/image/190/1903413/24916813-ditlev-tamm-forfatter-til-bogen-de-klogeste-og-s.jpg",
            "publication_time": "Onsdag d. 26. marts 2025, kl. 11.54",
            "author": "Ditlev Tamm",
            "related_links": [],
            "attachments": []
        }
    }
}