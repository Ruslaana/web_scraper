{
    "version": "1.0",
    "document": {
        "id": "https://www_berlingske_dk/politik/socialdemokratisk-minister-ryger-ud-af-folketinget",
        "title": "Socialdemokratisk minister ryger ud af Folketinget",
        "content": "Der er mandefald blandt profiler i Folketinget. Nu meddeler Fyens Stiftstidende at by- og boligminister, socialdemokraten Carsten Hansen, har mistet sin plads. Det sker på trods af, at Socialdemokraterne på landsplan er gået frem. Carsten Hansen er opstillet i Fyns Storkreds, og var på forhånd spået et sikkert fynsk mandat. Det blev dog ikke tilfældet, da han folketingskollegaen Julie Skovsby snuppede mandatet foran den garvede socialdemokrat. Carsten Hansen opnåede 2567 personlige stemmer, mens 3811 satte kryds ved Julie Skovsby. Socialdemokraterne fik ialt valgt fem mandater ind. Det er det samme manddattal ved sidste folketingsvalg i 2011.  Foruden Julie Skovsby kan Dan Jørgensen, Jan Johansen, Trine Bramsen og Erik Christensen (nyvalgt) kalde sig socialdemokratiske folketingsmedlemmer fra Fyn. Tidligere fredag kom der et andet optællingschok fra Fyn. SF'eren Karsten Hønge, der blev kendt som 'vikaren fra helvede' under SF's nedsmeltning under Dong-sagen, slog tidligere formand Annette Vilhelmsen. Opdateres",
        "metadata": {
            "source": "https://www.berlingske.dk/politik/socialdemokratisk-minister-ryger-ud-af-folketinget",
            "image_url": "https://berlingske.bmcdn.dk/media/cache/resolve/image_x_large/image/33/335942/9357325-rb-plus-industrijob-forsvinder-i-landdistrikterne-bm.jpg",
            "publication_time": "Fredag d. 19. juni 2015, kl. 16.11",
            "author": null,
            "related_links": [],
            "attachments": []
        }
    }
}