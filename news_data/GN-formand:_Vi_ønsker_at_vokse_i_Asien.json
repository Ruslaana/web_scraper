{
    "version": "1.0",
    "document": {
        "id": "https://www_berlingske_dk/virksomheder/gn-formand-vi-oensker-at-vokse-i-asien",
        "title": "GN-formand: Vi ønsker at vokse i Asien",
        "content": "GN Store Nord går efter opkøb indenfor både høreapparater og headsets og selskabets bestyrelsesformand, Per Wold Olsen, understreger, at fokus særligt er på Asien. Det skriverBørsen. For nylig indgik GN Store Nord et strategisk partnerskab med den kinesiske detailkæde Earway, som har 110 forretninger i fire provinser. Ambitionen er at få udbredt GN's Beltone-høreapparatmærke.  »Vi ønsker at opgradere i Asien. Vi tog et bestyrelsesmedlem ind fra Asien for to år siden, og det var bevidst for at øge kompetencerne i Asien, fordi vi ønsker at gøre endnu mere i Asien, end vi har gjort,« udtaler bestyrelsesformand Per Wold Olsen til Børsen. Udover Asien er GN Store Nord åbne for opkøb i USA. Her går det godt for selskabets høreapparatsområde, men selskabet ønsker at styrke GN Audio.",
        "metadata": {
            "source": "https://www.berlingske.dk/virksomheder/gn-formand-vi-oensker-at-vokse-i-asien",
            "image_url": "https://berlingske.bmcdn.dk/media/cache/resolve/image_x_large/image/9/92656/17688906-gn.jpg",
            "publication_time": "Tirsdag d. 27. juni 2017, kl. 08.21",
            "author": null,
            "related_links": [],
            "attachments": []
        }
    }
}