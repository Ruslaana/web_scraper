{
    "version": "1.0",
    "document": {
        "id": "https://www_berlingske_dk/internationalt/den-arabiske-verden-kalder-politikens-forlig-aedelt",
        "title": "Den arabiske verden kalder Politikens forlig for \"ædelt”",
        "content": "TEL AVIVDet er et vigtigt og klogt skridt, Politiken har foretaget på Danmarks vegne, ved at indgå forlig med profeten Muhammeds efterkommere. Det mener toneangivende kommentatorer i Mellemøsten. ”Det er et afgørende og meget ærværdigt træk, Politiken har foretaget,” siger Hussein Shobokshi, en af Saudi Arabiens førende kommentatorer og meningsdannere. ”Politiken gør det med sin meddelelse klart, at offentliggørelsen af Muhammed-tegningerne var af ”teknisk karakter” i forbindelse med en nyhed og ikke ment som en fornærmelse,” siger Hussein Shobokshi til Berlingske Tidende. ”Det er en meget positiv udvikling.” Hilal Khashan, leder af afdelingen for politisk videnskab på Det Amerikanske Universitet i Beirut, Libanon, er let betænkelig ved undskyldningens implikationer for ytringsfriheden: ”I princippet var det uklogt, for det kan få indflydelse på ytringsfriheden, men undskyldningen reflekterer realpolitisk tænkning. Tegningerne gjorde unødig skade på arabiske-islamiske relationer til Danmark,” betoner Hilal Khashan. ”Hvis undskyldningen begraver stridsøksen, er det det værd,” siger han. LÆS OGSÅ:Mellemøstekspert: Undskyldning får ingen betydning Den arabiske politiske ekspert vurderer imidlertid også, at der er en risiko for, at undskyldningen reaktiverer smerten fra såret:”Mens arabere absolut vil byde undskyldningen velkommen, vil begivenheden i sig selv åbne et helende sår, i det den vil minde dem om de næsten glemte tegninger,” siger han. Det er fredag og helligdag i den arabiske verden, og store nyhedskanaler som Al Jazzeera har derfor endnu ikke bemærket udviklingen, lader det til. Hussein Shobokshi, den Saudi Arabiske kommentator ser forliget som en ny begyndelse:”Det er et forlig, som vi kan bygge på. Vi håber, at det ikke er en isoleret begivenhed, men at resten af aviserne vil følge trop og undskylde.” LÆS OGSÅ:Politiken siger undskyld for Muhammed-tegningLÆS OGSÅ:Fra \"informationspligt\" til \"undskyld\"LÆS OGSÅ:Helle Thorning: Forlig er vanvittigtLÆS OGSÅ:De Radikale støtter Politiken",
        "metadata": {
            "source": "https://www.berlingske.dk/internationalt/den-arabiske-verden-kalder-politikens-forlig-aedelt",
            "image_url": "https://berlingske.bmcdn.dk/media/cache/resolve/image_x_large/image/88/888140/2279352-politiken.jpg",
            "publication_time": "Fredag d. 26. februar 2010, kl. 14.07",
            "author": null,
            "related_links": [],
            "attachments": []
        }
    }
}