{
    "version": "1.0",
    "document": {
        "id": "https://www_berlingske_dk/indland/for-mange-kvinder-er-den-en-vigtig-sikkerhed-men-ny-forskning-kobler",
        "title": "For mange kvinder er den en vigtig sikkerhed. Men ny forskning kobler hormonspiralen sammen med mental lidelse",
        "content": "En hormonspiral sidder i livmoderen, hvor den virker lokalt på at forhindre graviditet. Den er mange danske kvinders foretrukne præventionsform. Men nu kædes spiralen sammen med en alvorlig sindslidelse. Og derfor er der grund til at være opmærksom på potentielle psykiske bivirkninger. Det viser nyforskning fra Rigshospitalet, der er blevet publiceret i lægetidsskriftet The American Journal of Psychiatry. Kvinder med en hormonspiral kan nemlig være i risiko for at udvikle en depression. Her har forskerne bag studiet undersøgt risikoen for at udvikle en depression, når kvinder begynder med at anvende en hormonspiral. »Sammenhængen mellem doseringen af syntetiske hormoner og risikoen for depression er bemærkelsesværdig, selvom den absolutte risiko er lav,« siger Søren Vinther Larsen fra Neurobiologisk Forskningsenhed på Rigshospitalet, der er førsteforfatter på studiet, i pressemeddelelsen fra Rigshospitalet. Han uddyber, at den dosisafhængige sammenhæng understøtter teorien om en potentiel årsagssammenhæng mellem »brugen af hormonel prævention« og »risikoen for at udvikle en depression«. Konkret har forskerne analyseret data fra 149.200 kvinder i de danske sundhedsregistre. Disse kvinder var førstegangsbrugere af tre forskellige hormonspiraler med tre forskellige doser af hormonelt levonorgestrel – som er det syntetiske hormon, der blokerer ægløsningen og forhindrer graviditet. Her fandt forskerne, at risikoen for at udvikle en depression inden for et år efter indsættelse af hormonspiralen var afhængig af den dosis af hormoner, der er i spiralen. Jo mere indholdet af de syntetiske hormonstoffer stiger, jo højere er risikoen for at udvikle en depression. Risikoen for depression var Dette gælder for behandlingskrævende depressioner, som registreres i de danske sundhedsregistre. Forskningen kommer, ikke lang tid efter at Berlingske tidligere på sommeren kunne fortælle om, hvordan hormonspiraler kan være med til at halvere kvinders risiko for at få enblodprop i hjernen. Hos interesseorganisationen Sex og Samfund, der rådgiver unge i brugen af prævention, mener Charlotte Wilken-Jensen, der er daglig leder og overlæge, at risikoen for depression er noget, man skal være opmærksom på. Derfor peger hun på, at det er vigtigt med individuel rådgivning af kvinder, der henvender sig i forhold til valget af prævention. »Det er utroligt vigtigt ikke bare at sige, at en hormonspiral er god for alle, men at det er vigtigt at tage en individuel snak med den enkelte kvinde om, hvad der er bedst for hende.« Charlotte Wilken-Jensen peger også på, at dertidligere har været forskning om emnet, og at det klart er det positive ved spiralen, der bør vægtes højest. »Det er altså fordelen, der langt overskygger ulempen af brugen af hormonspiraler.« Forskerne mener også selv, at individuel rådgivning er en fordel, og at mental sundhed bør være et opmærksomhedspunkt. »Resultaterne peger på, at nogle kvinder kan reagere med depressive symptomer, og der er derfor behov for individualiseret rådgivning om brugen af hormonel prævention,« siger Vibe Frøkjær, som er psykiater og  klinisk professor i neuropsykiatri ved Københavns Universitet, Psykiatrisk Center København, og Neurobiologisk forskningsenhed på Rigshospitalet, i pressemeddelelsen – og fortsætter. »Kvinder bør informeres om de potentielle risici og fordele ved forskellige doser af hormonspiraler, og der bør være fokus på mental sundhed ved opstart af hormonel prævention. Dette kan bidrage til bedre forebyggelse, tidlig opsporing og behandling af depression, som er særligt vigtigt i den reproduktive alder.« Vibe Frøkjær peger dog på, at det er vigtigt ikke at konkludere for meget, da »studiet er et observationsstudie« – og man derfor »på trods af dosisafhængige sammenhænge ikke endeligt kan konkludere en direkte årsagssammenhæng«. FAKTAOm hormonspiralerOver en kvart milliard af verdens kvinder bruger hormonelle præventionsmidler.I Danmark er brugen af hormonel prævention også meget udbredt.De seneste 15 år er der sket en firdobling af antallet af kvinder, der hvert år køber en hormonspiral.I 2020 var der 59.415 kvinder i Danmark, der havde en hormonspiral.Hormonspiralen har en virkningstid på 3-6 år.Kilder: Ugeskrift for læger, Rigshospitalet, Sex og Samfund og Apoteket.dkFOLD UD Over en kvart milliard af verdens kvinder bruger hormonelle præventionsmidler. I Danmark er brugen af hormonel prævention også meget udbredt. De seneste 15 år er der sket en firdobling af antallet af kvinder, der hvert år køber en hormonspiral. I 2020 var der 59.415 kvinder i Danmark, der havde en hormonspiral. Hormonspiralen har en virkningstid på 3-6 år.  Kilder: Ugeskrift for læger, Rigshospitalet, Sex og Samfund og Apoteket.dk",
        "metadata": {
            "source": "https://www.berlingske.dk/indland/for-mange-kvinder-er-den-en-vigtig-sikkerhed-men-ny-forskning-kobler",
            "image_url": "https://berlingske.bmcdn.dk/media/cache/resolve/image_x_large/image/182/1823632/24766673-en-hormonspiral-har-en-sikkerhed-til-at-beskytte-m.jpg",
            "publication_time": "Torsdag d. 08. august 2024, kl. 19.50",
            "author": "Sofie Dyhm-Junge",
            "related_links": [],
            "attachments": []
        }
    }
}