{
    "version": "1.0",
    "document": {
        "id": "https://www_berlingske_dk/virksomheder/alk-skifter-formand-anders-hedegaard-erstatter-steen-riisgaard",
        "title": "ALK skifter formand: Anders Hedegaard erstatter Steen Riisgaard",
        "content": "ALK-Abelló skal have ny bestyrelsesformand til næste år, idet Steen Riisgaard, der lige nu sidder for bordenden hos vaccineselskabet, har meddelt, at han ønsker at fratræde i forbindelse med den ordinære generalforsamling i marts næste år. I stedet foreslår ALK-bestyrelsen et nyvalg af Anders Hedegaard, der er administrerende direktør hos tyske Rodenstock Group og tidligere topchef for både GN Hearing og Bavarian Nordic, som afløser på formandsposten. Anders Hedegaard har også en fortid som salgs- og markedsføringsdirektør hos netop ALK-Abelló. Steen Riisgaard har været bestyrelsesformand hos ALK siden 2012 og medlem af selskabets bestyrelse siden 2011. /ritzau/FINANS",
        "metadata": {
            "source": "https://www.berlingske.dk/virksomheder/alk-skifter-formand-anders-hedegaard-erstatter-steen-riisgaard",
            "image_url": "https://berlingske.bmcdn.dk/media/cache/resolve/image_x_large_vertical/image/119/1198403/23135382-anders-hedegaard.jpg",
            "publication_time": "Fredag d. 13. september 2019, kl. 10.23",
            "author": null,
            "related_links": [],
            "attachments": []
        }
    }
}