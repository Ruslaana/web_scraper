{
    "version": "1.0",
    "document": {
        "id": "https://www_berlingske_dk/internationalt/tysk-toppolitiker-eu-nominering-kan-faelde-regeringen",
        "title": "Tysk toppolitiker: EU-nominering kan fælde regeringen",
        "content": "Sigmar Gabriel, den tidligere socialdemokratiske formand i Tyskland, ønsker, at partiet skal overveje et brud med den tyske koalitionsregering. Det siger han efter nomineringen af den tyske forsvarsminister, Ursula von der Leyen, som ny formand for EU-Kommissionen. Han mener, det kan være en alvorlig fodfejl af forbundskansler Angela Merkel. »Hvis Merkel nævner von der Leyen uden en regeringsbeslutning, så er det en klar overtrædelse af den føderale regerings regler. Og det er en grund til at forlade regeringen,« siger den tidligere SPD-formand til magasinet Spiegel. Merkel forklarede tirsdag, at hun afstod fra at stemme i EU's ministerråd om Leyens nominering. Dermed var hun den eneste leder, som ikke formelt tilsluttede sig. For hjemme i Tyskland var regeringen ikke enige om at gøre Leyen fra Merkels konservative CDU til kandidat. Gabriel beskriver hendes nominering som »et politisk nummer uden fortilfælde.« Merkels CDU og det bayerske søster parti CSU indgår i en regeringskoalition med SPD. /ritzau/Reuters",
        "metadata": {
            "source": "https://www.berlingske.dk/internationalt/tysk-toppolitiker-eu-nominering-kan-faelde-regeringen",
            "image_url": "https://berlingske.bmcdn.dk/media/cache/resolve/image_x_large/image/117/1172858/22973299-germany-politics-diplomacy-gov.jpeg",
            "publication_time": "Onsdag d. 03. juli 2019, kl. 11.22",
            "author": null,
            "related_links": [],
            "attachments": []
        }
    }
}