{
    "version": "1.0",
    "document": {
        "id": "https://www_berlingske_dk/virksomheder/eu-klargoer-udvidet-gengaeldelsesliste-over-for-trump",
        "title": "EU klargør udvidet gengældelsesliste over for Trump",
        "content": "De 27 EU-lande klargør i øjeblikket en udvidet gengældelsesliste over amerikanske varer, som vil blive pålagt straftold, hvis den amerikanske præsident, Donald Trump, gør alvor af sine trusler om at ramme europæisk eksport af stål og aluminium ved at gøre det dyrere at bringe varerne ind i USA. EU har allerede udvalgt en række amerikanske varer, hvor en straftold automatisk vil træde i kraft fra slutningen af marts,hvis man ikke forinden beslutter noget andet. Denne liste er netop nu ved at blive gjort klar til en udvidelse, skriver nyhedsbureauet Bloomberg, uden at det endnu vides, hvor EU præcis vil slå til. Om det bliver til virkelighed, afgøres af, om Donald Trump gennemfører sine trusler om at lægge 25 procents straftold på stål og aluminium med virkning fra 12. marts. Efterfølgende harhan truet med at betragte moms som en toldafgiftpå amerikanske varer, ogsom derfor skal gengældes en til en. EU har beregnet, at straftolden på stål og aluminium og produkter afledt heraf kan koste europæisk eksport 28 milliarder euro, svarende til næsten 209 milliarder kroner. Det er omkring fire gang mere, end sidste gang Donald Trump i 2018 indførte straftold mod europæiske varer i sin første præsidentperiode. Her slog EU hårdt igen med særdeles målrettede aktioner mod varer produceret i republikanske højborge, således at det blev opdaget i den politiske top. Dengang var det varer som Harley-Davidson-motorcykler, bourbon og whisky samt Levi's-cowboybukser, men også jern, stål, aluminium, kosmetik, elektronik, glas, spillekort, fodtøj, landbrugsprodukter, både og tobak blev ramt. I 2023 – altså under præsident Joe Biden, som bilagde toldstriden – var den amerikanske eksport til EU af de tidligere ramte varegrupper så stor: EUs modsvar vil i givet fald være proportionalt med de amerikanske indgreb og vil følge de regler, som Verdenshandelsorganisationen (WTO) har fastsat. EUs handelskommissær, Maros Sefcovic, var i sidste uge i USA for at drøfte situationen med sine amerikanske modparter. Der var ikke tale om forhandlinger, fordi der endnu ikke foreligger konkrete amerikanske udspil. Donald Trumps trusler om at betragte moms som en handelshindring blev sparket til hjørne, fordi præsidentenbad sin regering om at vende tilbage 1. aprilmed et katalog over USAs muligheder for at reagere. Siden har han anklaget EU for – ud over moms – at have indført digital skat, hvilket han anser som endnu en gene for amerikanske virksomheder, der tæller de fleste af verdens teknologigiganter. ",
        "metadata": {
            "source": "https://www.berlingske.dk/virksomheder/eu-klargoer-udvidet-gengaeldelsesliste-over-for-trump",
            "image_url": "https://berlingske.bmcdn.dk/media/cache/resolve/image_x_large_vertical/image/189/1893354/24897804-a-worker-cuts-a-piece-of-steel-for-a-customer-at-n.jpg",
            "publication_time": "Tirsdag d. 25. februar 2025, kl. 11.00",
            "author": "Thomas Breinstrup",
            "related_links": [],
            "attachments": []
        }
    }
}