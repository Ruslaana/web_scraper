{
    "version": "1.0",
    "document": {
        "id": "https://www_berlingske_dk/opinion/kennedys-valgkamp-er-fuld-af-loegne-og-paranoide-konspirationsteorier-men",
        "title": "Kennedys valgkamp er fuld af løgne og paranoide konspirationsteorier, men han kan koste Joe Biden Det Hvide Hus",
        "content": "Robert F. Kennedy Jr., der er efterkommer i en af USAs mest kendte politiske familier, er nu kandidat til præsidentvalget i USA. Men i modsætning til sine afdøde onkler – præsident John F. Kennedy og senator Ted Kennedy (der uden held forsøgte at blive præsident i 1980) – eller sin afdøde far, senator Robert F. Kennedy (der blev myrdet under sin egen præsidentkampagne), stiller Robert F. Kennedy Jr. ikke op som kandidat for Demokraterne. Han står i stedet som leder af et nydannet tredje parti, »We the People«. Således udfolder det seneste kapitel sig i den bizarre og stadig farligere misdannelse af moderne amerikansk politik. Mange politiske kommentatorer harklandret Kennedyfor at starte enspoilerkampagne, som kan trække desillusionerede demokrater væk fra præsident Joe Biden og give Det Hvide Hus til Donald Trump. Ifølge enmeningsmålingfra Siena College blandt vælgere i seks afgørende stater (Arizona, Georgia, Michigan, Nevada, Pennsylvania og Wisconsin) ser flere demokrater end republikanere (henholdsvis 18 procent og 16 procent) ud til at ville støtte Kennedy. Ikke så underligt, at den republikanske megadonor og milliardær Timothy Mellon harfinansieretKennedys »super PAC« (en på overfladen uafhængig organisation, som lovligt kan rejse og bruge ubegrænsede beløb på vegne af en kandidat). Kennedys valg afvicepræsidentkandidat, Nicole Shanahan, en 38-årig patentadvokat som tidligere har støttet demokratiske mærkesager og kandidater, er endnu et bevis på, at Kennedy går efter demokratiske vælgere. Den amerikanske præsidentkandidat Robert F Kennedy Jr. annoncerer sin vicepræsidentkandidat, Nicole Shanahan, sammen med deres partnere i Oakland, Californien 26. marts 2024.Fold sammenLæs mereFoto: Josh Edelson/AFP/Ritzau Scanpix. Shanahan kalder sig selv en desillusioneret demokrat, og hun har offentligt inviteret andre ligesindede til at hoppe med på Kennedy-vognen. I forbindelse med sin skilsmisse i 2023 fra Googles medstifter, Sergey Brin,forlangte hunangiveligt over en milliard dollar (sølle én procent af hans anslåede formue). Det beløb sætter hende i givet fald i en usædvanligt fordelagtig position til at hjælpe med at finansiere den komplicerede og dyre indsats for at få Kennedy på stemmesedlerne i alle 50 delstater. På trods af al den usikkerhed, som Kennedys kampagne har skabt, står én ting klart: Populismen er på fremmarch i begge partier, både til højre og til venstre. Både Trump og Kennedy tager udgangspunkt i klassiske populistiske temaer, dog med nogle spændende variationer. Hvis vi for eksempel sammenligner Trumpsindsættelsestalei 2017 med Kennedys nyligetaleom »nationens tilstand«, så er deres centrale tema identisk: tabet og genoprettelsen af USAs storhed. Trumps dystre narrativ om USAs fald fra storhed fortæller om »rustne fabrikker, der ligger spredt som gravstene«, infrastruktur der »er i forfald og forrådnelse«, mens »vores middelklasses velstand (…) bliver ribbet fra deres hjem og spredt over hele verden«, og »millioner og atter millioner af amerikanske arbejdere er ladt i stikken«. Ligesom Donald Trump klager Robert F. Kennedy Jr. over en forfalden infrastruktur og en middelklasse, der er blevet »udhulet«.Fold sammenLæs mereFoto: Jonathan Drake/Reuters/Ritzau Scanpix. Mens eliten i Washington blomstrer, »har folket båret omkostningerne«. Trump lover at vende forfaldet ved at sætte »Amerika først«. Også Kennedy ser et landskab, der ligner et ragnarok. Men hans narrativ fokuserer på »kronisk sygdom«, »depression«, »psykisk sygdom« og »ensomhed«. Ligesom Trump klager han over en forfalden infrastruktur og en middelklasse, der er blevet »udhulet«. Og ligesom Trump giver han elitenskylden: »Al den nye velstand i den seneste generation er gået til milliardærerne og til de transnationale virksomheder.« Men set ud fra Kennedys perspektiv er det største onde, at USA er blevet »klodens sygeste land«. Han lover at »gøre Amerika sundt igen«. Kennedys vægt på sundhed afspejler hans offentlige arbejde som miljøadvokat og i de senere år som en ivrig korsfarer mod vacciner. Han ser en sammensværgelse af uhyggelige virksomheder og offentlige embedsmænd, som konspirerer for at forgifte miljøet og det politiske liv – én krop ad gangen. En tilhænger tager et badge ved en begivenhed afholdt af præsidentkandidat Robert F. Kennedy Jr. på Union Station i Los Angeles, Californien, 30. marts 2024.Fold sammenLæs mereFoto: Caroline Brehman/EPA/Ritzau Scanpix. Da pandemien toppede,hævdedehan urigtigt, at covid-19-vaccinerne »beviseligt har en negativ virkning og gør folk mere modtagelige over for smitte, end hvis de slet ikke gør noget«. Efter sigende gik han endda så vidt som athævde, at covid-19 var »etnisk målrettet« mod at skåne »ashkenaziske jøder og kinesere«. Hvis Kennedys vægt på helbredelse antyder en person, som selv har været gennem en helbredelse, så er det netop tilfældet. Efter traumet ved at miste både sin far og sin onkel i attentater, kæmpede Kennedy med og overvandt til sidst enafhængighedaf heroin. Ligesom Kennedy ser også Shanahan ud til at kanalisere personlig lidelse. Hun beskriver, hvordan hun har kæmpet med barnløshed samt vanskelighederne med at opdrage sin femårige datter, Echo, der lider af autisme, som Shanahansiger, at hun bruger 60 procent af sin tid på at lære mere om. »Vores børn har det ikke godt,«fortællerShanahan os. Selvomutallige videnskabelige undersøgelsermodbeviser påstanden, er hun fuldt overbevist om, at vaccination af børn har forårsaget en kraftig stigning i antallet af autismetilfælde. »Efter alt at dømme er han stadig fanget i en forskruet fantasi om, at han måske er den, der kan virkeliggøre sin fars idealistiske drømme om et bedre USA,« skriver Richard SherwinFold sammenLæs mereFoto: Joseph Prezioso/AFP/Ritzau Scanpix. Hun ønsker at stoppe medicinalselskaber, der »forurener« videnskaben og »indfanger« tilsynsmyndighederne. Med en tydelig QAnon-lignende paranoiakræverhun, at de må holde op med at »vogte« over de »mysterier«, som »vi kan løse«. Ingen tror seriøst på, at Kennedy kan vinde præsidentposten. Men der er god grund til at tro, at han kan vippe balancen i retning af Trump ved at tiltrække demokrater (herunder yngre vælgere som Shanahan), uafhængige, libertarianere og tilhængere af new age-healing samt aldrende idealister, som stadig er inspireret af kandidatens far og onkler. Med sine paranoide konspirationsteorier om et USA, der er ved at gå til i kronisk sygdom, ensomhed og depression, har Kennedy tankeløst spredt løgne om de formodede farer ved livreddende vacciner og samtidig liret floskler af om modstandskraft og helbredelse. Efter alt at dømme er han stadig fanget i en forskruet fantasi om, at han måske er den, der kan virkeliggøre sin fars idealistiske drømme om et bedre USA. Det mest sandsynlige udfald er snarere et vågent mareridt: et illiberalt USA ledet af en person, som Robert F. Kennedy Jr.s forfædre ville betragte som landets farligste indefrakommende fjende. Richard Sherwin er professor emeritus i jura ved New York Law School og har skrevet bogen »When Law Goes Pop: The Vanishing Line between Law and Popular Culture« (University of Chicago Press, 2000). Copyright Project Syndicate 2024 –www.project-syndicate.org Oversættelse: Bibi Christensen ",
        "metadata": {
            "source": "https://www.berlingske.dk/opinion/kennedys-valgkamp-er-fuld-af-loegne-og-paranoide-konspirationsteorier-men",
            "image_url": "https://berlingske.bmcdn.dk/media/cache/resolve/image_x_large/image/178/1788069/24688437-epaselect-epa10580540-robert-kennedy-jr-addresses.jpg",
            "publication_time": "Søndag d. 28. april 2024, kl. 20.33",
            "author": null,
            "related_links": [],
            "attachments": []
        }
    }
}