{
    "version": "1.0",
    "document": {
        "id": "https://www_berlingske_dk/kultur/hun-moedte-op-til-samfundstjeneste-med-en-hermes-taske-nu-er-ikonisk",
        "title": "Hun mødte op til samfundstjeneste med en Hermes-taske. Nu er ikonisk supermodel tilbage",
        "content": "DaNaomi Campbelli 2007 blev idømt en uges samfundstjeneste i New York for at kyle en mobiltelefon efter sin hushjælp, troppede hun op til skraldetjansen hver dag i utrolige outfits. Blandt andet med Hermes’ ikoniskeKelly Bag. En taske, hvis billigste model koster omkring 64.000 kroner, gjorde nok ikke så meget for at skabe fællesskab med de andre i samfundstjeneste, men den britiske supermodel ved om nogen, at verden kigger på hende – altid. Og hun bøjer ikke nakken. Supermodel? Hvis man har glemt, hvad det egentlig gik ud på, kan man finde den forside af britisk Vogue fra 1990, hvor der er fem modeller:Linda Evangelista– hende med det berømte citat om, at hun ikke gad stå ud af sengen for under 10.000 dollar –Christy Turlington, Tatjana Patitz,Cindy Crawford– og Naomi Campbell.  Eller man kan genseGeorge Michaels video til »Freedom« fra samme år, hvor modellerne slænger sig i utåleligt pænt lys. 1990erne blev årtiet, hvor modeller gik fra at være bøjler med ben til at være superstjerner. Og på en måde var Naomi Campbell den største.  For hun havde en anden farve. Og det betød, at datteren af en enlig mor, der voksede op i London, skulle kæmpe en helt anden kamp end sine kolleger. Naomi Campbell er fortsat – vil mange mene – den største sorte supermodel, denne verden har set. Derfor er den stort anlagte udstilling på hæderkronede Victoria and Albert Museum i London ikke bare en udstilling af det mest fantastiske tøj, man kan drømme om – det er også en historie om køn og farve. Betegnelsen »supermodeller« blev opfundet i 90erne – for pludselig var modeller ikke længere bare bøjler med ben, men stjerner, der kunne sikre designerne ekstra omtale.Fold sammenLæs mereFoto: Jan Jørgensen/Ritzau Scanpix. Det er svært at holde et »uh« eller »wow« tilbage, når man får mulighed for at nærstudere de mange fantastiske stykker tøj på udstillingen. Her er kunstværker af designere somVersace,Galliano,Lagerfeld,Dolce & GabbanaogThierry Mugler. Meget af det er udlånt af Naomi Campbell selv. Hun er formentlig tilfreds med at være midtpunkt i endnu en udstilling om popkulturens største stjerner: Museet har tidligere lavet udstillinger med blandt andet David Bowie og Kylie Minogue. Udstillingen åbner med et skolefoto fra 1983, hvor Naomi Campbell ser lige nøjagtig så fjoget ud, som de fleste af os gør på den slags. Allerede fire år senere var hun på forsiden af britisk Vogue, og der gik lang tid, før hun begyndte at se sig tilbage. I mange år var det fuld fart frem, og den tur involverede utallige mediehistorier om dårlig opførsel og et misbrug af sprut og kokain. Senere har hun fortalt, at misbruget for alvor tog fart, da hendes gode ven, designeren Gianni Versace, blev skudt uden for sit hus i Miami i 1997. Udstillingen er kulminationen på en modelkarriere, der spænder over fire årtier. Selv siger hun i den luksuriøse bog, der er udgivet i forbindelse med udstillingen, at et af hendes livs højdepunkter var det mangeårige venskab med den sydafrikanske præsident Nelson Mandela, som kaldte hende »sit æres-barnebarn«. »Han lærte mig at dele. Så det er det, jeg gør nu«, har hun sagt. For efterhånden er det gået op for Naomi Campbell, at hun ikke bare er et kønt ansigt, men en magtfaktor og en stemme, som hun især har brugt i kampen for sorte kvinders rettigheder. Som datter af en jamaicanskfødt mor og uden at have kendt sin far føler hun en forpligtelse til at hjælpe andre, siger hun. Naomi Campbell har i fire årtier gået model for de største designere, og i dag gør hun en indsats for at hjælpe de mange nye designere på det afrikanske kontinent.Fold sammenLæs mereFoto: Patricia De Melo Moreira/AFP/Ritzau Scanpix. Det specielle ved de kvinder, der fik betegnelsen »supermodeller«, var, at man ikke bare så dem i magasiner og til modeopvisninger – de spankulerede direkte fra catwalken og ud i populærkulturen. Således trådte Naomi Campbell direkte ind på datidens direkte kanal til global berømmelse, MTV. Hun dansede blandt andet medMichael Jacksoni hans video til »In the Closet« fra 1992. Men selv i 90erne var modeverdenen loren ved at bruge mørke modeller. Det betød, at Naomi i starten ikke fik samme løn som sine lyse kolleger, og at hendes venner Linda Evangelista og Christy Turlington måtte insistere på kun at gå visse shows, hvis Naomi Campbell også blev booket. Designeren Yves Saint-Laurent måtte spille med musklerne, da han sørgede for, at Campbell fik sit første cover hos fransk Vogue. Han truede det modvillige magasin med at trække sine annoncer. Til bogen »Naomi in Fashion« siger hun:»Det stod på i så mange år, at jeg ikke ved, hvor jeg skal starte. Accepterede jeg det? Nej. Så jeg det som racisme? Nogle gange. Andre var bare ærlige, når de sagde, at de aldrig kunne drømme om at bruge en sort pige«. Den ærlighed/racisme gjorde, at Naomi Campbell selvfølgelig takkede ja til at medvirke i Beyoncés »Brown Skin Girl«, hvor Campbell optræder i videoen til en sang, som handler om misogynoir – et ord for den blanding af racisme og sexisme, som mange sorte piger og kvinder oplever. Hvornår kommer man ellers helt tæt på det ypperste inden for mode? Victoria and Albert Museum viser kjoler af blandt andet Versace, Dolce &amp; Gabbana, Burberry, Chanel og Vivienne Westwood.Fold sammenLæs mereFoto: Justin Tallis/AFP/Ritzau Scanpix. At Naomi Campbell overhovedet blev model, skyldes som så meget andet her i verden, at hun var på det rigtige sted på det rigtige tidspunkt. Tilfældet fandt hende. En fremmed kvinde kom en tilfældig dag hen til en flok skolepiger, som hang ud i Londons Covent Garden uden helt at have fået lov, og spurgte »har du lyst til at blive model«. Først trådte den langlemmede, mørke 15-årige pige automatisk tilbage, i visheden om, at det måtte være en af hendes lyshårede veninder, der blev talt til. Men det var Naomi Campbell, kvinden havde fået øje på, og det blev startskuddet til, hvad man må gå ud fra har betydet 40 år med ondt i fødderne af alle de høje hæle. Naomi Campbell kendte ikke noget til modelverdenen, og hun drømte egentlig om at blive danser som sin mor, men hurtigt blev hun en del af modeugerne i skiftende storbyer verden over. Nogle gange med flere flyveture tværs over Atlanten på en uge. Når det hele blev for meget, søgte hun ly i Paris hos den tunesiske designer Azzedine Alaïa, som lovede hendes mor at passe på datteren; et løfte, han holdt indtil sin død i 2017. Naomi kaldte ham »papa« – måske den far, hun aldrig selv havde haft. Omvendt har han sagt, at hun blev hans gode ven og muse. Han sagde også: »Hun har en krop som en væddeløbshest«. At Naomi Campbell overhovedet blev model, skyldes som så meget andet her i verden, at hun var på det rigtige sted på det rigtige tidspunkt.Fold sammenLæs mereFoto: Hollie Adams/Reuters/Ritzau Scanpix. Naomi Campbell, den langlemmede pige fra Sydlondon, som efterhånden har været på over 500 magasinforsider, har de senere år stået bag velgørenhedsmodeshows og er blevet ambassadør for de mange afrikanske designere, der pibler frem i denne tid. Som designerenMarc Jacobs, der har kendt Naomi Campbell, siden hun var 16 år, siger til bogen »Naomi in Fashion«: Jeg har mødt mange modeller, der har karakter, personlighed og charme. Men der er ingen, der projicerer det med samme styrke som Naomi«. I 2021 fik hun sit første barn, en datter, i en alder af 51, og to år senere fik hun en søn. Begge børn er angiveligt født af rugemødre og uden en kendt far. For som hun dengang sagde til The Times: »Jeg er glad for at være en singlemor, barn af en singlemor«. Den tidligere supermodel Linda Evangelista har offentligt fortalt om de problemer, en række behandlinger med frysning af fedtceller har givet hende.Fold sammenLæs mereFoto: SplashNews.com. De andre supermodeller fra 90erne? Tatjana Patitz døde af brystkræft i 2023. Linda Evangelista har de seneste år mest tiltrukket sig opmærksomhed på grund af en række uheldige skønhedsbehandlinger, der har ændret hendes udseende markant. Cindy Crawford og Christy Turlington kan stadig af og til ses i modemagasinerne – men det blev Naomi Campbell, der fik den store udstilling på Victoria and Albert Museum. Verdens første sorte supermodel er stadig super. »Naomi in fashion«, Victoria and Albert Museum, London, kan ses indtil 6. April 2025.",
        "metadata": {
            "source": "https://www.berlingske.dk/kultur/hun-moedte-op-til-samfundstjeneste-med-en-hermes-taske-nu-er-ikonisk",
            "image_url": "https://berlingske.bmcdn.dk/media/cache/resolve/image_x_large_vertical/image/189/1890603/24892499-udstillingen-p-victoria-and-albert-museum-i-londo.jpg",
            "publication_time": "Fredag d. 21. februar 2025, kl. 21.08",
            "author": null,
            "related_links": [],
            "attachments": []
        }
    }
}