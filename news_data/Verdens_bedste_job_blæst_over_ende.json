{
    "version": "1.0",
    "document": {
        "id": "https://www_berlingske_dk/rejser/verdens-bedste-job-blaest-over-ende",
        "title": "Verdens bedste job blæst over ende",
        "content": "Det var naturligvis for at opnå reklame, at turistkontoret i Queensland fandt på at annoncere efter en medarbejder til \"Verdens bedste job\". Se også: Bin Laden søger \"Verdens bedste job\". Den pågældende skal tilbringe et halvt år påHamilton Islandmidt i Great Barrier Reef med det ene formål at opleve det store koralrev og viderebringe oplevelserne på websites og video blogs. Og annoncen for drømmejobbet skabte da også verdensomspændende omtale af både revet, Queensland ogAustralien- men den gav samtidig en storm af ansøgninger til stillingen. Så mange, at turistkontoret nu må ansætte ekstra personale for at gennemgå ansøgningsstakken. Umiddelbart før tidsfristen udløb mandag modtog kontoret de sidste 7.500 ansøgninger, hvilket bragte det samlede antal op på 34.684. Amerikanerne er tilsyneladende mest til drømme. I hvert fald er største antal ansøgere, 11.565 i alt, fra USA. FraCanadaer kommet 2.781 tæt fulgt afStorbritannienmed 2.262 ansøgere. \"Kun\" 2.064 lokale australiere har søgt om at blive Great Barrier oplever. Ansøgere fra alle lande\"Der er ansøgere i alle aldre og næsten alle nationaliteter er repræsenteret, ligesom der er ansøgere med alverdens forskellige baggrunde. Der er skribenter, tour guides, marine biologer, miljøforkæmpere, studenter, bloggere, mødre, fædre og bedsteforældre,\" remser Ms Boyle fra Tourism Queensland op.Også lokale celebrities er med i ansøgerfeltet. F.eks. vinderen af \"Amazing Race\", en vært på et newzealandsk rejseshow og en tidligere \"Young Australiean of the Year\". Men PR-effekten stopper ikke her. Turistkontoret har nemlig udtænkt en offentlig ansættelses-procedure. Først udvælges en top-50 liste blandt de mange ansøgninger, hvorefter listen skæres ned til \"The Final 11\" - hvor de ti kandinater vælges af turistkontoret, mens alverden kan stemme om, hvem der skal være kandidat nummer 11. Derefter flyves alle kandidater tilHamilton Island, hvor den endelige ansættelse til verdens bedste job sker.",
        "metadata": {
            "source": "https://www.berlingske.dk/rejser/verdens-bedste-job-blaest-over-ende",
            "image_url": "https://berlingske.bmcdn.dk/media/cache/resolve/image_x_large/image/30/305958/6863550-rejseliv-imported-photo.jpeg",
            "publication_time": "Tirsdag d. 24. februar 2009, kl. 14.53",
            "author": "Judith Betak",
            "related_links": [],
            "attachments": []
        }
    }
}