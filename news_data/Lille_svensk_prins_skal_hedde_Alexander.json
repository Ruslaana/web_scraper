{
    "version": "1.0",
    "document": {
        "id": "https://www_berlingske_dk/internationalt/lille-svensk-prins-skal-hedde-alexander",
        "title": "Lille svensk prins skal hedde Alexander",
        "content": "Sønnen til svenske prinsesse Sofia og prins Carl Philip skal hedde Alexander Erik Hubertus Bertil, oplyser kong Carl Gustaf på et statsrådsmøde. Prinsen skal til dagligt kaldes Alexander, fortalte kongen. - Det er et vældigt fint valg af navn. Det føles kongeligt og alligevel valgt med hjertet, mener Aftonbladets hofekspert Jenny Alexandersson. Det med kongeværdigheden ligger ikke lige for. Den lille Alexanders far, Carl Philip, er søster til Sveriges kronprinsesse og er kun nummer tre i den svenske tronfølge. Den lille prins skal samtidig udnævnes til hertug af Södermanland. Sveriges statsminister, Stefan Löfven, holdt den lille prins i favnen ved dagens statsrådsmøde, og han beskriver oplevelsen som \"magisk\". /ritzau/TT",
        "metadata": {
            "source": "https://www.berlingske.dk/internationalt/lille-svensk-prins-skal-hedde-alexander",
            "image_url": "https://berlingske.bmcdn.dk/media/cache/resolve/image_x_large/image/35/352126/13059642-sweden-royalty.jpg",
            "publication_time": "Torsdag d. 21. april 2016, kl. 12.53",
            "author": null,
            "related_links": [],
            "attachments": []
        }
    }
}