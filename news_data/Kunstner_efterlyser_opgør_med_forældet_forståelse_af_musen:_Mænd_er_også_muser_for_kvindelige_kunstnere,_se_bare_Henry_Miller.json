{
    "version": "1.0",
    "document": {
        "id": "https://www_berlingske_dk/kommentatorer/kunstner-efterlyser-opgoer-med-foraeldet-forstaaelse-af-musen-maend",
        "title": "Kunstner efterlyser opgør med forældet forståelse af musen: Mænd er også muser for kvindelige kunstnere, se bare Henry Miller",
        "content": "Vi lever i en perfekthedskultur, delvis importeret fra Hollywood, og i en tid, hvor sociale medier gør os til slaver af ligegyldig, yndig og nydelsesbetonet æstetik. Vi lærer at forgude det uvirkelige, tåbelige, tomme og fjerne. Vi falder i apatiens søvn, og ikke engang de rigtige værdikampe kan vække os fra søvnen mere. Glansbilledet er vores stesolid, og vi er alle underlagt den sivende gift. Ja, i en digital tidsalder, hvor forbindelsen mellem mennesker næsten er gået tabt, ja, ydermere i en tid, hvor ytringsfriheden er presset igen blandt andet på grund af genindførelse af blasfemilov i Danmark og verdensomspændende censur af kunst på sociale medier (særligt på META), er vi derfor nødt til at genopfriske vigtigheden af lidenskaben, det inderlige, det rebelske, af kunstnerisk frihed og af nærheden mellem mennesker. Forbindelsen mellem kunstner og muse er derfor relevant igen. De havde lidenskaben, det inderlige og nærheden som metode i kampen om kunstnerisk frihed, fri seksualitet og ytringsfrihed. Vincent van Gogh sagde: »Der er ikke noget mere kunstnerisk end at elske mennesker,« påpeger kronikøren. Van Gogh ses her i eget selvportræt under udstillingen »Van Gogh Alive« i Tokyo i år.Fold sammenLæs mereFoto: Philip Fong/AFP/Ritzau Scanpix. Ikke bare i selve værket, men også som den kunstneriske metode, hvor liv og værk går i total symbiose. Menneskelige relationer, der på magisk vis, som to stjerner, der kolliderer, skaber vigtige kunstværker for eftertiden. De kunstnere, der havde muser, ville væk fra formen. De ønskede, at kunsten skulle røre ved eksistensen. Det var deres kunstneriske tese, for at værket kunne forandre verden. Forbindelsen, energiledningen mellem »kunstneren« og »musen« var ikke kun metoden, men også et ideal. Et ideal om, at poesien er alle vegne, hele tiden, og som Vincent van Gogh sagde: »Der er ikke noget mere kunstnerisk end at elske mennesker.« Men kunstneren og musen er ikke bare en god kærlighedshistorie, nej, det er en pagt med kunsten og samfundet for øje. Disse kunstnere og deres muser udfordrede tidsåndens værdier hånd i hånd, de underminerede sociale konventioner og seksuelle normer med deres eget liv som manifest. Google tillægger ordet »muse« et køn: »Selv når det ikke er erotiseret, er forholdet mellem digter og 'muse' kønnet. Digtere er stort set alle mænd, og 'digterens stemme' er en mandsstemme. Muser er alle kvinder.« »Oskar Kokoschka, den østrigske maler, lavede sin muse, komponisten Alma Mahler, om til en dukke. Dukker er i dette tilfælde sikrere i udvekslingen, så er der ingen risiko for at blive besat; dukken er som en ikke-ladt pistol,« skriver Augusta Atla. Her ses Alma Mahler, der var gift med komponisten Gustav Mahler.Fold sammenLæs mereFoto: Nf/Nf-Nf/Ritzau Scanpix. Men myten om den mandlige kunstner eller forfatter og hans kvindelige muser er forkert og forældet. Jeg har selv haft muser, mandlige muser, i nu 20 år, og der har været andre kvindelige kunstnere i historien end jeg, der havde muser. Der mangler en hel antologi om kvindelige kunstnere og deres mandlige muser. »Mnemosyne« betyder erindring på græsk og personificeres i græsk mytologi som gudinden for erindringen. Hun undfangede de ni muser. De ni muser blev dyrket over hele det græske kulturområde i antikken og var beskrevet som kilden til kunst, poesi, litteratur, dans, astronomi og musik. Ligesom de ni muser var inspiration i antikken for kunst og videnskab, kan den menneskelige muse i dag ikke eksistere uden et værk. Historiens gudinde lever stadig som idé i kunstneren og den menneskelige muse – nemlig at værket er skabt til eftertiden. Ordet muse kommer fra det oldgræske verbum »at synge / have i tankerne«. De ni muser i antikken havde deres egen kult. I dag er kulten sådan set stadig i live, ordet »museum« kommer af oldgræsk »μουσεῖον« og betyder »det sted, hvor muserne bor«. Det vil sige, at kunstmuseet som ord og opfindelse beror på ideen om en bygning, der er viet til læring og kunst. »Ordet og begrebet ‘muse’ kommer fra græsk antik. 'Mnemosyne' betyder på græsk erindring og personificeres i græsk mytologi som gudinden for erindringen, der med guden Zeus undfangede de ni muser.« Her ses yderst til venstre værket 'Mnemosyne' af den engelske kunstner Dante Gabriel Rossetti under en udstilling i London i 2023.Fold sammenLæs mereFoto: Justin Tallis/AFP/Ritzau Scanpix. I dag er kunstmuseet et hus for folket, der debaterer og arkiverer vores kulturs ideer, filosofi, etik og politik. Kunstneren, der bruger muser, dedikerer ikke bare sit arbejde og værk til dette »hus for folket«, men lever værket sammen med musen. Musens tilstedeværelse giver tilladelse til at formulere det ucensurerede. Musen giver den essentielle tilladelse, der fører værket ind i den zone, der normalt ville være blevet ødelagt i hæmningernes dybe brønd. Musen er så magtfuld i denne henseende, fordi dens eksistens autoriserer skaberens og værkets anderledeshed. Musen er licensen til at bevæge sig ind i det ukendte. Musen er i sin kerne den kunstneriske friheds og ytringsfrihedens »grønne lys«. Med andre ord er det ikke alle, der er egnede til at være en muse, det kræver enorm frihed, mod og nysgerrighed, samt viljen til at gå hånd i hånd ind i både en kulturs minefelt og udfordre ens egne grænser og ideer. Fotografen Nan Goldin havde muser, blandt andet sin veninde Kathleen White. Hele Nan Goldins fotografiske virke er bygget op omkring det miljø, hun lever i, et virke, hvor liv og værk er umuligt at skille fra hinanden. Her ses hun under en prisuddeling i New York i 2023.Fold sammenLæs mereFoto: Evan Agostini/AP/Ritzau Scanpix. FotografenNan Goldinhavde muser, blandt andet sin veninde Kathleen White. Hele Nan Goldins fotografiske virke er bygget op omkring det miljø, hun lever i. Et virke, hvor liv og værk er umuligt at skille fra hinanden. Nan Goldin mistede sin storesøster, der begik selvmord som 18-årig, og måske derfor byggede hun sit kunstneriske virke på muser og på samfundets outsiders. Anaïs Nin og Henry Miller var elskere og muser for hinanden. De udfordrede ideer om feminisme, kvinders seksualitet og monogami ved at leve deres liv udenfor det normale monogame ægteskab. De var ikke gift, stik mod tidens ånd, og havde flere elskere, hvilket reelt er en del af Anaïs Nins forfatterskab. Anaïs Nin skiltes fra sin far som tiårig på grund af en skilsmisse, idet faren forlod moren til fordel for en yngre kvinde. Anaïs Nin og hendes far skrev breve til hinanden, og litteraturkritikere mener, at Anaïs Nins breve til sin far var med til at skabe hendes forfatterskab både som form og som metode. Picassos portræt fra 1941 af sin muse »Dora Maar med kat« ses på dette uddelingsfoto. Maleriet blev solgt for enestående 95 dollar millioner på Sotheby's 4. maj 2006.Fold sammenLæs mereFoto: Ho/Reuters/Ritzau Scanpix. Dora Maar scorede Picasso ved at hugge en kniv mellem sine fingre på en café. De endte med at indlede et kærlighedsforhold og blev hinandens muser i begge deres kunstneriske virker. Dora Maar var en venstreorienteret politisk aktivist, da de mødtes. I 1934 var hun en af de få kvinder, der havde underskrevet »Appel à la lutte«, en underskriftindsamling for at franskmændene skulle nedkæmpe fascismen. Picasso havde aldrig malet et direkte politisk maleri, før han mødte Dora Maar. Man mener også, at Picassos sort-hvide toner i hans Guernica-maleri skyldes Dora Maars smukke sort-hvide fotografier, som hun lavede i et mørkekammer sat op i samme atelier, hvor Picasso malede Guernica. Et atelier, hun havde fundet til dem. Fotojournalisten Lee Miller og fotokunstneren Man Ray var hinandens muser, og de boede sammen i Paris fra 1929 til 1932. Normalt hører man altid om, at Lee Miller var Man Rays muse, men det var lige så meget lige omvendt. De inspirerede hinanden. Man Ray var berømt for en særlig fremkaldelsesteknik, hvorved billedet halvvejs opleves som et negativ. Dette billede er taget af Lee Miller for Vogue og fremkaldt med samme teknik.Fold sammenLæs mereFoto: © Lee Miller Archives, England 2024. All rights reserved. leemiller.co.uk. Man Rays berømte teknik »solarization« menes – siger myten – at være udviklet for første gang sammen med Lee Miller i mørkekammeret, hvor de var ved at fremkalde et af Man Rays portrætter af Lee Miller, og Lee Miller tændte lyset i mørkekammeret, mens fotoet lå i kemikalierne og ikke var fremkaldt endnu. Sådan opstod billedet, der var halvt negativt. En teknik, Man Ray efterfølgende raffinerede, perfektionerede og blev berømt for. Enfilm om Lee Millers liv med Kate Winslet i hovedrollenkan ses i danske biografer i dette efterår. Dette er blot nogle få eksempler. Der er også masser af eksempler på homoseksuelle eller biseksuelle kunstnere og deres muser. Arthur Rimbaud og digteren Paul Verlaine indledte mod samfundets normer et homoseksuelt forhold. Verlaine blev fængslet i 18 måneder for at være homoseksuel, mens Rimbaud gik fri på grund af sin unge alder. Rimbauds berømte digt om kærlighed handler netop om, at hans samtid kriminaliserede homoseksualitet, og derfor satte han spørgsmålstegn ved kærlighed: »Kærlighed … findes ikke. Hvad end det er, der binder familier og ægtepar sammen, så er det ikke kærlighed. Det er dumhed eller egoisme eller frygt. Kærlighed findes ikke. Egeninteresse eksisterer, tilknytning baseret på personlig vinding eksisterer, magelighed eksisterer. Men ikke kærlighed. Kærlighed skal genopfindes, det er sikkert.« (egen oversættelse) For at sætte det i perspektiv opfattede man omkring 1890 i Danmark homoseksualitet som en sindslidelse. Kunstner Oskar Kokoschka (tv) ses her sammen med kansler Helmut Schmidt i Villeneuve 29. oktober 1976. Foran dem ligger en portrætskitse af kansleren.Fold sammenLæs mereFoto: Heinz Wieseler/AP/Ritzau Scanpix. I alliancen mellem musen og kunstneren opstår et intimt rum, hvor kunstneren får en forstærker til sit værk. Selvfølgelig er det ikke uden risiko. Oskar Kokoschka, den østrigske maler, lavede sin muse, komponisten Alma Mahler,om til en dukke. Dukker er i dette tilfælde sikrere i udvekslingen, så er der ingen risiko for at blive besat; dukken er som en ikke-ladt pistol. Når kunsten, erotikken og livet smelter sammen, tilføjes der noget helt vidunderligt til strukturen i vores oplevelse som kunstnere og til kunstværket. Vi bruger ofte meget tid på at undgå sammensmeltningen af de tre og vælger kun de elementer, der ikke giver for mange problemer i vores liv, og udelader dermed dem, der virkelig stopper verden og hjælper verden med at ændre sig. Disse kunstnere, der lever deres kunst, gør, at vi som samfund bliver udfordret, ikke kun gennem deres værker, men også gennem deres levede liv. Og det er med til at bevæge os mod mere frihed. Augusta Atla er kunstner ",
        "metadata": {
            "source": "https://www.berlingske.dk/kommentatorer/kunstner-efterlyser-opgoer-med-foraeldet-forstaaelse-af-musen-maend",
            "image_url": "https://berlingske.bmcdn.dk/media/cache/resolve/image_x_large_vertical/image/183/1837046/24794434-thank-you-for-including-anais-nin-in-your-article.jpg",
            "publication_time": "Lørdag d. 21. september 2024, kl. 12.27",
            "author": null,
            "related_links": [],
            "attachments": []
        }
    }
}