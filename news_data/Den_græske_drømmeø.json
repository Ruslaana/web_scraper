{
    "version": "1.0",
    "document": {
        "id": "https://www_berlingske_dk/rejser/den-graeske-droemmeoe",
        "title": "Den græske drømmeø",
        "content": "Hvis nogen siger, at der findes »uberørte« græske øer, er det en påstand, der grænser til »løwn«. Men der er øer, som ikke har ladet sig rende over ende af turismen.Tiloser en af dem. Næste:3 oplevelser på Tilos Efter nogle dage på det øl- og friturelugtende Rhodos var det en lise for sjæl og krop – og smagsløg – at komme til en lille ø med stil. Ligesom de fleste afTilos’ få turister boede vi i Livadia, havnebyen. Næsten alle dens småhoteller ligger ud til strandpromenaden, der har parkbelysning og bænke. Vi så ikke én swimmingpool – man bader i det lune, klare havvand.Det er også ved »strandvejen«, de fleste spisesteder findes. Maden er af usædvanlig høj kvalitet. En lokal specialitet er »babygoat«, som fås mange steder, men bedst hos gæstfrie Michaelis i taverna Omonia oppe bag torvet. Gedekiddet simrer i gryden i timevis, og kødet – der smager i retning af lam – er så mørt, at det kan sønderdeles med en venlig bemærkning. MinielefanterBortset fra i Livadia er der få steder at stille sin sult påTilos. Den gamle hovedby, Megálo Horió, har en enkelt taverna, som alle gæster efter at have besøgt de to seværdigheder: Dværgelefanterne og borg-ruinen oven over byen. Elefanter på en græsk ferieø?Ja, et museum på størrelse med et dansk samtalekøkken er helliget emnet, som de kloge strides om. Ifølge nogle levede der bittesmå elefanter påTilosfor 140.000 år siden. Øens turistbrochure angiver 45.000 år, mens interet-leksikonet Wikipedia oplyser, atTilos’ dværgelefanter var de sidste elefanter i Europa og uddøde for 4.000 år siden. Døvstum guideElefanterne blev fundet i 1970erne i en grotte, som vi naturligvis måtte se.Athanassios, der lægger øens flotteste mosaikgulve, tilbød sig som guide. En god idé – man forstår alt, hvad han forklarer, fordi han er døvstum og bruger et utrolig udviklet tegnsprog.En høj låge spærrede for adgangen til området ved grotten, der er lavet fin med paradeplads og et aldrig færdiggjort museum. Det var dog ikke noget problem for den fingerfærdige Athanassios, så vi kom helt nær hulen, omend vi respekterede forbudet mod at gå ned i den. Næste:3 oplevelser på Tilos",
        "metadata": {
            "source": "https://www.berlingske.dk/rejser/den-graeske-droemmeoe",
            "image_url": "https://berlingske.bmcdn.dk/media/cache/resolve/image_x_large/image/39/396229/6865162-rejseliv-imported-photo.jpeg",
            "publication_time": "Søndag d. 01. november 2009, kl. 05.00",
            "author": null,
            "related_links": [],
            "attachments": []
        }
    }
}