{
    "version": "1.0",
    "document": {
        "id": "https://www_berlingske_dk/musikanmeldelser/kaerlighed-paa-hoejt-plan",
        "title": "Kærlighed på højt plan",
        "content": "Han er i dag en mand på vej mod de fyrre, en virtuos med hele kloden som arbejdsplads, et af Ruslands stærkeste kort internationalt. Men utrolig nok Knægten har bevaret sin barnlige fascination af sin violin, af musikken, af hele rollen som stjerne - også selv om førstnævnte for længst er skiftet ud med noget antikt til et tocifret millionbeløb. Så jo: Virtuosen orker blive ved. Og hvor ejer hans nye CD med tre af romantikkens største sonater dog meget hjerte. Alene hans tilbageholdte begyndelse i Cesar Francks mesterstykke: Han véd hvad der kommer siden og disponerer derefter. Dyrk også varmen i hans højeste toner! Hans samarbejde med Nikolaj Lugansky ved klaveret kan heller ikke kaldes arbejde, snarere kærlighed. At de to herrer giver Janácek og endda vor næsten egen Grieg en chance, skal de heller ikke lastes for. God plade.",
        "metadata": {
            "source": "https://www.berlingske.dk/musikanmeldelser/kaerlighed-paa-hoejt-plan",
            "image_url": "https://berlingske.bmcdn.dk/media/cache/resolve/image_x_large/image/82/827394/3149210-highlove.jpg",
            "publication_time": "Onsdag d. 06. oktober 2010, kl. 22.30",
            "author": "Søren Schauser",
            "related_links": [],
            "attachments": []
        }
    }
}