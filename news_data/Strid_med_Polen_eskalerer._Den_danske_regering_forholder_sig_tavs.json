{
    "version": "1.0",
    "document": {
        "id": "https://www_berlingske_dk/internationalt/strid-med-polen-eskalerer-den-danske-regering-forholder-sig-tavs",
        "title": "Strid med Polen eskalerer. Den danske regering forholder sig tavs",
        "content": "Især i omgangen med sine naboer er Olaf Scholz normalt en forsigtig herre. Derfor vækker det opsigt, at den tyske kansler langer kraftigt ud efter det naboland, hvor følsomheden er allerstørst. Men nu har han fået nok af den polske regering. Fløjlshandsken er taget af. Olaf Scholz vil ikke længere finde sig i, at flygtninge og illegale migranter ifølge ham nærmest bliver hjulpet gennem Polen for at komme videre til Tyskland. Den tyskekanslers kritikkommer i klar tale uden hans sædvanlige tvetydige omsvøb. Kritikken gælder både asylsøgere, der kommer til Tyskland fra Polen, og det gælder oplysninger om omfattende polsk visumsvindel. Den tyske tålmodighed er tydeligvistyndslidt. Olaf Scholz kræver løsninger på flygtningesituationen og en afklaring af bestikkelsessagen. Ellers »kan der komme yderligere initiativer ved grænsen«, advarer den socialdemokratiske tyske kansler, der normalt altid omfavner »fælles løsninger« i EU. Tysk politi har optrappet kontrollen ved den polske grænse efter, at myndighederne har registreret et stigende antal illegale immigranter.Fold sammenLæs mereFoto: Lisi Niesner/Reuters/Ritzau Scanpix. Sagen om visumsvindel er særlig følsom, fordi der er polskparlamentsvalg15. oktober. Den polske regering siger, at bestikkelsessagen er ved at blive opklaret og hævder, at det kun drejer sig om nogle få hundrede sager. Fra polske oppositionspolitikere og andre kilderlyder anklagenderimod, at det kan dreje sig om flere hundredtusinder visa, der er udstedt, og som potentielt har givet tusinder af migranter fra Asien og Afrika adgang til EUs Schengen-område, der blandt andet omfatter Danmark, med stærkt lempet grænsekontrol. Kritikken fra Olaf Scholz bliver bakket op af EUs kommissær for interne anliggender, Ylva Johansson. Hun har sendt et brev til den polske regering med en række konkrete spørgsmål til skandalesagen. Ifølge tyske medier er der sat en deadline til 3. oktober for svar. EU-Kommissionen forventer samarbejde med den polske regering »uden forsinkelse«, lyder det ifølge avisenBildi brevet. Den danske regering har derimod holdt lav profil. Berlingske har henvendt sig til Udlændinge- og Integrationsministeriet for at høre, om sagen har fået den danske regering til at reagere over for Polen. Herfra lyder et skriftligt svar: »EU-Kommissionen har anmodet Polen om en redegørelse angående mulig svindel og korruption med Schengenvisum. Danmark har derfor ingen planer om at henvende sig til Polen om dette anliggende.« Berlingske har også spurgt Justitsministeriet og Rigspolitiet, om der de seneste år er registreret en øget ankomst af migranter på polsk visum ved de danske grænser, men det har ikke været muligt at få udleveret en samlet oversigt eller statistisk materiale. Ifølge tyske medier har tyske og svenske grænseoplysninger været baggrund for mistanken om visumsvindel. Samtidig skal amerikanske grænsevagter have undret sig overindrejse fra Mexicovia arbejdsvisa fra Polen. Polske soldater patruljerer ved det polske grænsehegn, der er rejst ved grænsen til Belarus.Fold sammenLæs mereFoto: Kuba Stezycki/Reuters/Ritzau Scanpix. En opgørelse fraEurostatviser, at Polen i 2021 udstedte næsten en million visa med opholdstilladelse. Det var omkring entredjedelaf alle udstedte EU-visa. For 2022 har Polen og Kroatien som de eneste EU-lande endnuikke indleveretstatistisk materiale til Eurostat. Den polske regering har i årevis lanceret sig som særdeles indvandringskritisk. For nogle måneder siden modsatte den polske regering sig sammen med Ungarn en EU-migrantaftale. I forbindelse med valget er der planlagt en folkeafstemning om at blokere for indvandring. Det gør bestikkelsessagen ekstra pinagtig og politisk sprængfarlig. Det er i polske medier blevet oplyst, at et visum kunne erhverves mod betaling af et beløb på omkring 35.000 kroner. I Tyskland bliver stemmeføringen højere nærmest dag for dag. I forvejen er regeringen hårdt presset af et hastigtvoksende antalasylsøgere i år. Flere end 200.000 har indtil videre søg asyl. Håndtering af migrantstrømme er igen detstore temai tysk politik. Den socialdemokratiske indenrigsminister, Nancy Faeser, understregede i en tale i parlamentet, at regeringen har blikket stift rettet mod menneskesmugling fra Polen og Tjekkiet. Samt på oplysningen om svindel med polske visa. »Rapporterne om visumskandalen bekymrer mig. Derfor er jeg itæt kontaktmed min ministerkollega i Polen,« erklærede indenrigsministeren og fortsatte: Den polske udenrigsminister, Zbigniew Rau, kritiserer den tyske regering for at blande sig i Polens interne forhold. Her ses udenrigsministeren sammen med sin danske kollega Lars Løkke Rasmussen under et mødet i Warszawa i februar.Fold sammenLæs mereFoto: Tomasz Gzell/EPA/Ritzau Scanpix. »Vi holder øje med det. Det kan De stole på mine damer og herrer.« Den polske udenrigsminister har udsendt en rasende reaktion over den tyske kritik på sociale medier: »Jeg appellerer til den tyske kansler om at respektere Polens suverænitet og afstå fra erklæringer, der skader vores gensidige forhold,« lyder det på X fra Zbigniew Rau.  The latest statement by German Chancellor Olaf Scholz violates the principles of the sovereign equality of states, which is the foundation of good neighbourly relations and friendly cooperation with Poland, as declared by the government of the Federal Republic of Germany in the I kommentarer til den polske udmelding kan man se, at mange mener, at Olaf Scholz gør helt ret i den skarpe tyske kritik af en polsk regering, der bliver hånet for gerne at være hårde over for andre, men som selv er ømskindet. Men det helt store spørgsmål er fortsat ubesvaret. Har polske myndigheder mod bestikkelse givet tusinder af migranter adgang til EU? Den tyske regering og EU-Kommissionen venter utålmodigt på svaret fra den polske regering.",
        "metadata": {
            "source": "https://www.berlingske.dk/internationalt/strid-med-polen-eskalerer-den-danske-regering-forholder-sig-tavs",
            "image_url": "https://berlingske.bmcdn.dk/media/cache/resolve/image_x_large/image/171/1719318/24533846-epa10828692-polands-minister-of-national-defense.jpg",
            "publication_time": "Mandag d. 25. september 2023, kl. 16.47",
            "author": "Uffe Taudal",
            "related_links": [],
            "attachments": []
        }
    }
}