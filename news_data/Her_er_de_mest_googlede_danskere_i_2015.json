{
    "version": "1.0",
    "document": {
        "id": "https://www_berlingske_dk/kultur/her-er-de-mest-googlede-danskere-i-2015",
        "title": "Her er de mest googlede danskere i 2015",
        "content": "Google er en uendelig kilde til alt fra madopskrifter til kattevideoer. Men søgeportalen er også vores nærmeste allierede, når vi skal snage i de rige og berømtes liv, og derfor giver den et godt billede af, hvilke kendte vi er mest interesserede i. Nu er listerne over de kendisser, som danskerne googlede hyppigst i løbet af året, blevet offentliggjort, og du kan se dem her: Den mest googlede danske kvinde er politiker og blogger Nikita Klæstrup, der har været meget i medierne på grund af en række udfordrende billeder. Hun er dog langt fra den eneste politiker på listen.  1. Nikita Klæstrup 2. Søs Egelind 3. Ena Spottag 4. Helle Thorning-Schmidt 5. Nicole Brøggler 6. Sharin Foo 7. Cecilie Lassen 8. Charlotte Juul 9. Johanne Schmidt-Nielsen 10. Ida Auken  Listen over de mest googlede danske mænd indeholder også flere politikere, men det er dog rumhelten Andreas Mogensen, der er fløjet helt til tops. Mogensens berømthed steg med raketfart under hans 10 dage lange rumrejse. 1. Andreas Mogensen 2. Mads Holger 3. TopGunn 4. Sebastian 5. Michael Dyrby 6. Kristian Thulesen Dahl 7. Uffe Elbæk 8. Carl Holst 9. Anders Samuelsen 10. Robert Hansen Danskerne har dog også øje for de kendte uden for landets grænser, og her har opmærksomheden særligt været zoomet ind på Caitlyn Jenner, der er født som en mand, men sprang ud som kvinde i 2015. Du kan se hele listen over de mest søgte udenlandske kendte sammen med listerne over årets mest googlede ord, film og sportsfolk pådette link.  /ritzau/FOKUS",
        "metadata": {
            "source": "https://www.berlingske.dk/kultur/her-er-de-mest-googlede-danskere-i-2015",
            "image_url": "https://berlingske.bmcdn.dk/media/cache/resolve/image_x_large/image/5/59540/11708557-ffgfgfg.jpg",
            "publication_time": "Onsdag d. 16. december 2015, kl. 11.06",
            "author": null,
            "related_links": [],
            "attachments": []
        }
    }
}