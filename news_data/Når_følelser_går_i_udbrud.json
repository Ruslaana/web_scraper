{
    "version": "1.0",
    "document": {
        "id": "https://www_berlingske_dk/kultur/naar-foelelser-gaar-i-udbrud",
        "title": "Når følelser går i udbrud",
        "content": "En vulkan er og bliver en vulkan. Men i fiktionen er den selvsagt mere end det. Således også i jungledramaet »Tanna«, hvor vulkanens udbrud bliver et billede på brændende følelser: Kærlighed og dennes nærmeste nabo, hadet. Det er instruktørerne Bentley Dean og Martin Butler, der skaber forbindelser mellem lavaen og historien om en stamme på en ø i Stillehavet, hvor to unge forelsker sig. Men hun bliver i forsoningens navn lovet væk til en i den fjendtlige nabostamme, og af det springer de intense følelser i en enkel, klart fortalt film med en flot intensiveringskurve. Alle roller spilles af Yekal-folket – den sidste naturfolk i området – og måske er det derfor, ikke alle brænder lige stærkt igennem. Men Marceline Rofit er et naturtalent som pigen Selin, og »Tanna« kan mere end vække sympati for en stamme, der sandsynligvis snart er fortid. Hvad:Tanna.Instruktør:Bentley Dean & Martin Butler.Medvirkende:Marceline Rofit, Marie Wawa.Premiere:Gloria, Øst for Paradis.",
        "metadata": {
            "source": "https://www.berlingske.dk/kultur/naar-foelelser-gaar-i-udbrud",
            "image_url": "https://berlingske.bmcdn.dk/media/cache/resolve/image_x_large/image/58/581866/14992968-kultur.jpg",
            "publication_time": "Onsdag d. 05. oktober 2016, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}