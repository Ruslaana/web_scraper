{
    "version": "1.0",
    "document": {
        "id": "https://www_berlingske_dk/kommentarer/analyse-om-ikkevestlige-efterkommere-viser-en-vildledende-bid-af",
        "title": "Analyse om ikkevestlige efterkommere viser en vildledende bid af virkeligheden",
        "content": "Det ellers normalt meget ædruelige Kraka har laveten analyse, der viser, at 80 procent af ikkevestlige indvandreres efterkommere ligner jævnaldrende unge danskere på forskellige økonomiske parametre. Den blevpubliceret i Politikenfor en uges tid siden af Krakas direktør Peter Mogensen som tegn på, at efterkommerne er velintegrerede. Og udover at Geeti Amiribestred det i Berlingske, var den også genstand for enP1 Debat den 23. junimellem Politikens chefredaktør, Christian Jensen, og Socialdemokratiets udlændingeordfører, Rasmus Stoklund, hvor sidstnævnte afviste, at ligheden på økonomiske parametre alene kan tages som udtryk for, at efterkommerne er velintegrerede. Må det være tilladt at blande sig i debatten og påpege, at Kraka i denne sag er ude i et mærkeligt ærinde. Jeg betvivler ikke Krakas tal, men de er jo en vildledende bid af virkeligheden. Krakas analyse handler kun om efterkommerne. Men forældregenerationen til disse efterkommere kan jo ikke glemmes. Der var ifølge Danmarks Statistiks»Indvandrere i Danmark 2020«cirka 90.000 ikkevestlige indvandrere i den arbejdsdygtige alder på offentlig forsørgelse ved indgangen til 2020, altså før coronaen. Det er en voldsom belastning af vores velfærdssystem. At en stor del af de ikkevestlige efterkommere ifølge Kraka er på vej til at blive økonomisk integreret, forsvarer ikke indvandring. Hvis nogen mener, at vi har brug for arbejdskraft udefra, må det ske ved indvandring af folk, der umiddelbart er efterspørgsel efter på arbejdsmarkedet. Ikke ved at acceptere indvandring af en generation af forældre, der i vidt omfang skal forsørges (og kalder sig flygtninge, selv om de undervejs har været igennem adskillige sikre lande), for at deres børn med tiden kan komme ind på arbejdsmarkedet. Det er ærgerligt, at Kraka tillader sig et sådant tunnelsyn. Og hvis det også må være tilladt at knytte en kommentar tilAndreas Kamms indlæg i Berlingskepå FNs flygtningedag den 20. juni om Danmarks pligt til at tage imod flygtninge, så savnede jeg, at Andreas Kamm forholdt sig til regeringens udlændingepolitiske hovedargument – nemlig at vi kan hjælpe mange flere i nærområdet for de samme penge; eller til at mange søger asyl uden at være berettiget til det, men alligevel ikke rejser hjem efter at have fået afslag. Eller til at mange rejser hjem på ferie.  Jeg mindes Israels pludselige krig mod Hizbollah i sommeren 2006. Da var der 5.800 palæstinensere med dansk pas eller dansk opholdstilladelse i Libanon, der blev bombarderet i dagevis. Det var en fjerdedel af de dengang cirka 22.000 personer med palæstinensisk baggrund, hvoraf cirka 9.000 var kommet som flygtninge fra borgerkrigen i Libanon, mens resten var familiesammenført eller var efterkommere. At en fjerdedel af palæstinenserne i juli 2006 var tilbage i det land, de var flygtet fra, svækkede vist mange danskeres tro på flygtningebegrebet. De blev i øvrigt alle hentet tilbage til Danmark med fly for 60 millioner betalt af staten. Frede Vestergaard er journalist",
        "metadata": {
            "source": "https://www.berlingske.dk/kommentarer/analyse-om-ikkevestlige-efterkommere-viser-en-vildledende-bid-af",
            "image_url": "https://berlingske.bmcdn.dk/media/cache/resolve/image_x_large/image/143/1438864/23790530-.jpg",
            "publication_time": "Tirsdag d. 29. juni 2021, kl. 13.00",
            "author": null,
            "related_links": [],
            "attachments": []
        }
    }
}