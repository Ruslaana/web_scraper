{
    "version": "1.0",
    "document": {
        "id": "https://www_berlingske_dk/virksomheder/maersk-fik-300-mio_-kr_-for-lindoe-industripark",
        "title": "Mærsk fik 300 mio. kr. for Lindø Industripark",
        "content": "Prisen endte på 300 mio. kr. Overtagelsen skal bringe nye arbejdspladser til de gamle værftsområder, og energibranchen kommer til at spille en stor rolle. Det skriver Børsen. - I stedet for at efterlade et ar på Nordfyn med en tom grund har det været vigtigt for os at bevare arbejdspladser på stedet. Det er det, vi har gjort. Vi er i A.P. Møller-Mærsk meget tilfredse med, at Lindø Industripark er videre til en ny ejer, siger A.P. Møller-Mærsk direktør Lars-Erik Brenøe til avisen. Nu skal industriparken rykkes op i eliten for den danske grønne satsning, og i den forbindelse er Lindoe Offshore Renewable Center, LORC, central. Centeret står nemlig bag udviklingen af energiløsninger på havet og bag står giganter som Siemens, Vestas og Dong Energy. Det fortæller Anders Eldrup, der er tidligere topchef i Dong, men som nu overtager posten som formand i LORC. Mærsk vil ikke kommentere på prisen for Lindø Industripark, men ifølge Børsen lå den offentlige ejendomsvurdering på Lindø på 350 mio. kr. sidste år. ",
        "metadata": {
            "source": "https://www.berlingske.dk/virksomheder/maersk-fik-300-mio.-kr.-for-lindoe-industripark",
            "image_url": "https://berlingske.bmcdn.dk/media/cache/resolve/image_x_large/image/37/376079/7018017-lind.jpg",
            "publication_time": "Fredag d. 06. december 2013, kl. 07.43",
            "author": null,
            "related_links": [],
            "attachments": []
        }
    }
}