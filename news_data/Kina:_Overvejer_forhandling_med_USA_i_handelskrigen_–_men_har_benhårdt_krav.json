{
    "version": "1.0",
    "document": {
        "id": "https://www_berlingske_dk/internationalt/kina-overvejer-forhandling-med-usa-i-handelskrigen-men-har",
        "title": "Kina: Overvejer forhandling med USA i handelskrigen – men har benhårdt krav",
        "content": "Det Hvide Hus har åbnet døren på klem og lægger op til forhandling med Kina i handelskrigen. Nu er der svar fra Beijing. IfølgeKinas handelsministerium »vurderer« regeringen nu mulighederne for at gå i forhandling med USA. »Kina har noteret sig de gentagne udtalelser fra højtstående amerikanske embedsmænd, som udtrykker vilje til at forhandle med Kina om toldspørgsmål,« oplyser en embedsmand fra Kinas handelsministerium fredag morgen lokal tid. »Samtidig har den amerikanske side for nylig taget initiativ til at viderebringe budskaber til Kina gennem relevante kanaler og udtrykt ønske om at indgå i samtaler.« Kina har dog et klart krav til USA. Det er en melding torsdag fra USAs handelsminister Scott Bessent, der har udløst det kinesiske svar. I udmeldingen sagde Bessent, at USAønskerat »deeskalere« handelskrigen. Det skal ske ved, at de nuværende toldsatser mod Kina skal justeres med det formål at nå et punkt, hvor man kan forhandle med Kina, sagde han. Men ifølge Kinas handelsministerium er der en forudsætning for, at de vil gå til forhandlingsbordet. En talsperson fra Kinas handelsministerium har fredag morgen udtalt sig om handelskrigen.Fold sammenLæs mereFoto: Jessica Lee/EPA/Ritzau Scanpix. Den er, at »alle« toldsatser skal annulleres,skriver kinesiske medier fredag. »Hvis USA nægter at rette op på sin fejlagtige ensidige toldpolitik, vil det kun bevise sin fuldstændige mangel på oprigtighed og yderligere underminere den gensidige tillid,« siger ministeriets talsmand, der fortsætter: »At sige én ting og gøre en anden, eller endda bruge forhandlinger som dække for tvang og afpresning – det vil Kina ikke acceptere.« Trump skal altså stoppe handelskrigen, hvis han vil i dialog, mener Kina, og landets ledelse er indstillet på en »langstrakt kamp,« som det lyder i den statslige propaganda. Den kinesiske økonomi er voldsomt udfordret af den tilspidsede handelskonflikt, fortalte tænketanken MERICS direktør Hikko Houtaritil Berlingsketidligere på ugen. Men Kina er bedre rustet til en lang handelskrig end USA,vurderede eksperten. USAs udmelding og Kinas svar er det første klare tegn på en opblødning i handelskrigen. To gange tidligere har Kina afvist, at Trump og hans stab overhovedet skulle have forsøgt at tage kontakt til den kinesiske regering. Men tredje gang er lykkens gang, og nu har kineserne altså bekræftet, at de har modtaget en formel henvendelse. USAs præsident Donald Trump er under voksende pres. Torsdag forlød det, at han laver rokade i regeringstoppen. Her ses han i selskab med udenrigsminister Marco Rubio.Fold sammenLæs mereFoto: Brendan Smialowski/AFP/Ritzau Scanpix. Udviklingen kommer på et tidspunkt, hvor Trump ifølge talrige målinger mister opbakning blandt befolkningen. Selv Trumps yndlingskanal Fox Newsbekræfter tendensen. Samtidig er handelskrigen begyndt at gøre ondt påbåde Kinasog USAs økonomier. De første containerskibe med varer, der er pålagt de nye, høje toldsatseranløber snart USAs havne. I skrivende stund er USAs told på kinesiske varer 145 procent, og Kinas modhold er 125 procent. Begge dele dog med en lang række undtagelser. Dertil kommer talrige tiltag, der rammer konkrete varer, herunder Hollywood-film og eksport af Boeing-flydele. USAs regering har endnu ikke reageret på den kinesiske udtalelse. Onsdag sagde Trump til mediet NewsNation, at han mener der er en »god chance« for at nå en aftale med Kina. Samme dag kaldte han under et regeringsmøde Kina for »verdens førende udnytter« og sagde, at »de fleste kinesiske varer er unødvendige.« Alexander Sjöberg er Berlingskes korrespondent i Asien",
        "metadata": {
            "source": "https://www.berlingske.dk/internationalt/kina-overvejer-forhandling-med-usa-i-handelskrigen-men-har",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917464/24942912-kinas-prsident-xi-jinping-og-hans-regering-i-beij.jpg",
            "publication_time": "Fredag d. 02. maj 2025, kl. 04.13",
            "author": "Alexander Sjöberg",
            "related_links": [],
            "attachments": []
        }
    }
}