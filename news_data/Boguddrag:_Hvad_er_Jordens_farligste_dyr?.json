{
    "version": "1.0",
    "document": {
        "id": "https://www_berlingske_dk/indland/boguddrag-hvad-er-jordens-farligste-dyr",
        "title": "Boguddrag: Hvad er Jordens farligste dyr?",
        "content": "Kig dig selv i spejlet. Det er mennesket. Hvert år slår vi over en milliard grise, omkring en halv milliard køer og cirka 100 milliarder høns og kyllinger ihjel. Ingen anden art er bare i nærheden af at have så mange liv på samvittigheden. Til sammenligning bliver omkring fem mennesker dræbt af hajer i et typisk år, cirka 1.000 af krokodiller og godt 100.000 af giftslanger. Men i modsætning til rovdyr er det de færreste af os, der nogensinde kommer til at slå et dyr ihjel. Det beskidte arbejde har vi gemt væk på store kødfabrikker, hvor vores utallige husdyr bliver bedøvet og aflivet og derefter skåret op af maskiner, hvorefter de ender som fine udskæringer i supermarkedernes kølediske. Samtidig er der færre og færre vilde dyr i skovene og færre og færre fisk i havene – fordi vi æder os ind på dyrenes levesteder med vores byer, veje og marker, og fordi vi fanger flere og flere fisk for at kunne mætte flere og flere sultne menneskemaver. I livets lange historie har ingen art gjort større indhug i planeten end mennesket, og vores aftryk bliver større og større.Fold sammenLæs mereFoto: AFP/Ritzau Scanpix. Bare som et eksempel, så er der i dag – målt i kilo – færre vilde fugle i Jordens natur, end der er kyllinger på klodens kyllingefarme. Dermed er hønen så langt verdens mest almindelige fugl, men vi ser den typisk kun som nuggets eller brystfileter i køledisken. Imens graver, borer og skærer store maskiner løs i naturen, så vi kan få jern, sand, kul, træ og alt mulig andet for kunne lave flere og flere ting og sager . Man har regnet ud, at den samlede vægt af alt, hvad mennesker nogensinde har lavet på fabrikker – af mursten, møbler, biler, asfalt, cement, plastik, papir, tøj, tæpper, glas og alt mulig andet – efterhånden er højere end den samlede væg af alle dyr og alle planter på Jorden. Jorden er ikke længere dyrenes, men menneskets planet. Men mens vi har gjort Jorden fattigere, er vi selv blevet rigere. Vi lever længere, har det behageligere og er mere sunde end på noget andet tidspunkt i vores historie. Samtidig får flere og flere en uddannelse, så aldrig har mennesker haft så meget viden som her i nutiden. Den viden skal vi bruge til at gøre Jorden bare lidt rigere end i dag, for ellers ender vi med at skære den gren over, vi selv sidder på. Og så dumme kan vi jo ikke være. Bonusinfo: Menneskets største fjende Det farligste dyr for mennesker er malariamyggen. Hvert år dør omkring trekvart million mennesker efter stik af malariamyg, og de fleste er mindre børn i Afrika. I virkeligheden er det ikke selve myggen, der er farlig, men bittesmå dyr, parasitter, som myggen uden at ane det sprøjter ind i blodet på mennesker, når den stikker . Malariamyggen er verdens farligste dyr - for mennesker.Fold sammenLæs mereFoto: Tobias Schwarz/Reuters/Ritzau Scanpix. Dårlige bakterier er endnu farligere for mennesker, for de kan give os utallige sygdomme – fra maveforgiftning over lungebetændelse til den livsfarlige hjernesygdom meningitis. Men selv om bakterier er levende, kan man ikke kalde dem for dyr. Det er de for små og primitive til. Heldigvis kan man i de fleste tilfælde bekæmpe dårlige bakterier med penicillinpiller. Det mest øde punkt på planeten er et koldt og stormomsust havområde i den sydlige del Stillehavet. Point Nemo kalder man det. Her er der længere til land og dermed til selv den mindste ø end noget andet sted på jordkloden. Man kan også sige det på den måde, at det vil være verdens mest uheldige sted at falde i vandet fra et skib. For så kommer man på den længst tænkelige svømmetur – medmindre man er heldig og bliver reddet. Helt præcist er der 2.688 kilometer til Pitcairn-øerne mod nord, hvor der bor sølle 47 mennesker. Og der er 3.420 kilometer til nærmeste kontinent - den sydligste del af Sydamerika. Der kommer praktisk taget aldrig skibe forbi Point Nemo, for det ligger milevidt fra almindelige skibsruter. Ikke engang fiskerbåde på langfart sejler derned, for der er ikke meget næring i vandet og derfor kun få fisk. De mennesker, der som regel er tættest på Point Nemo, er faktisk astronauterne på Den Internationale Rumstation. Den svæver mindst 400 kilometer over havområdet, når den suser forbi. Tiden er begyndt at løbe ud for Den Internationale Rumstation højt over os. Omkring 2031 lader man med vilje den enorme rumstation styrte ned i verdens mest øde havområde - Point Nemo.Fold sammenLæs mereFoto: Ho/AFP/Ritzau Scanpix. Nu vi nævner Den Internationale Rumstation, så kommer den til at blive begravet i Point Nemo – sikkert i 2031. Rumstationen er ved at blive for gammel, og så skal den styrtes ned på Jorden. Det bliver verdens største rumbegravelse, for stationen er næsten 100 meter lang og vejer over 400.000 kilo. Når den store dag kommer, vil man starte små raketmotorer på rumstationen. Det vil få den til at falde ned mod Jorden, hvor dele af den vil brænde op i mødet med den stadigt tættere luft over vores planet. Men de største dele vil overleve, hvorefter de med gigantiske plask vil falde ned i Point Nemo – hvis, altså alt går vel. For her er faren mindst for, at nogen får et stort stykke rumstation lige i hovedet. Point Nemo er opkaldt efter den mystiske kaptajn Nemo. Han er kaptajn på ubåden »Nautilus« i forfatteren Jules Vernes berømte eventyrroman ”En verdensomsejling under havet”. Bonusinfo: Længst fra havet I Danmark har ingen mennesker længere end 52 kilometer til havet. Forestil dig så, at du i stedet har 2.500 kilometer til den nærmeste strandtur. Det vil sige lige så langt som fra Danmark til Nordafrika . Sådan er virkeligheden for de cirka fire millioner indbyggere i den kinesiske by med det lidt sjove navn Ürümqi. Så langt ligger den nemlig fra det nærmeste hav – Det Indiske Ocean. Det er verdens længste afstand fra en storby til havet. I den kinesiske storby Ürümqi har man næsten uendeligt langt til havets blå bølger.Fold sammenLæs mereFoto: Hector Retamal/AFP/Ritzau Scanpix. Byen ligger langt mod nord i det vestlige Kina. Det vil sige lige midt i Asien. Der er meget koldt i Ürümqi om vinteren, og byen er på alle sider omgivet af ørkener og høje bjerge. Det var udbruddet i vulkanen Vesuv i Syditalien i året 79. Det var i Romerrigets storhedstid. Det vil sige det enorme rige rundt om hele Middelhavet, der blev styret fra verdens dengang største by, Rom i Italien. Dengang havde mange rige romere store huse i to smukke og livlige byer nær den ulmende vulkan. Den største hed Pompeji og den anden Herkulaneum. 24. august år 79 eksploderede Vesuv med et brag, der fik jorden til at ryste, som den aldrig havde gjort før. Med forfærdelse så indbyggerne i de to byer, hvordan glødende sten og aske blev skudt kilometerhøjt op af den over 1.200 meter høje vulkan. Desværre lå Pompeji i vindretningen, hvorefter tykke og kvælende lag af sod og aske i timevis væltede ned over byen og dens over 10.000 indbyggere. De skrækslagne folk flygtede ind i deres boliger. Men snart gav tagene over husene efter for den enorme vægt af aske, hvorved indbyggerne blev knust og kvalt. Næsten samtidig løb brændende laviner af glødende sten og aske ned over Herkulaneum. Indbyggerne havde ikke en chance. De døde næsten øjeblikkeligt af forbrændinger og mangel på ilt, hvorefter deres lig blev begravet i aske. I Pompeji i Italien står mange gader og huse næsten, som de så ud, da aske fra et voldsomt vulkanudbrud begravede byen i år 79.Fold sammenLæs mereFoto: Oliver Blum/AP/Ritzau Scanpix. Efter den frygtelige katastrofe opgav man i Rom alle tanker om at fjerne den metertykke aske og genopbygge de begravede byer. Det ville være alt for dyrt og besværligt. Derfor forsvandt Pompeji og Herkulaneum både i virkeligheden og i folks hukommelse. Men for et par hundrede år siden begyndte man langsomt at udgrave de to byer. I dag kan man gå rundt i de imponerende og 2.000 år gamle gader og huse, hvor romerne havde slaver, og hvor der både var butikker, bade og vinbarer – og kunst på væggene. Asken bevarede nærmest byerne, som var de bygget i går. Men det mest rørende er synet af gipsfigurer af forældre og deres børn, som knuger sig til hinanden i dødens øjeblik. Den tykke aske over de døde skabte lommer, som man i nutiden har fyldt op med gips. Dermed har man kunnet lave helt præcise aftryk af de døde – så perfekte, at man kan se folder i tøjet og de forpinte udtryk i ansigterne. Selv en stakkels fastspændt hund, der tydeligvis forsøgte at beskytte sig mod asken, findes der et livagtigt aftryk af. I dag er Pompeji og Herkulaneum med god grund blandt verdens største turistattraktioner. Men vulkanen Vesuv rejser sig stadig som en trussel over de tre millioner mennesker, der i dag bor rundt om dens fod. Bonusinfo: De to overlevende I 1902 blev den smukke by St. Pierre på øen Martinique nord for Venezuela i Sydamerika komplet begravet under et uhyggeligt vulkanudbrud . De fleste af byens næsten 30.000 indbyggere havde valgt at tro på borgmesterens falske lovord om, at ingen var i fare, så kun få var flygtet fra den mere og mere buldrende vulkan. Kun ganske få i hele St. Pierre overlevede de brændende laviner af glødende sten og aske, der kom farende ned over byen fra vulkanen Mount Pelée. En af dem var en fange, der overlevede i byens fængsel. Den anden var en ung pige, der af sin mor var blevet sendt i byen for at købe ind. Da hun så vulkanen gå i udbrud, spænede hun ned til byens havn og kastede sig op i sin brors robåd. Derefter roede hun, alt hvad kunne hen til en klippehule, hvor hun kunne beskytte sig. Lars Henriks Aagaards \"Jordens rekordbog\" er udkommet på forlaget Carlsen. Den er på 224 sider og henvender sig til 8 til 14-årige, men voksne må gerne læse med.",
        "metadata": {
            "source": "https://www.berlingske.dk/indland/boguddrag-hvad-er-jordens-farligste-dyr",
            "image_url": "https://berlingske.bmcdn.dk/media/cache/resolve/image_x_large/image/171/1713341/24520711-tiger-shark-galeocerdo-cuvier-and-diver-bahamas.jpg",
            "publication_time": "Lørdag d. 09. september 2023, kl. 13.36",
            "author": "Lars Henrik Aagaard",
            "related_links": [],
            "attachments": []
        }
    }
}