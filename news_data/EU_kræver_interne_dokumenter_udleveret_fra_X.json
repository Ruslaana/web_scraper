{
    "version": "1.0",
    "document": {
        "id": "https://www_berlingske_dk/virksomheder/eu-kraever-interne-dokumenter-udleveret-fra-x",
        "title": "EU kræver interne dokumenter udleveret fra X",
        "content": "EU beordrerrigmanden Elon Musks sociale medieX (det tidligere Twitter)til at give fuld indsigt i de ændringer, som selskabet for nylig har foretaget i sine algoritmer. Med den udvidede undersøgelse ønsker EU-Kommissionen at få belyst, hvordan brugerne får vist anbefalinger af andet indhold, som X skønner relevant for dem, efter at algoritmen 15. februar blev ændret. X har været under luppen i EU siden december 2023for sin håndtering af ulovligt indhold og manipulation. X skal udlevere interne dokumenter, og EU-Kommissionen har samtidig udstedt en ordre på også at bevare al relevant dokumentation om fremtidige ændringer af design og funktioner på X og dermed også af den matematiske algoritme. Dertil kommer krav om at få svar på, hvordan X modererer indhold og spreder noget af det ud til mange flere brugere. Ifølge den britiske finansavis Financial Times strammer EU dermed nu skruen efter klager fra tyske politikere over, at Xs algoritme fremmer indhold, som er lagt ud af den yderste højrefløj i Tyskland. Xs ejer, den kontroversielleElon Musk, som købte det sociale medie i efteråret 2022 for 332 milliarder kroner, har for nylig direkte talt for Alternative für Deutschland (AfD) som redningsmand fra »et økonomisk og kulturelt kollaps«. Han har også på Xinterviewet lederen af AfD, Alice Weidel. Partiet er af den tyske efterretningstjeneste under observation for at være højreekstremistisk. Elon Musks indblanding i det forestående valg til den tyske Bundestag 23. februar har vakt stor opstand i Tyskland, hvor kansler Olaf Scholz har kaldt verdens rigeste mands støtte til AfD for »fuldstændigt uacceptabel«. Det tyske forsvarsministerium og landets udenrigsministerium har besluttet at suspendere deres aktiviteter på X. Det er den nye, finske digitale kommissær, Henna Virkkunen, som forestår undersøgelserne af X. Hun har understreget, at EU ikke vil tøve med at bruge den nye magt, som den nylige forordning om digitale tjenester (DSA) har udstyret Kommissionen med, til at give X en bøde eller sågar forbyde mediet, hvis det viser sig, at loven er overtrådt. ",
        "metadata": {
            "source": "https://www.berlingske.dk/virksomheder/eu-kraever-interne-dokumenter-udleveret-fra-x",
            "image_url": "https://berlingske.bmcdn.dk/media/cache/resolve/image_x_large_vertical/image/188/1880252/24873574-elon-musk-der-ejer-det-sociale-medie-x-interview.jpg",
            "publication_time": "Mandag d. 20. januar 2025, kl. 13.39",
            "author": "Thomas Breinstrup",
            "related_links": [],
            "attachments": []
        }
    }
}