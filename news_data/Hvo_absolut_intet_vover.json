{
    "version": "1.0",
    "document": {
        "id": "https://www_berlingske_dk/boganmeldelser/hvo-absolut-intet-vover",
        "title": "Hvo absolut intet vover",
        "content": "Nu skriver han omfangsrig triviallitteratur. Tålmodigt vender man blad for blad - og der er rigtig mange i hans nye bog om livet fra land til by. Den ydre historie er dramatisk nok, men ellers sker der ingenting. To tjenestepiger forlader en større gård på Samsø i 1910, fordi den ene ikke vil giftes med den tumpede gårdmandssøn, og fordi den anden misbruges seksuelt af gårdmanden. Videre går det til København, hvor den opvakte Marie med den retarderede Katrine på slæb skaber sig en helt utrolig karriere, arver en formue og vender tilbage til Samsø og køber den forhadte gård med tilsagn om alimentation til veninden fra den fordrukne gårdmand, der er blevet far til hendes barn. Historien slutter næppe her - med juleaftensstemning i København - så man må frygte en fortsættelse.",
        "metadata": {
            "source": "https://www.berlingske.dk/boganmeldelser/hvo-absolut-intet-vover",
            "image_url": "https://berlingske.bmcdn.dk/media/cache/resolve/image_x_large/image/81/810085/3362355-bog.jpg",
            "publication_time": "Torsdag d. 02. december 2010, kl. 22.30",
            "author": null,
            "related_links": [],
            "attachments": []
        }
    }
}