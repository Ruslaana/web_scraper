{
    "version": "1.0",
    "document": {
        "id": "https://www_berlingske_dk/kultur/andrea-rudolph-vil-tale-om-sex-og-det-maa-gerne-larme",
        "title": "Andrea Rudolph vil tale om sex, og det må gerne larme",
        "content": "Andrea Rudolph elsker sin krop. Hun er ovenud begejstret for alt det, den kan. For alt det, den har klaret. Og det skal den have at vide hver dag. Foruden at have født tre børn har den overlevet en kræftsygdom. Den fortjener tak, kroppen. Og det får den. Andrea Rudolph var en populær tv-vært, inden hun blev iværksætter med hudplejeserien Rudolph Care. Hun var en af de første til at se et marked for eksklusive cremer uden skadelig kemi, og som ikke går på kompromis med miljøet – og det skulle vise sig at blive en god forretning. Men det er ikke længere kun cremer, olier og serum, der er at finde blandt Rudolph Cares mange produkter. Pludselig er bækkenbundstrænere i forskellige vægtklasser og elegante vibratorer dukket op på hylderne – og i annoncer på sociale medier. Udefra set kan det måske være svært at se, hvordan sexlegetøj og hudpleje lige passer sammen. Men for 47-årige Andrea Rudolph er det enkelt. »Det handler om glød. Og det handler om nydelse og velvære.« Der er gang i et feministisk oprør, fortæller Andrea Rudolph. Og det er befriende, at vi taler om lyst og seksualitet på en ny måde.Fold sammenLæs mereFoto: Søren Bidstrup. Velvære er mange ting, slår Andrea Rudolph hurtig fast. Men al velvære begynder med, at man hviler i sig selv og er i kontakt med hele sin krop, lyder det. Det er altafgørende. »Jeg har selv nogle meget faste rutiner forbundet med min hudpleje. Det handler om at være helt alene på badeværelset hver eneste dag, så jeg har tid til at tage mig selv alvorligt og give min krop den opmærksomhed, den fortjener,« siger Andrea Rudolph. Huden er noget af det første, andre ser, når de møder en. Og hun tror på, at alle, der har døjet med dårlig hud, kan sætte sig ind i, hvad det betyder at føle sig tilpas i den. Omvendt er orgasmerne sjældent det første, man skilter med. Lyst, nydelse og forhåbentlig orgasmerne er en fundamental del af et kvindeliv, som Andrea Rudolph vil normalisere og aftabuisere. Onani skal ikke være skamfuldt. Og det skal være en vare, det ikke er skamfuldt at sætte på hylderne. Eller tale om. »Jeg får helt ondt i maven, når jeg læser eller hører fra kvinder, der aldrig har oplevet at få en orgasme.« »Pleasure Seeker« er udviklet af Rudolph Care og Peech – og er en kombineret vibrator og stimulator.Fold sammenLæs mereFoto: Søren Bidstrup. Hun opfordrer kvinder til at udfordre sig selv. Til at nyde. Til at dyrke sex, der ikke handler om manden og mandens orgasmer. Andrea Rudolph føler sig selv fri ved »at have en lyst« med både sig selv og sin partner. Og ja, hun bruger selv den vibrator, hun sælger til andre. »Jeg håber virkelig, at vi kan være med til at lære de næste generationer, at der er en frihed forbundet med at have et godt forhold til sin krop og seksualitet. Kvinder må også gerne nyde. De skal faktisk nyde.« Kvindens lyst er over de seneste år vandret fra skumle sexforretninger ud i offentligheden. Siden serien Sex and The City i 1990erne præsenterede vibratoren »The Rabbit« for orgasmehungrende kvinder over hele verden, er sexlegetøj blevet noget, kvinder køber uden at skamme sig. Mens kvinder engang måtte vandre ned ad Istedgade for at finde en halvskummel butik med dildoer og vibratorer, kan de i dag hive deres næste orgasme direkte ned fra hylden i Magasin og Normal. På Instagram fortæller influencere åbent om deres erfaringer med diverse sexlegetøj, og det er i dag et større tabu at proklamere, at man ikke onanerer end det modsatte. Onani er et symbol på selvkærlighed. »Engang var sexlegetøj nærmest kun store dildoer. Vores produkter kan man både bruge selv og med sin partner – men det handler ikke om penetrering, men om stimulans og nydelse. Vi lever fandeme så kontrolleret, og alt er så ordentligt. Og det er rigtig dejligt at overgive sig til sig selv og sin krop.« I starten af 2021 fik Andrea Rudolph konstateret brystkræft. I september samme år fik hun den gode nyhed om, at hun var kræftfri efter et behandlingsforløb, hvor hun blandt andet fik kemo samt fjernet det ene bryst.Fold sammenLæs mereFoto: Søren Bidstrup. De nye bækkenbundstrænere og vibratoren er blevet til i et samarbejde med den nørrebrobaserede sexshopPeech, der er kendt for at lave små vibrerende kunstværker – særligt til kvindens underliv. Der er gang i et feministisk oprør, hvor kvinder tager ejerskab over deres egen seksualitet og lyst, erklærer Andrea Rudolph. Berlingske møder hende i virksomhedens kæmpevilla tæt på Søndermarken i Valby. I haven ligger de ansatte i planken. Altså træningsøvelsen, hvor man ligger vandret på underarmen og tæerne for at træne mavemusklerne. I Rudolph Care er der to ugentlige omgange træning lagt ind i arbejdstiden. Træningen hænger sammen med den seksualitet, som Andrea Rudolph nu gør til en del af sin forretning. »Jeg får helt ondt i maven, når jeg læser eller hører fra kvinder, der aldrig har oplevet at få en orgasme.«Fold sammenLæs mereFoto: Søren Bidstrup. For det sker ofte, at nogle af de kvindelige ansatte – som der er klart flest af i virksomheden – lige skal ind og tisse, inden de skal sjippe, hoppe eller lave høje knæløft, fortæller Andrea Rudolph. »Det er ikke kun her, men der er rigtig mange kvinder, særligt efter fødslen, som døjer med en bækkenbund, der måske ikke helt er trænet nok. Der er et sundhedsmæssigt aspekt i at have en stærk bækkenbund – udover, at det er lidt usexet med store bind og tis i bukserne,« siger hun. Og svaret for nogle er bækkenbundstrænere eller »Tender Lifters«, som de hedder hos Rudolph Care. I begyndelsen af 2021 fik Andrea Rudolph konstateret brystkræft. Heldigvis fik hun i september samme år den lykkelige nyhed om, at hun var kræftfri efter et behandlingsforløb, hvor hun blandt andet fik kemo- og strålebehandling samt fjernet det ene bryst. Sygdomsforløbet har lært hende, hvor vigtigt det er at tage vare på sig selv. Og hvor vigtigt det er at give sin krop den fortjente opmærksomhed. »Jeg har lært mig selv endnu bedre at kende ved at gå gennem sådan en voldsom omgang. Når man er syg af kræft, bliver der jo virkelig skrællet mange lag af. Og selvom jeg altid har haft en sårbarhed, så kommer jeg med en helt anden sårbarhed i dag, fordi der har været enormt meget sorg forbundet med mit sygdomsforløb.« Men det er ikke kun sorg, Andrea Rudolph tænker på, når hun ser tilbage på forrige år. I februar modtog Andrea Rudolph og skuespilleren Esben Dalgaard Kræftens Bekæmpelses Hæderspris for at have gjort en helt særlig indsats for kræftsagen.Fold sammenLæs mereFoto: Søren Bidstrup. Det lyder måske mærkeligt, men den har givet hende en endnu større evne til at se positivt på det meste. At få det bedste ud af en given situation. »Vi glemmer lidt, hvor fantastiske vores kroppe er,« siger hun. »Jeg har i hvert fald lært at sætte endnu større pris på min krop. Og vise min krop noget taknemmelighed.« Selvom vibratoren blot er »en sjov lilleadd-on« hjemme hos Andrea Rudolph, er den mere end det. Den er en kilde til den nydelse, livet handler om. Og som ingen kvinder længere skal skamme sig over.",
        "metadata": {
            "source": "https://www.berlingske.dk/kultur/andrea-rudolph-vil-tale-om-sex-og-det-maa-gerne-larme",
            "image_url": "https://berlingske.bmcdn.dk/media/cache/resolve/image_x_large_vertical/image/172/1721387/24538239-vi-lever-fandeme-s-kontrolleret-og-alt-er-s-or.jpg",
            "publication_time": "Søndag d. 01. oktober 2023, kl. 18.35",
            "author": "Signe Westermann Kühn",
            "related_links": [],
            "attachments": []
        }
    }
}