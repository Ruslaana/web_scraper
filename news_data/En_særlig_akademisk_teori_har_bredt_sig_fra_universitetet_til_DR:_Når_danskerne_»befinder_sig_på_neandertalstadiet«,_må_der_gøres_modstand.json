{
    "version": "1.0",
    "document": {
        "id": "https://www_berlingske_dk/opinion/en-saerlig-akademisk-teori-har-bredt-sig-fra-universitetet-til-dr-naar",
        "title": "En særlig akademisk teori har bredt sig fra universitetet til DR: Når danskerne »befinder sig på neandertalstadiet«, må der gøres modstand",
        "content": "Grønlænderne. Slavernes efterkommere. Palæstinenserne. Alle er ofre for europæiske kolonimagter, der gennem århundreder har undertrykt og udbyttet oprindelige folkeslag over hele verden. En udbytning og undertrykkelse, der i dag lever videre i hjertet af den vestlige civilisation, der sælger sig selv som oplyst og demokratisk, men i virkeligheden fastholder etniske minoriteter i et jernbur af racisme, ubevidste fordomme og vold. Sådan lyder – en kende forsimplet – påstanden i den såkaldt postkoloniale teori, der trives i bedste velgående på danske universiteter og har præget tilblivelsen af DRs skandaleramte og nu afpublicerede dokumentar »Grønlands hvide guld«. Selvom en lang række fagøkonomer har afvist beregningerne som vildledende, holder dokumentarens hovedperson, forskeren Naja Dyrendom Graugaard, fast i gyldigheden af sit perspektiv. Dokumentaren er i sig selv sand, fordi den uagtet økonomers anfægtelser af tal og fakta afspejler et koloniseret folks oplevelser af undertrykkelse og racisme, lyder det implicitte argument. Berlingske har kontaktet Naja Dyrendom Graugaard for at spørge hende om kernen i den postkoloniale teori, men hun har ikke ønsket at medvirke. Forskeren og aktivisten Naja Dyrendom Graugaard under optagelserne til DR-dokumentaren »Grønlands hvide guld«, der siden er blevet afpubliceret efter fyringen af DR-nyhedsredaktør Thomas Falbe.Fold sammenLæs mereFoto: Michael Bévort. Det er hun ikke ene om. Som forsker med et indgående kendskab til postkolonial teori og kunst er professor Mathias Danbolt stærkt kritisk over for det officielle Danmarks evne til at håndtere kritik fra tidligere koloniserede folkeslag. »De seneste uger har udstillet, at der stadig findes mure af modstand mod historiske perspektiver, som ikke passer ind i de mere komfortable forestillinger om Danmarks koloniale fortid«, skrev han, der er professor i kunsthistorie og beskæftiger sig med nordisk kolonihistorie på Københavns Universitet, forleden iPolitiken. Berlingske har kontaktet Mathias Danbolt, der står i spidsen for det kollektive forskningsprojekt »Moving Monuments: The Material Life of Sculpture from the Danish Colonial Era«, der sigter efter at »at skabe historisk bevidsthed og ny viden om forholdet mellem kunst og kolonialisme«. Heller ikke han har ønsket at udtale sig til citat. Men i Politiken udlægger han DRs beslutning om at afpublicere dokumentaren som et symptom på en »national agenda«, der slører befolkningens blik for historiske sandheder: »Kolonial ignorance handler ikke om mangel på viden, men om processer, som bidrager til at opretholde en strukturel uvidenhed om problemer, som ikke passer ind i dominerende nationale agendaer.« Den postkoloniale teori vil undersøge eksisterende magtstrukturer, der systematisk udgrænser minoriteternes erfaringer og smerte for at opretholde ældgamle privilegier bygget på brutal magtudøvelse. Denne grundlæggende analyse af skjulte samfundsstrukturer, der skal hives frem i lyset ved at give stemme til minoriteterne – hvad end der er tale om grønlændere, palæstinensere eller LGBT-personer – har i de senere år bredt sig fra universiteterne til identitetspolitiske massebevægelser som eksempelvis Black Lives Matter, der sidestiller den institutionaliserede politivold mod sorte amerikanere med den amerikanske slavetids racisme. Identitetspolitikken har et utal af afskygninger, teoretiske skoler og forgreninger, men i sin postkoloniale variant rækker den mere end 80 år tilbage i tiden. Efter Anden Verdenskrig lagde psykiateren, marxisten og forfatteren Frantz Fanon, der blev født som efterkommer af slaver på den franskkoloniserede ø Martinique i Det Caribiske Hav, grundstenen til den postkoloniale teori. Selv deltog Fanon på fransk side i kampen mod nazisterne, men efter krigen stod sejrherrerne over for et akut moralsk problem, mente Fanon. For mens man i demokratiet og menneskerettighedernes navn havde nedkæmpet nazismen og dens raceteori, kunne de sejrende kolonimagter som Storbritannien og Frankrig se tilbage på århundreders undertrykkelse og udbytning af oprindelige folk i Nordafrika, Indien og Caribien. I den berømte og berygtede bog »Fordømte her på jorden« fra 1961 analyserede Fanon derfor, hvordan slavetiden lever videre i både mindretallet og flertallets kollektive psykologi som en art »mental kolonisering«. Hans svar blev radikalt. For at vriste sig fri af kolonimagtens mentale lænker var anvendelsen af vold derfor ikke bare moralsk legitim, men decideret nødvendig, mente Fanon, der af samme grund helhjertet støttede den algeriske oprørsbevægelse, der med voldelige midler opnåede uafhængighed fra Frankrig i 1962. Mens tænkere som Fanon efter Anden Verdenskrig reflekterede over muligheden for et voldeligt opgør med kolonimagterne, blev den postkoloniale teori i anden halvdel af det 20. århundrede i stigende grad en teori om blinde vinkler og manglende stemmer i den vestlige kultur. I 1978 udgav den palæstinensisk-amerikanske kulturteoretiker Edward Said den omstridte, men uhyre indflydelsesrige bog »Orientalism«. Ifølge Said er vestlig kultur- og litteraturhistorie gennemsyret af et romantisk og i bund og bund fordomsfuldt syn på alt ikkevestligt. I Vesten har man i århundreder behandlet og betragtet minoriteter og ikkevestlig kultur som eksotiske genstande, mens man på den anden side har undertrykt ikkehvide mindretal. Eksotiseringen og undertrykkelsen er to sider af samme sag, mente Said, der som kristen palæstinenser i en årrække var medlem af det PLO-styrede Palæstinensiske Nationalråd. I løbet af 1980erne vandt Saids banebrydende værk indpas på kulturvidenskabelige institutter på de vestlige universiteter, hvor den postkoloniale litteraturvidenskab, kunsthistorie og samfundsteori blev en selvstændig disciplin med de indiske teoretikere Homi Bhaba og Gayatri Spivak som feltets førende stjerner. I de senere år er det postkoloniale tankegods sivet fra universiteterne og ud i den offentlige debat. Allerede inden premieren er DRs stort anlagte dramadokumentar »Slave af Danmark« om Danmarks fortid som kolonimagt på de vestindiske øer blevet stærkt kritiseret. For i tilblivelsen af »Slave af Danmark« har DR valgt at inddrage mangfoldighedskonsulenten Joan Rang Christensen, der i etessayudleveret til DRs journalister beretter om sine erfaringer med racisme som dansker af koreansk afstamning. Joan Rang Christensen går ikke længere til koncerter, hvor hun risikerer at blive eksponeret for dunsten af »hvid sved«, hedder det i essayet, der også kommer ind på forfatterens forsøg på at undgå hvide mennesker i forskellige sammenhænge. Kritikere somOle Birk Olesen (LA) frygter derfor allerede på forhånd,at Joan Rang Christensens verdenssyn har fået balancen mellem følelser og fakta til at kæntre i produktionen af »Slave af Danmark«. I dokumentaren anvender historiske fagkilder nemlig begrebet »slavegjort«, der i stedet for ordet »slave« gør opmærksom på, at slaver ufrivilligt er blevet udsat for et umyndiggørende overgreb af en racistisk overmagt. IWeekendavisenhar journalisten Søren K. Villemoes angrebet begrebet som »et ord udviklet af folk, der tror, at alle andre er snotdumme, og at de har brug for nye ord udviklet af forskere, før de kan forstå de mest simple, selvindlysende ting.« Kunstneren Jeannette Ehlers (tv) og hendes kollega, kunstneren La Vaughn Belle, opførte i 2018 statuen »I am Queen Mary« på en symbolsk lokation over for Vestindisk Pakhus i København.Fold sammenLæs mereFoto: Nikolaj Recke. Men danskerne er måske lettere tilbagestående, når det gælder indsigten i bestemte hjørner af fortiden. Det mener i hvert fald kunstneren Jeannette Ehlers, der har taget det på sig at gøre op med Danmarks historieløse hominider. »Altså jeg tror stadigvæk, vi er på neandertalerstadiet. Måske lige et trin højere? Nej, vi er faktisk stadigvæk på, hvad der svarer til neandertalerstadiet i Danmark,« sagde Ehlers, hvis far er fra den caribiske østat Trinidad-Tobago, i et interview medwebmagasinet Eftertryki 2019. I samarbejde med den caribiske kunstner La Vaughn Belle opførte Jeannette Ehlers derfor i 2018 det syv meter høje monument »I Am Queen Mary« foran Vestindisk Pakhus i Københavns indre havn. I samarbejde med den caribiske kunstner LaVaughn Belle opførte kunstneren Jeannette Ehlers i 2018 det syv meter høje monument »I Am Queen Mary« foran Vestindisk Pakhus i Københavns indre havn.Fold sammenLæs mereFoto: Linda Kastrup. Monumentet er en hyldest tiloprørslederen Mary Thomas, der i 1878 førte an i en opstand mod den danske kolonimagt, der indskrev tidligere slaver og deres efterkommere til tvangsarbejde efter slaveriets ophævelse. Omkring 100 afrocaribere mistede livet under opstanden, mens 12 oprørere efterfølgende blev dømt til døden. Mary Thomas selv blev fragtet til København og smidt i fængsel på Christianshavn. En historie, som mange danskere ikke kender til, mener Jeannette Ehlers. »Som regel er det jo fra ’det hvide eurocentriske blik’, at vi har vores norm, men der er så mange andre måder at se tingene på; der er så mange andre historier at fortælle og så mange andre lag i vores fælles historie, som ikke får plads,« udtalte Ehlers dengang i Eftertryk, der konstaterede, at »Ehlers mener, at Danmark generelt er ret tilbagestående, hvad angår racisme og postkolonial selvindsigt«. Berlingske har kontaktet Jeannette Ehlers, der i en mail afviser, at postkolonialismen spiller en stor rolle i hendes praksis. Ehlers er ikke vendt tilbage på yderligere forespørgsler. Da kunstneren Katrine Dirckinck-Holmfeld (billedet) i 2020 »rematerialiserede« Kunstakademiets gipsbuste af Kong Frederik V, tog hun det postkoloniale tankegods til et aktivistisk niveau.Fold sammenLæs mereFoto: Jesper Houborg/Ritzau Scanpix. Andre postkoloniale aktivister rejser ikke statuer eller monumenter. De destruerer og rematerialiserer dem. I 2020 smed kunstneren Katrine Dirckinck-Holmfeld sammen med en gruppe anonyme kunststuderende Kunstakademiets buste af kong Frederik V i Københavns indre havn som en kunstnerisk happening. Som underviser på Kunstakademiet kaldte Dirckinck-Holmfeld hændelsen for en »rematerialisering«, der skulle kaste lys over det moralske mørke, som fortsat hænger over danskernes kendskab til deres egen fortid som slavehandlende nation. »Formålet var at vende systemet på vrangen og vise, at vi konstant har en proces i gang, hvor vi sletter vores egen fortid som kolonimagt og dermed vores fortid,« udtalte hun dengang tilPolitiken. Statuen af den dansk-norske missionær Hans Egede i Nuuk bør fjernes, mener den grønlandske folketingspolitiker Aki-Matilda Høegh-Dam. Det handler om »afkolonisering«, sagde hun til Berlingske i 2020.Fold sammenLæs mereFoto: Mads Claus Rasmussen/Ritzau Scanpix. Samme år bredte det postkoloniale opgør mod herskende strukturer (og statuer) sig også sig til Grønland, hvor en 30-årig grønlandsk mand i 2020 blev sigtet for at begå hærværk mod statuen af den dansk-norske missionær Hans Egede i Nuuk, da han med blodrød maling påmalede ordene »Decolonize« på statuens sokkel. Dengang ønskede den grønlandske folketingspolitiker Aki-Matilda Høegh-Dam statuen fjernet fra det offentlige rum. »Det handler om afkolonisering. Det er budskabet til os som befolkning. Det er en diskussion, vi har haft hårdt brug for. En diskussion om vores selvværd, hvem vi er, vores identitet, og hvor vi er på vej hen. Det er der stor mangel på i Grønland,« udtalte hun tilBerlingskei 2020. DR-satireprogrammet »Tæt på Sandheden« har udløst stærke følelser på Grønland  Bedømt på de seneste ugers slagsmål om slaver, racisme og dansk koloniherrementalitet kan den postkoloniale teori i fremtiden ende med at få afgørende betydning for det belastede forhold mellem Danmark og Grønland. Et nyligt indslag i DR-satireprogrammet »Tæt på Sandheden«, der gør grin med tilblivelsen af »Grønlands hvide guld«, har vakt omfattende vrede hos mange grønlændere, der mener, at DR i indslaget benytter sig af etniske stereotyper. I forvejen har DR allerede med afpubliceringen af dokumentaren bevæget sig på et racistisk spor, mener den grønlandske postkoloniale aktivist og influencer Aka Hansen. På Instagram bringer hun afpubliceringen i forbindelse med det amerikanske udtryk for hvidt overherredømme. »What in the White Supremacy did DR just do?« Den grønlandske influencer Aka Hansen angriber DR efter fjernelse af skandaleramt dokumentar  A post shared by Aka Hansen (@akahansen)",
        "metadata": {
            "source": "https://www.berlingske.dk/opinion/en-saerlig-akademisk-teori-har-bredt-sig-fra-universitetet-til-dr-naar",
            "image_url": "https://berlingske.bmcdn.dk/media/cache/resolve/image_x_large/image/189/1894561/24899999-dr-dokumentar.jpg",
            "publication_time": "Lørdag d. 01. marts 2025, kl. 10.17",
            "author": "Troels Heeger",
            "related_links": [],
            "attachments": []
        }
    }
}