{
    "version": "1.0",
    "document": {
        "id": "https://www_berlingske_dk/videnskab/gigaeksperiment-ser-tegn-paa-helt-ny-kraft-i-universet-skal-fysikkens",
        "title": "Gigaeksperiment ser tegn på helt ny kraft i universet – skal fysikkens grundlov omskrives?",
        "content": "En beskeden afvigelse i en ufatteligt lille såkaldt elementarpartikels vibrationer kan få den sensationelle konsekvens, at fysikkens grundlov skal skrives om. Ja, måske kan man ligefrem blive nødt til at udvide antallet af fundamentale kræfter, som påvirker os, fra de eksisterende fire til fem – i givet fald en historisk opdagelse, som vil sende rystelser gennem store dele af det internationale videnskabelige samfund. Sådan er billedet, der tegner sig efter et årelangt eksperiment, der nu har båret frugt på det store partikellaboratorium FermiLab i Illinois i USA. Eller somlaboratoriet skriveri en pressemeddelelse: »Det kan være tegn på spændende ny fysik«.  We’re thrilled to announce that the first results from Fermilab’s Muon g-2 experiment strengthen evidence of new physics!#gminus2https://t.co/tUx4ojzIpspic.twitter.com/t1ufui2Mwu Alle atomer – og dermed alt omkring os – er opbygget af endnu mindre elementarpartikler som elektroner og protoner. Men der er også de mere upåagtede myoner, der er i familie med elektroner. Det vil sige de fnuglette partikler, der svæver om atomkerner. Ligesom elektroner har de væsentligt tungere myoner derfor en negativ elektrisk ladning, og hvis man placerer dem i et kraftigt magnetfelt, begynder de at vibrere. Nærmest som en snurretop. Ind fra højre kommer partikelfysikkens hellige gral, nemlig Standardmodellen, der er en samlende teori for store dele af universets beskaffenhed, og som har vist sig forbløffende præcis til at forudsige en lang række grundlæggende egenskaber. Standardmodellen er ganske enkelt det nærmeste, videnskaben hidtil er kommet den forjættede såkaldte »teori om alting«, som blandt andre den afdøde fysiker Stephen Hawking var på jagt efter. Med Standardmodellen kan man blandt andet forudsige myonens vibrationer eller såkaldtespinmed uhyre præcision. Men når de meget kortlevende myoner blev udsat for et voldsomt magnetfelt på FermiLab, afveg deres spin – eller deres »dans« – en smule fra forudsigelsen. Hvilket er sensationelt. Sandsynligheden for, at der blot er tale om en fejl, er nemlig lige omkring én til 40.000 – et ret tydeligt tegn på, at afvigelsen skyldes, at myoner er under påvirkning af en hidtil ukendt elementarpartikel eller en hidtil ukendt fundamental kraft. De ubegribeligt små og flygtige myon-partikler findes naturligt i universet, men kan skabes under kontrollerede former i såkaldte partikelacceleratorer. Derefter kan fysikere måle deres »dans« eller spin ved at udsætte myonerne for et kraftigt magnetfelt.Fold sammenLæs mereFoto: CERN/AFP/Ritzau Scanpix. »Det er en af den teoretiske fysiks juveler, at man kan forudsige sådan noget med fabelagtig præcision,« forklarer partikelfysikerenTroels C. Petersenfra Niels Bohr Institutet. Han fortsætter: »Så når målingen afviger selv en lille smule fra det forventede, sniger muligheden sig ind for, at der er tale om partikler eller fænomener, som der ikke eksisterer en teori for. Det er super spændende, for det kan sprænge rammen for Standardmodellen.« De storjublende fysikere på FermiLab kan imidlertid endnu ikke utvetydigt hævde, at de har opdaget en mulig ny partikel eller kraft i universet. Dertil kræves endnu mere præcise målinger, som kan mindske sandsynligheden for fejl til bare én til 3,5 millioner. En så beskeden fejlmargen kaldes inden for fysikken for et sigma 5-niveau, og det er barren, man som mindstemål sigter efter. Men selv om man med nye og endnu mere præcise målinger skulle komme så vidt, vil resultatet efter alt at dømme stadig være omgærdet af mystik. For ifølge Troels C. Petersen vil man sandsynligvis fortsat ikke ane, om der er tale om en ny fundamentalkraft eller om en ny elementarpartikel – og hvilken beskaffenhed den måtte have. Det eneste, man i givet fald kan være helt sikker på, er, at den påvirker de flygtige og ubegribeligt små myoner. Hvis der skulle være tale om en hidtil ukendt og grundlæggende kraft i universet, vil man imidlertid skulle udvide viften af kræfter, som påvirker os og alt omkring os. De fire kendte kræfter er elektromagnetismen, tyngdekraften (gravitationen) samt den stærke og den svage kernekraft. Dog bør det bemærkes, at gravitationen ikke er en del af standardmodellen, hvilket understreger, at den ikke er en altomfattende model eller teori. Men ifølge den danske partikelfysiker kan man ikke udelukke, at der eksempelvis kan være tale om såkaldt mørkt stof, der ifølge målinger repræsenterer omkring en fjerdedel af al masse og energi i universet. Mørkt stof menes især at være ansvarlig for, at galakser – altså hvirvlende kæmpesamlinger af stjerner – holder sig relativt kompakte frem for at kyle deres stjerner ud i intetheden. FAKTAMyonerAtomer er opbygget af endnu mindre såkaldte elementarpartikler.Myonen er en elementarpartikel, som minder om de ufatteligt »lette« elektroner, der svæver omkring atomkerner.Myoner er blot cirka 200 gange tungere end elektroner og kaldes også for »fede elektroner«.Myoner opstår blandt andet, når kosmiske stråler rammer Jordens atmosfære. De kan også skabes i et stort laboratorium i en såkaldt partikelaccelerator.Når man i et laboratorium udsætter myoner for et kraftigt magnetisk felt, »vibrerer« de.Nu viser det sig, at vibrationen afviger fra det forventede, hvilket er et ret tydeligt tegn på, at fysikkens grundlove må skrives om.Kilde: FermiLabFOLD UD Atomer er opbygget af endnu mindre såkaldte elementarpartikler. Myonen er en elementarpartikel, som minder om de ufatteligt »lette« elektroner, der svæver omkring atomkerner. Myoner er blot cirka 200 gange tungere end elektroner og kaldes også for »fede elektroner«. Myoner opstår blandt andet, når kosmiske stråler rammer Jordens atmosfære. De kan også skabes i et stort laboratorium i en såkaldt partikelaccelerator. Når man i et laboratorium udsætter myoner for et kraftigt magnetisk felt, »vibrerer« de. Nu viser det sig, at vibrationen afviger fra det forventede, hvilket er et ret tydeligt tegn på, at fysikkens grundlove må skrives om. Kilde: FermiLab IfølgeBBChar fysikere også spekuleret i, at universets endnu mere mystiske og kraftfulde såkaldtemørke energii virkeligheden repræsenterer en femte fundamentalkraft. Den mørke energi menes at repræsentere næsten tre fjerdedele af alt i universet, og uden den mørke energi kan man ikke forklare hele universets konstante og tilmed accelererende udvidelse. Under alle omstændigheder giver næsten-opdagelsen på Fermi-laboratoriet mindelser om den endelige bekræftelse i 2012 af den såkaldteHiggs-partikel, der også er blevet kaldt for Gud-partiklen. Det blev dengang kaldt for den største opdagelse i partikelfysikken i årtier. Men ifølgeThe New York Timeskan den sensationelle Myon-måling i USA i sidste ende vise sig at blive endnu mere banebrydende.",
        "metadata": {
            "source": "https://www.berlingske.dk/videnskab/gigaeksperiment-ser-tegn-paa-helt-ny-kraft-i-universet-skal-fysikkens",
            "image_url": "https://berlingske.bmcdn.dk/media/cache/resolve/image_x_large/image/140/1409269/23713607-uni.jpg",
            "publication_time": "Lørdag d. 10. april 2021, kl. 17.55",
            "author": "Lars Henrik Aagaard",
            "related_links": [],
            "attachments": []
        }
    }
}