{
    "version": "1.0",
    "document": {
        "id": "https://www_berlingske_dk/kommentatorer/vi-skal-ikke-give-muslimer-monopol-paa-at-oplyse-om-hvad-der-staar-i",
        "title": "Vi skal ikke give muslimer monopol på at oplyse om, hvad der står i Koranen",
        "content": "På overfladen kanfejdenmellem professor i islamisk teologi Thomas Hoffmann og lektor i religionshistorie med speciale i islamiske studier Jesper Petersen virke som en rent faglig uenighed mellem to ikkemuslimske akademikere. Under overfladen er der imidlertid tale om et giftigt forsøg på at udgrænse Hoffmann fra den offentlige debat og med ham den forskningstradition, han repræsenterer. Det sker i en uhellig alliance mellem aktivistiske praktiserende muslimer, der ønsker at etablere et monopol på at udlægge islams hellige tekster for offentligheden, og Petersen, der kun er alt for glad for at være behjælpelig med det. Lad os tage afsæt i det eksempel på Hoffmanns deltagelse i debatten, som Petersen har fremhævet igen og igen. I februar 2015 – få dage efter Omar El-Husseins terrorangreb på Krudttønden og synagogen – blev to debatindlæg bragt i Politiken. »Man kan selvfølgelig kun anprise, at Hussein fordømmer drab i islams navn, men hans argumenter herfor er så forbløffende svage, at det tenderer misinformation,« skrev Thomas Hoffmann i Politiken.Fold sammenLæs mereFoto: Thomas Lekfeldt. Førsterklærededen praktiserende muslimske debattør Tarek Ziad Hussein, at »drab på civile ikkemuslimer betragtes som værende en stor synd« ifølge islamisk retstradition. Til støtte for sin argumentation inddrog han blandt andet et koranvers, som han udlagde sådan her: »I Koranen kaldes det at slå et menneske ihjel for at være ensbetydende med at dræbe hele menneskeheden. Verset angiver ifølge de lærde et generelt forbud imod drab på mennesker uanset tro, religion og race.« Den udlægning fik Thomas Hoffmanntil tasterne: »Man kan selvfølgelig kun anprise, at Hussein fordømmer drab i islams navn, men hans argumenter herfor er så forbløffende svage, at det tenderer misinformation.« Hoffmann gengav dernæst denfulde ordlydaf Husseins koranvers (5:32) og også det efterfølgende vers (5:33). Dermed blotlagde han blandt andet, at der i passagen optræder nogle vigtige undtagelser fra forbuddet mod drab. Faktisk påbydes muslimerne ligefrem drab som en mulig straf for »dem, der fører krig mod Gud og Hans udsending og stræber efter at skabe fordærv i landet«.  Det var vildledende af Hussein at gengive koranverset i amputeret form og velgørende, at Hoffmann udstillede det. Læg mærke til, at Hussein aldrig svarede på Hoffmanns kritik. Ved beredvilligt at dele ud af sin viden om islams hellige tekster har Hoffmann i årevis udgjort en sten i skoen for propagandistiske praktiserende muslimer, der ønsker at skønmale islam uden at blive sagt imod. Det er bare aldrig lykkedes dem at delegitimere Hoffmann som en troværdig ekspertkilde. I 2022 gav Jesper Petersen dem det våben, de skulle bruge, idet han indledte et angreb på sin kollega. Metoden til at prøve at feje Hoffmann af banen er Petersens selvopfundne begreb »ikkemuslimsk islam«, som han har gjort sig umage for at plante i den offentlige bevidsthed med netop Hoffmanns replik til Hussein i Politiken som sit fremmeste eksempel. Petersen lagde hårdt ud med etindlægi Berlingske, hvori han sammenlignede Hoffmanns tilgang til islam med Pia Kjærsgaards, hvilket må siges at være lidt af en krigserklæring i et fagligt miljø, hvor noget af det værste, man kan blive beskyldt for, er at gå højrefløjens ærinde. »Tilbage står, at Petersen (billedet, red.) fortsat problematiserer Hoffmanns 'underkendelse' af Husseins udlægning af koranverset.«Fold sammenLæs mereFoto: Søren Lorenzen. Efterfølgende er begrebet »ikkemuslimsk islam« blevet brugt til atkaraktermyrdeHoffmann – blandt andet via et anonymtsmædeskrift, som unavngivne, men tydeligvis dansktalende personer har fået etsaudisk finansieret institutpå Georgetown University til at gummistemple som akademisk arbejde. Herhjemmespredte nyheden sigi et begejstret muslimsk miljø, og angrebet på Hoffmann blev videreført af Islamisk Trossamfundsungdomsorganisationpå domænetikke-muslimsk-islam.dk. Trængt idefensivenpåstår Petersen, at hans begreb er blevet misforstået, og atalislamforskning faktisk er »ikkemuslimsk islam« – herunder Petersens egen forskning samtmuslimskeforskeres islamforskning! Alligevel vil Petersen hverken tage afstand fra, at begrebet bruges til at begå karaktermord på Hoffmann eller fra Georgetown Universitys forkastelige praksis med at udgive anonym kritik af navngivne påstået »islamofobiske« forskere. Tilbage står, at Petersen fortsat problematiserer Hoffmanns »underkendelse« af Husseins udlægning af koranverset. Men der var ikke noget galt med, at Hoffmann sagde Hussein imod. Det var tværtimod en klarsynet koranforskers forbilledlige intervention i en fremtrædende muslims manipulation med offentligheden. Såfremt Hussein ser det anderledes, står det ham frit for at svare på kritikken og fortælle, hvordan han fortolker koranpassagens fulde ordlyd. Vi skal ikke give muslimer monopol på at fortælle om islam. Vi har tværtimod brug for flere forskere, der som Hoffmann kan, vil og tør oplyse om, hvad der står i Koranen, som vi ikke hører om fra muslimer. Også selvom de og Jesper Petersen ikke bryder sig om det. Eva Gregersen er cand.polit. ",
        "metadata": {
            "source": "https://www.berlingske.dk/kommentatorer/vi-skal-ikke-give-muslimer-monopol-paa-at-oplyse-om-hvad-der-staar-i",
            "image_url": "https://berlingske.bmcdn.dk/media/cache/resolve/image_x_large_vertical/image/188/1887542/24886650-eva-gregersen-uden-for-moskeen-i-rovsinggade-hun.jpg",
            "publication_time": "Lørdag d. 08. februar 2025, kl. 20.24",
            "author": "Eva Gregersen",
            "related_links": [],
            "attachments": []
        }
    }
}