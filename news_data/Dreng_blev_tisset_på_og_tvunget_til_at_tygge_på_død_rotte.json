{
    "version": "1.0",
    "document": {
        "id": "https://www_berlingske_dk/samfund/dreng-blev-tisset-paa-og-tvunget-til-at-tygge-paa-doed-rotte",
        "title": "Dreng blev tisset på og tvunget til at tygge på død rotte",
        "content": "Fire drenge er torsdag blevet kendt skyldige i en bizar og grum sag ved Retten i Viborg. Teenagerne slog og sparkede en jævnaldrende dreng fra et bosted, hvorefter de fire drenge tissede på ham, brændte hans hånd og tvang ham til at bide i en død rotte. Drengene truede det 16-årige offer med et jernrør for at få ham til at bide i rotten.  Den ene af drengenes forsvarer, Mette Grith Stage, oplyser, at alle fire blev idømt en ungdomssanktion. Ungdomssanktionen er et alternativ til ubetinget fængselsstraf for unge mellem 15 og 18 år, som er dømt for alvorlig kriminalitet. Drengene blev også dømt for at have slået offeret i baghovedet med en glasflaske, slået ham på ryggen og benene samt for at have sparket ham i hovedet og på halsen.  Ungdomssanktion betyder helt konkret, at drengene starter med to måneder på en lukket institution, herefter op til et år på en åben institution. Til sidst slutter de med et udslusningsprogram, hvor kommunen så at sige holder øje med, om drengene opfører sig ordentligt. /ritzau/",
        "metadata": {
            "source": "https://www.berlingske.dk/samfund/dreng-blev-tisset-paa-og-tvunget-til-at-tygge-paa-doed-rotte",
            "image_url": "https://berlingske.bmcdn.dk/media/cache/resolve/image_x_large/image/9/97772/17568682-557953477jpg.jpg",
            "publication_time": "Torsdag d. 15. juni 2017, kl. 16.34",
            "author": null,
            "related_links": [],
            "attachments": []
        }
    }
}