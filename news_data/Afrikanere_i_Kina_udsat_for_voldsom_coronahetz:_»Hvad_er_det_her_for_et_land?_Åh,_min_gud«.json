{
    "version": "1.0",
    "document": {
        "id": "https://www_berlingske_dk/globalt/afrikanere-i-kina-udsat-for-voldsom-coronahetz-hvad-er-det-her-for-et-land",
        "title": "Afrikanere i Kina udsat for voldsom coronahetz: »Hvad er det her for et land? Åh, min gud«",
        "content": "Beskeden fra udlejeren var ikke til at misforstå, da den tikkede ind onsdag klokken 19. Den nigerianske forretningsmand Nonso og hans kæreste havde en time til at rømme deres lejlighed. Klokken 20 skulle de være ude, stod der i meddelelsen på den kinesiske app WeChat. Nonso bor i den sydkinesiske by Guangzhou, Kinas tredjestørste, der blandt kinesere går under navnet »lille Afrika« eller den racistiske variant »chokoladebyen« på grund af dens store andel af afrikanere. Spændingerne mellem kineserne og afrikanerne har været der i årevis, men de seneste dage har den fået en farlig dimension. Coronakrisen og frygten for en ny omgang smitte har antændt en voldsom bølge af xenofobiske angreb. Det har fået flere afrikanske ledere til helt usædvanligt at konfrontere det land, som ellers har investeret massivt i deres kontinent de seneste år. Flere af afrikanerne er de seneste dage endt som udstødte og hjemløse på gaderne, mens de bliver jagtet af politiet og afvist på hoteller og restauranter. Det fortæller flere internationale og afrikanske medier, ligesom talrige videoer er gået viralt på de sociale medier.  Africans in Guangzhou are being evicted from their homes and turned away from hotels, forced onto the streets, amid rising xenophobia and concerns of a#COVID19rebound.“It’s already a PR mess for China,”@castillorocastold CNN.https://t.co/8Rjj56e21Apic.twitter.com/GYHiZi196v I en video på Twitter ser man en gruppe sorte mænd stående på gaden i Guangzhou en sen aftentime. De har angiveligt intet sted at sove. »Nigerianerne i Kina lider. Hvad er det her for et land? Åh, min gud,« klager manden bag kameraet.  China is denying Africans access to their houses and hotels in the country, claiming they are doing this to curb the spread of Coronavirus. So many Africans have been rendered homeless on the streets of China because of this.pic.twitter.com/EStj3Pmatm Den nigerianske handelsmand Nonso harfortalt sin historie til CNN, som har interviewet over 24 afrikanere med lignende beretninger. Nonso er ikke hans rigtige navn, men han vil ikke stå frem af frygt for at forværre forholdet til myndighederne. Han har boet i Kina i tre år og betalte cirka 1.500 kroner om måneden for sin lejlighed i udkanten af Guangzhou. Byen har over 15.000 afrikanske indbyggere ifølge de officielle tal, men det reelle tal menes at være langt højere, da mange bor der uden papirer. Nonso meddelte sin udlejer, at han umuligt kunne forlade lejligheden en time senere. Klokken 22 troppede udlejeren op i lejligheden og lukkede for vandet og elektriciteten. »Jeg spurgte dem, hvad har jeg gjort? Jeg har betalt husleje indtil september med to måneders depositum. De gav mig ingen begrundelse,« siger Nonso til CNN. Han ringede til politiet og fik lov til at blive i lejligheden natten over. Næste dag var der ingen nåde. Han skulle ud. Nonso og kæresten har siden forsøgt at finde et nyt sted at bo, men det er umuligt. »Vi har kontaktet mange agenter, men ingen af dem lejer ud til sorte udlændinge,« siger han. CNN har ringet til 12 hoteller i Guangzhou for at booke et værelse til en afrikansk gæst, men ti af dem sagde, at de ikke ville lade udenlandske gæster bo der længere. Flere afrikanere i Guangzhou fortæller også om, hvordan de bliver udsat for vilkårlige coronatests og kommer i karantæne i 14 dage, uden at de har symptomer på covid-19 eller har haft kontakt med smittede. Kina er i disse dage så småt ved at åbne landet igen efter coronavirussens hærgen. I onsdags blev portene åbnet i byen Wuhan, hvor smitten eksploderede først i verden. Men åbningen sker med små skridt,som Berlingske tidligere har beskrevet. Frygten er hos Kinas lederskab, at smittede udefra skal sætte gang i en ny og måske endnu værre smittebølge.  Det kan være rapporter i de kinesiske statsmedier, der har sat gang i hetzen mod afrikanerne i Guangzhou.Den nationalistiske avis Global Times skrev i ugens løbom fem nigerianere, der var blevet testet positive for covid-19, efter de var vendt tilbage til Kina. Men fire ud af fem brød ifølge avisen deres karantæne og besøgte en restaurant, hvor de smittede ejeren, som så smittede sin otteårige datter. Der er ingen beviser for, at de xenofobiske angreb er officiel politik fra det kinesiske styre, og torsdag eftermiddag havde talspersonen fra det kinesiske udenrigsministerium Zhao Lijian da også travlt med at betone venskabet mellem Afrika og Kina, som er kontinentets største handelspartner. »Siden begyndelsen af udbruddet af coronavirus har Kina og afrikanske lande altid støttet hinanden og altid kæmpet sammen mod virussen,« sagde Zhao Lijian. Han sagde også, at den kinesiske regering »behandler alle udlændinge i Kina lige«. Men hjemme i de afrikanske lande lader man sig ikke spise af med det kinesiske styres forsikringer. Derfor har lande som Ghana, Kenya, Uganda og Nigeria krævet en forklaring fra Kina. Det samme har Den Afrikanske Union. Torsdag tweetede Nigerias udenrigsminister Geoffrey Onyeama, at han havde holdt møde med Kinas ambassadør i landet, Zhou Pingjian, for at udtrykke sin »voldsomme bekymring over beskyldningerne om mishandling af nigerianerne i Guangzhou.«  Invited the Chinese Ambassador to Nigeria, Mr Zhou Pingjian to communicate@NigeriaGov's extreme concern at allegations of maltreatment of Nigerians in Guangzhou,#Chinaand called for immediate Chinese Govt. intervention. I Kenya bragte avisen Saturday Nation i lørdags en historie, der fyldte det meste af forsiden. »Kenyanere i Kina: Red os fra helvede«, lød overskriften.  In the space of a week, we went from headlines celebrating China's donations of masks and other materials to help stop the spread of COVID-19 in Kenya to this.It's safe to say that China's \"donation diplomacy\" message is now entirely lost amid all that's going on in Guangzhou.pic.twitter.com/1F9EElr4os",
        "metadata": {
            "source": "https://www.berlingske.dk/globalt/afrikanere-i-kina-udsat-for-voldsom-coronahetz-hvad-er-det-her-for-et-land",
            "image_url": "https://berlingske.bmcdn.dk/media/cache/resolve/image_x_large/image/128/1282486/23396189-china-africa-trade-immigration.jpg",
            "publication_time": "Søndag d. 12. april 2020, kl. 19.20",
            "author": "Lene Winther",
            "related_links": [],
            "attachments": []
        }
    }
}