{
    "version": "1.0",
    "document": {
        "id": "https://www_berlingske_dk/virksomheder/kims-paa-udkig-efter-ny-faetter",
        "title": "Kims på udkig efter ny fætter",
        "content": "Når den norske børsnoterede koncern Orkla ser efter nye opkøbsemner, så bliver der især set på nordiske mærkevarevirksomheder, fortale koncernchef Bjørn M. Wiggen til kapitalmarkeds dag.Orkla er i forvejen aktiv i en række forskellige brancher, og udelukker kun nogle få kategorier, når koncernen skal på opkøb. Det skriver Børsen. Dermed vil man nok ikke se opkøb inden for IT eller andre teknologiske produkter, fortalte Bjørn M. Wiggen.I forvejen ejer Orkla Beauvais, Kims, Odense Marcipan og Dragsbæk, der har mærker som Den Gamle Fabrik, Ama-margarine og Glyngøre Sild. Sidste år bidrog de til Orklas omsætning med 2,4 milliarder kroner.I løbet af ti år har Orkla deltaget i over 200 opkøb og fusioner med en strategi, der er skiftet undervejs. Frem til 2003 var fokus på at opbygge en portefølje af stærke mærkevarer. Og det var også i denne periode, at Orkla blev storaktionærer i Carlsberg-bryggerierne. Aktierne i carlsberg blev dog solgt i 2004.I stedet købte Orkla ind af klassiske industrivirksomheder, som nu igen er sat til salg. Endnu engang er det forbrugerprodukter, som Orkla er interesserede i. Generelt har de norske investorer vist stor interesse for danske fødevarevirksomheder. Både Stryhns, K-Salat, sennepsfabrikken Bäncke har norske ejere.",
        "metadata": {
            "source": "https://www.berlingske.dk/virksomheder/kims-paa-udkig-efter-ny-faetter",
            "image_url": "https://berlingske.bmcdn.dk/media/cache/resolve/image_x_large/image/44/446444/4507469-pix-kims.jpg",
            "publication_time": "Mandag d. 19. september 2011, kl. 07.14",
            "author": "Rikke Gredsted Seidenfaden",
            "related_links": [],
            "attachments": []
        }
    }
}