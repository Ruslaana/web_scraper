{
    "version": "1.0",
    "document": {
        "id": "https://www_berlingske_dk/virksomheder/schouw-selskab-etablerer-produktion-i-mexico",
        "title": "Schouw-selskab etablerer produktion i Mexico",
        "content": "Produktionen på 5000 kvadratmeter bliver placeret i Guadalajara, skriver Schouw i en pressemeddelelse. - Vi har de sidste 4-5 år fokuseret målrettet på at få fodfæste på det amerikanske marked. Det er i høj grad lykkedes, og nu tager vi så næste skridt med etablering af lokal produktion. Herved opnår vi en række fordele - ikke mindst logistikmæssigt, kulturelt og signalmæssigt, siger Bo Lybæl, administrerende direktør i GPV, i meddelelsen.  Det forventes, at de første produkter fra Mexico kan leveres i slutningen af året, og fra begyndelsen etableres en fuld SMT-produktionslinje, og i løbet af 18 måneder forventes endnu en linje at blive sat i drift.  GPV har specialiseret sig i produktion af mekatronik, der er en kombination af elektronik og mekanik. Selskabet har allerede fabrikker i Europa og Asien. ",
        "metadata": {
            "source": "https://www.berlingske.dk/virksomheder/schouw-selskab-etablerer-produktion-i-mexico",
            "image_url": "https://berlingske.bmcdn.dk/media/cache/resolve/image_x_large/image/21/219408/13380194-gpv---internet-of-things.jpg",
            "publication_time": "Fredag d. 20. maj 2016, kl. 09.21",
            "author": null,
            "related_links": [],
            "attachments": []
        }
    }
}