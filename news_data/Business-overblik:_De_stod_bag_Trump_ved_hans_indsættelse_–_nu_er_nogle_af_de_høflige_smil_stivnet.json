{
    "version": "1.0",
    "document": {
        "id": "https://www_berlingske_dk/business/business-overblik-de-stod-bag-trump-ved-hans-indsaettelse-nu-er-nogle-af",
        "title": "Business-overblik: De stod bag Trump ved hans indsættelse – nu er nogle af de høflige smil stivnet",
        "content": "Godmorgen og velkommen til fredagens og dermed ugens sidste Business-overblik. I dag runder vi blandt andet: Men vi begynder med endnu et af de store amerikanske techselskaber, der har leveret regnskab i går aftes. God læselyst – og følg med dagen igennem påBerlingske Business! I går aftes leverede Apple-koncernen regnskab for 2. kvartal af deres regnskabsår, og selvom de slog deres egne og analytikeres forventning på flere parametre, faldt aktien 2,6 procent i eftermarkedet. Årsagen: Usikkerhed om øgede omkostninger fra især Kina, hvor salget også tog et tilbageslag, viste regnskabet. Apples topchef, Tim Cook, advarede om, at de amerikanske toldsatser vil øge Apples omkostninger med 900 millioner dollar bare i indeværende kvartal og beskriver det som »meget svært« at forudsige tiden efter juni, skriverEuroinvestor. Flere af de største amerikanske techvirksomheder har i denne uge leveret regnskaber for årets første kvartal. Mange af selskabernes topchefer eller stifterestod bag Donald Trumpved hans indsættelse 20. januar. Metas stifter og administrerende direktør, Mark Zuckerberg, Googles administrerende direktør, Sundar Pichai, Amazons stifter, Jeff Bezos, og Apples administrerende direktør, Tim Cook. De var der næsten allesammen. Men måske nogle af de høflige smil er stivnet lidt på det seneste. For e-handelsfirmaet Amazon vedkommende var det nogenlunde samme overskrifter, det trak med sit regnskab: Øget omsætning. Men virksomheden sænkede også forventninger med blikket rettet mod usikre fremtidsudsigter. Det sendte i går aftes også aktien ned med 2,8 procent i eftermarkedet. Til gengæld leverede bådeMeta, selskabet bag Facebook og Instagram, ogMicrosoftregnskaber i denne uge, der var over egne og analytikernes forventninger. Så selvom der de seneste dage har indfundet sig enform for ro på aktiemarkederneefter voldsomme udsving, er usikkerheden langt fra forbi. Det Hvide Hus blødte igen torsdag op over for Kina og udtalte ønske om at kunne forhandle en handelsaftale. Fredag er Kinas regering efter en helligdag. 1. Kasi-Jesper anklager Pandora for bedrageri. Nu har politiet afhørt ansatte hos smykkekæmpen Forretningsmanden Jesper »Kasi« Nielsen har meldt sin tidligere arbejdsgiver, Pandora, til politiet for groft bedrageri. Smykkekæmpen afviser alle anklager, men oplyser til Berlingske at have udleveret materiale til politiet og deltaget i afhøringer.Læs historien her. 2. Lars Aagaards kovending får hård kritik: Statsstøtte til havvind kan »ødelægge elmarkedet« Klimaminister Lars Aagaard står klar med milliarder i statsstøtte for at genrejse de kuldsejlede politiske planer om mere havvind. Det skaber nu en massiv kløft i den grønne sektor, hvor de, der bliver forbigået, frygter at få undergravet deres forretningsgrundlag.Læs historien her. En central graf kaster lys over et af Donald Trumps helt store problemer: »Ond spiral« kan ændre synet på USA fundamentalt Dollaren er faldet markant i løbet af Donald Trumps første 100 dage. Langt mere end under hans forgængere og ham selv i hans første embedsperiode. Handelskrigen har kastet USA ud i en usikker situation, hvor meget er på spil.Læs artiklen her.    1. Nordea indleder historisk priskrig Nordea har fredag taget et historisk skridt ved for første gang nogensinde at gøre det billigere for nye kunder at optage et realkreditlån. Det skriverFinans. Det gør Nordea billigere end både Danske Bank og Jyske Bank på en lang række produkter. Rent praktisk sænker Nordea bidragssatsen med 1.000 kroner pr. lånt million kroner på samtlige realkreditlån. Trækket fra Nordea kommer dog ikke bankens eksisterende kunder til gode. De får lov til at betale den samme høje bidragssats, som de altid har gjort. Totalkredit ligger stadig i toppen hvad angår laveste pris. 2. Priser på udskældte varer stiger i toldkrig Priserne påudskældteog ultrabillige varer fra kinesiske e-handelsvirksomheder som Temu og Shein stiger nu, efter at Trump har ophævet minimum-reglen, der undtog små pakker under 800 dollar, svarende til 5278 kroner, for told. Det skriverBBC. Noget, som virksomheder som Temu og Shein har haft stor gavn af. Der kan du købe hele beklædningsgenstande til 20 kroner. Men det er slut nu. Varer fra Kina pålægges nu et fast ekstragebyr eller told på op mod 120 procent, skriver mediet. 3. Eli Lilly melder sin hjælp til at opretholde national sikkerhed Eli Lillys administrerende direktør, Dave Ricks, sagde torsdag, at selskabet kan hjælpe med at »reagere« på nationale sikkerhedsproblemer, der har at gøre med import af visse lægemidler i USA. Det skriverNBC News. Udmeldingen skal ses i lyset af, at Trump-administrationen undersøger, hvordan medicinimporten påvirker den nationale sikkerhed. Noget, der tolkes som forberedelse på at indføre told på lægemidler. Aktier – indeks og udvikling i procent USA – lukkekurser torsdag: Asien – indeks fredag kl. 08:05 Tak fordi du læste med, og rigtigt god weekend!",
        "metadata": {
            "source": "https://www.berlingske.dk/business/business-overblik-de-stod-bag-trump-ved-hans-indsaettelse-nu-er-nogle-af",
            "image_url": "https://berlingske.bmcdn.dk/media/cache/resolve/image_x_large_vertical/image/191/1917490/24943029-.jpg",
            "publication_time": "Fredag d. 02. maj 2025, kl. 08.33",
            "author": "Sarah Vinten Møbius",
            "related_links": [],
            "attachments": []
        }
    }
}