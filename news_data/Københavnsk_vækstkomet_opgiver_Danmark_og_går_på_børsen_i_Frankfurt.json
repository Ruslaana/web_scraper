{
    "version": "1.0",
    "document": {
        "id": "https://www_berlingske_dk/aktier/koebenhavnsk-vaekstkomet-opgiver-danmark-og-gaar-paa-boersen-i-frankfurt",
        "title": "Københavnsk vækstkomet opgiver Danmark og går på børsen i Frankfurt",
        "content": "Abacus Medicine er måske ikke et navn, som skaber den største genkendelse hos de fleste danskere. Men i al stilfærdighed er virksomheden på Vesterbrogade i København vokset så hurtigt i de senere år, at selskabet nu skal børsnoteres i Tyskland til en pris, der kan krydse to mia. kr. Abacus Medicine er parallelimportør og har de største markeder i Tyskland og England. Virksomheden tjener på, at valutakurser og forskellig prissætning i de forskellige europæiske lande kan betyde meget store forskelle på, hvad receptpligtig medicin koster. Derfor køber Abacus Medicine i de billige lande og sælger det i dyrere lande. Det er en model, som har været en succes. I fjor blev salget øget med42 pct. til 1,9 mia. kr., og på blot fem år er overskuddet samtidig steget til over 45 mio. kr. Nu skal virksomheden blandt andet ind på nye markeder for ikke-registrerede lægemidler og forsyning af lægemidler til kliniske forsøg. Derfor skal der hentes kapital ind udefra, og det skal ske gennem en børsnotering. Ifølge Berlingskes oplysninger overvejede Abacus Medicine længe, om det skulle ske i København. Men i stedet kommer det til at ske på den store Frankfurt-børs i Tyskland. Det tyske marked er nemlig et af Abacus' vigtigste markeder, og det vil derfor være nemmere at finde investorer syd for grænsen. Virksomheder, der står foran en børsnotering, er typisk meget tilbageholdende med at udtale sig om planerne, før den officielle såkaldteintention-to-float-meddelelse bliver sendt til børsen. Indtil da er udtalelserne altid, at der ikke er truffet en endelig beslutning. Og Flemming Wagner, stifter og adm. direktør i Abacus Medicine, ønsker dog heller ikke at sige noget om, hvorvidt der er truffet en beslutning. »Hvis vi skal fortsætte vores høje vækst, vil vi få brug for øget kapitalberedskab. Der er flere måder, vi kan gøre det på, og vi har endnu ikke besluttet, om det skal være via børsen og heller ikke hvilken børs,« skriver Flemming Wagner i en mail til Berlingske. Men kilder oplyser, at den danske virksomhed er meget langt med børsplanerne. Nordea og tyske Commerzbank er hyret til at føre selskabet på børsen, og arbejdet med prospektet er i gang, så en børsnotering kan ske allerede i løbet af 2018. FAKTAFakta: Abacus MedicineAbacus Medicine blev stiftet i 2004, og selskabet er ejet af familien Wagner, hvor Flemming Wagner sidder på majoriteten.Flemming Wagner oprettede Abacus Medicine i fællesskab med faderen, John Wagner, der har en baggrund som praktiserende læge.Virksomheden tjener på, at valutakurser og forskellig prissætning i de forskellige europæiske lande kan betyde meget store forskelle for, hvad receptpligtig medicin koster. Derfor køber Abacus Medicine medicin i de billige lande og sælger det i dyrere lande.I fjor blev salget øget med 42 pct. til 1,9 mia. kr., og på blot fem år er overskuddet samtidig steget til over 45 mio. kr.FOLD UD Abacus Medicine blev stiftet i 2004, og selskabet er ejet af familien Wagner, hvor Flemming Wagner sidder på majoriteten. Flemming Wagner oprettede Abacus Medicine i fællesskab med faderen, John Wagner, der har en baggrund som praktiserende læge. Virksomheden tjener på, at valutakurser og forskellig prissætning i de forskellige europæiske lande kan betyde meget store forskelle for, hvad receptpligtig medicin koster. Derfor køber Abacus Medicine medicin i de billige lande og sælger det i dyrere lande. I fjor blev salget øget med 42 pct. til 1,9 mia. kr., og på blot fem år er overskuddet samtidig steget til over 45 mio. kr. Tidligere har investeringsbanken Carnegie været hyret til at finde en investor, og blandt andet flere kapitalfonde har kigget på mulighederne for at skyde penge i den fremadstormende virksomhed, men ifølge oplysningerne er de to andre banker valgt, fordi beslutningen om en børsnotering i Tyskland er truffet. Abacus Medicine blev stiftet i 2004, og selskabet er ejet af familien Wagner, hvor Flemming Wagner sidder på majoriteten. Flemming Wagner oprettede Abacus Medicine i fællesskab med faderen, John Wagner, der har en baggrund som praktiserende læge. Abacus vælger Tyskland netop på et tidspunkt, hvor det danske marked for børsnoteringer er ved atkomme op i tempo. Konsulentvirksomheden Netcompany er indtil videre den eneste danske børsnotering i år ud over enkelte på den mindre First North-børs. De næste noteringer er efter planen IT-virksomheden Adform, mens Goodvalley, der driver landbrug i Polen, Ukraine og Rusland, også kan være på børsen i løbet af efteråret. Også inden for bioteksektoren er der flere børskandidater klar. Den næste bliver sandsynligvis Symphogen, der blev dannet i 2006, og som udvikler antistoffer mod kræftsygdomme. Senere kan der komme flere fra sektoren, hvor biotekselskabet AntibioTx for nylig har valgt Nordea til at føre virksomheden på børsen. Den notering sker dog næppe før i begyndelsen af 2019.  Transportkoncernen Nordic Transport Group (NTG) er på vej til at blive børsnoteret på en speciel måde. Selskabet har købt 22,54 pct. af aktierne i den tomme børsskal efter Neurosearch. Planen er på længere sigt at fusionere de to selskaber, så NTG kan overtage noteringen. Fondsbørsen vil også blive et selskab rigere, når A.P. Møller - Mærsk efter planen udspalter borerigselskabet Maersk Drilling. Virksomheden meldte planerne ud i sidste uge, og her er planen, at alle Mærsk-aktionærer får aktier i drillingselskabet svarende til deres aktiepost i A.P. Møller - Mærsk. Maersk Drilling står med en værdi på omkring 30 mia. kr. til at blive den fjerdestørste danske notering nogensinde. Størst er de 100 mia. kr., som Ørsted kostede i 2016. ISS i 2014 og Pandora i 2010 indtager de næste pladser. Børsnoteringer sker på et tidspunkt, hvor priserne på virksomheder er højere, men hvor investorerne så småt er begyndt at affinde sig med, at en investering ikke nødvendigvis giver det samme afkast som tidligere. »Konjunkturerne er med os i øjeblikket, og jeg tror, folk kaster sig ud i flere investeringer, end de ellers ville have gjort. Det betyder, at der bliver betalt højere priser for virksomheder i øjeblikket,« siger Lars Wrang, ledende partner i Otimum Consulting, der rådgiver i forbindelse med virksomhedshandler.  Lars Wrang mener, at investorerne er meget bevidste om, at de høje priser også betyder, at kravet til, hvor meget de kan få igen, falder: »Vi kan se, at renten på en tiårig statsobligation igen begyndte at falde hen over sommeren, og vi er nu nede i 0,3 pct. Når den falder, bliver afkastkravet til andre investeringer også lavere, og når konjunkturerne så samtidig er gode, vil jeg tro, at investorerne fortsat vil være villige til at investere i virksomhederne til forholdsvis høje multipler, der jo så vil afspejle et lavere krav til den forventede forrentning.« I 2016 var det sidste rigtigt gode år for den danske børs. Her fik store virksomheder som energikoncernen DONG Energy (nu Ørsted), dankort­ejeren Nets og tobaksproducenten STG sine aktier noteret på børsen. I 2017 måtte markedet nøjes med mellemstore virksomheder som TCM og Orphazyme med en værdi på ca. en mia. kr.",
        "metadata": {
            "source": "https://www.berlingske.dk/aktier/koebenhavnsk-vaekstkomet-opgiver-danmark-og-gaar-paa-boersen-i-frankfurt",
            "image_url": "https://berlingske.bmcdn.dk/media/cache/resolve/image_x_large/image/98/982495/22059843-flemming-wagner---abacus-medicine.jpg",
            "publication_time": "Torsdag d. 13. september 2018, kl. 07.38",
            "author": "Lasse Friis",
            "related_links": [],
            "attachments": []
        }
    }
}