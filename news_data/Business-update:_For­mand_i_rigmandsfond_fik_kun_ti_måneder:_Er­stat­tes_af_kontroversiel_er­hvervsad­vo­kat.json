{
    "version": "1.0",
    "document": {
        "id": "https://www_berlingske_dk/business/business-update-formand-i-rigmandsfond-fik-kun-ti-maaneder-erstattes-af",
        "title": "Business-update: For­mand i rigmandsfond fik kun ti måneder: Er­stat­tes af kontroversiel er­hvervsad­vo­kat",
        "content": "Godeftermiddag og velkommen til endnu en businessupdate, som giver overblik over de vigtigste erhvervsnyheder lige nu, så du kan gå velinformeret og opdateret ud og nyde fyraften. For anden gang på under et år skifter den uroplagede venturefond Nordic Eye nu ud på formandsposten i bestyrelsen. Den tidligere Mærsk-mand Niklas Holck, der siden midten af december sidste år har været formand, ryger ud efter kun ti måneder på posten i fonden, der bl.a. blev stiftet af Peter Warnøe og Lars Tvede,skriver Børsen. Ind træder den tidligere formand for den krakkede Amagerbanken, topadvokaten Niels Erik Nielsen, blandt venner kendt som N.E. Formandsskiftet kommer efter flere måneder med voldsom intern uro. Lars Tvede og Peter Warnøe har i oer et år været i totterne på hinaden, så det sang, men mandag meddelte de, at stridighederne var bilagt og et forlig indgået. Hun er med sine 41 år en af de yngste af sin slags – og der er blot 69 af dem på top-1000-listen Sidste år var de 75. I år er der blot 69 af dem. På trods af diverse skåltaler og løfter om en større kønsdiversitet i toppen af erhvervslivet er der blevet længere mellem de kvindelige topchefer på listen over landets 1.000 største virksomheder. En af dem er 41-årige Helle Østergaard, der er adm. direktør for elhandelsselskabet Danske Commodities, der har en omsætning på ikke mindre end 74 milliarder kr.Læs om  Berlingskes undersøgelse her. Milliardæren der blev ramt af betonsvindel i egne rækker Byggematadoren Finn Bach er efter flere årtiers medvind kommet i alvorlige problemer på grund af brug af underlødigt beton på et af Københavns største prestigeprojekter, som københavnerne følger med tilbageholdt åndedræt. Kan højhuset vælte eller hvad ...? Et 86 meter højt tårn på Amager bygget på et fundament af underlødigt beton med tilhørende forfalskede papirer. En giftig cocktail, der har bragt den jyske milliardær Finn Bach i søgelyset. For både det store byggeprojekt med tårnet såvel som leverandøren af betonen er en del af milliardærens koncern Bach Gruppen A/S. Finn Bach er ellers en mand, som gerne undgår pressen. Billeder af den 74-årige Viborgenser er sjældne og interview ikke-eksisterende. Til gengæld er han en forretningsmand med succes. I 23 år i streg har hans virksomhed givet overskud.Portrættet af milliardæren kan læses på Finans.dk. Ungarsk frontalangreb på SAS i Norge Den ungarske lavprisgigantn Wizz Air indtager norge og vil starte en række indenrigsruter. Wizz Air har allerede fløjet en række ruter til Norge i de seneste14 år. Med en krigskasse på omkring 17 milliarder norske kroner er selskabet nu klar til at indtage indenrigsmarkedet i Norge. Men fagforeninger siger de blankt nei til, skrivererhvervsavisen Dagens Næringsliv. Her er fem skarpe bud på nyheder fra journalisterne på Berlingske Business: Brancheforening afviste: Nu undersøger Djøf omfanget af krænkelser i advokatbranchen Efter flere sager om seksuelle krænkelser i landets store advokatfirmaer vil fagforeningenDjøf Advokat nu igangsætte en undersøgelse. Danske Advokater afviste i sidste uge, at der var behov for det. Undersøgelsen kommer i kølvandet på den seneste uges afsløringer i Berlingske af sager om seksuelle krænkelser hos velansete advokatkontorer som Bruun & Hjejle og Gorrissen Federspiel. Strid om norsk storrederi: Kusiner vil købe arving og topchef ud - Norsk debat om patriarkalske ejerfamilier Den 46-årige norske rederiarving Thomas Wilhelmsen ligger i åben stridmed flere af sine kusiner, der har tilbudt at købe ham ud og har set sig sure på, at en kontrollerende aktiepost gik videre til ham fra hans far sammen med stillingen som topchef i rederikoncernen Wilh. Wilhelmsen. Striden har udløst debat i Norge om patriarkalske erhvervsfamilier. Har du sommerhus? Se her, hvilke kommuner der bliver hårdest ramt af nye skærpede regler Nye og strammere regler for udlejning af sommerhusekan være på vej, og vil især ramme Vestjylland. Stramningen vil ramme næsten 6.500 sommerhuse over hele landet. Det samlede antal overnatninger, som både er danske og udenlandske, i de sommerhuse er på lige over 8,6 mio. om året. Det viser et estimat, som Feriehusudlejernes Brancheforening har foretaget, om udlejning af sommerhuse, der i dag enten udlejes i over 35 uger om året, er på over 150 kvadratmeter eller udlejes af personer, der udlejer to sommerhuse. Ballerup-gigant ansætter 120 mand ekstra under coronakrisen Producenten bag Jabra-mærkethar haft travlt under coronakrisen, hvor der mere end nogensinde før har været behov for hovedtelefoner og trådløse ørepropper, som ikke har kunnet leveres i samme tempo, som de blev bestilt. Samtidig er der blevet ekstraansat 120 – de fleste forskere og de fleste i Danmark. Se listen: Her er Danmarks 1.000 største virksomheder i 2020 Transportgiganten A.P. Møller – Mærsk sidder fortsat tungt på placeringen som Danmarks største virksomhed. Der er dog nærkamp om de øvrige placeringer i toppen af Berlingskes opgørelse over Danmarks 1.000 største virksomheder målt på omsætning, Guld1000.Få overblikket over Danmarks 1.000 største målt på omsætning.      ",
        "metadata": {
            "source": "https://www.berlingske.dk/business/business-update-formand-i-rigmandsfond-fik-kun-ti-maaneder-erstattes-af",
            "image_url": "https://berlingske.bmcdn.dk/media/cache/resolve/image_x_large_vertical/image/134/1342239/23542787-.jpg",
            "publication_time": "Tirsdag d. 06. oktober 2020, kl. 17.11",
            "author": "Birgitte Erhardtsen",
            "related_links": [],
            "attachments": []
        }
    }
}