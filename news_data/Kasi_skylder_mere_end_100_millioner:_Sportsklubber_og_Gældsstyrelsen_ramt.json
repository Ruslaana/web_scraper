{
    "version": "1.0",
    "document": {
        "id": "https://www_berlingske_dk/virksomheder/kasi-skylder-mere-end-100-millioner-sportsklubber-og-gaeldsstyrelsen",
        "title": "Kasi skylder mere end 100 millioner: Sportsklubber og Gældsstyrelsen ramt",
        "content": "Fodboldklubben Brøndby IF, håndboldklubben Rhein-Neckar Löwen og Gældsstyrelsen har penge til gode fra Jesper »Kasi« Nielsens konkursbo, Kasi ApS. Det skriver Finans. Selskabet, som gjorde erhvervsmanden kendt, skylder tæt på 118 mio. kr., hvoraf 104 mio. kr. stammer fra kreditorer, der er lovet en andel af Kasi-familiens muligeearn out-betaling i milliardstriden mod smykkeselskabet Pandora, fremgår det af en redegørelse for konkursboet, somFinanser i besiddelse af. Earn out-betaling betyder, at dele af handlen betales over tid af det overskud, der genereres. Kuratoren Boris Frederiksen har oplyst til Finans, at den »langt overvejende del af kreditorerne« er netop de to sportsklubber og Gældsstyrelsen. Redegørelsen viser, at der kun er fundet aktiver for 264.000 kr., som kan fordeles blandt kreditorerne. Selskabet blev taget under konkursbehandling i august, da det blev idømt en bod på fem mio. kr. Boris Frederiksen var dengang ved at lukke selskabet ned som likvidator, men vurderede, at selskabet var insolvent og dermed skulle under konkursbehandling, skriverFinans. Opdateret: Tidligere fremgik det af rubrikken, at »Kasi-Jesper skylder mere end 100 millioner: Sportsklubber og Gældsstyrelsen ramt«. Det er nu ændret til »Kasi«, da det er selskabet Kasi ApS og ikke ham personligt.",
        "metadata": {
            "source": "https://www.berlingske.dk/virksomheder/kasi-skylder-mere-end-100-millioner-sportsklubber-og-gaeldsstyrelsen",
            "image_url": "https://berlingske.bmcdn.dk/media/cache/resolve/image_x_large/image/123/1237292/23291781-.jpg",
            "publication_time": "Fredag d. 13. december 2019, kl. 09.07",
            "author": "Sebastian Persson",
            "related_links": [],
            "attachments": []
        }
    }
}