{
    "version": "1.0",
    "document": {
        "id": "https://www_berlingske_dk/musikanmeldelser/monstre-paa-cafe",
        "title": "Monstre på café",
        "content": "Og med »Monsters« debuterer hun med et udspil, som hverken passer til albumtitlen eller til hendes kunstnernavn, der er lånt fra en revolutionær politiker. Her er således ikke megen farlighed eller uhyrlighed over de ni elektroniske tracks, som bevæger sig fremad med blødt rullende klubpuls. Det er poetisk, det er afspændt, og det er velegnet som baggrundsmusik på en cafe, men er som lytteoplevelse lidt for stillestående. Og hvor Alberte og Josefine Winding sætter lidt farve i kinderne på »Min klub først«, så gør Randi Laubek og de øvrige gæster ikke den store forskel på et album, som nok har sin egen blå sound, men savner schwung og variation. Dårligt er det aldrig, men sjældent rigtig godt. Som en typisk tur på café.",
        "metadata": {
            "source": "https://www.berlingske.dk/musikanmeldelser/monstre-paa-cafe",
            "image_url": "https://berlingske.bmcdn.dk/media/cache/resolve/image_x_large/image/73/734930/4131397-rosa-lux-cd.jpg",
            "publication_time": "Søndag d. 05. juni 2011, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}