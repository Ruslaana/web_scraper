{
    "version": "1.0",
    "document": {
        "id": "https://www_berlingske_dk/virksomheder/loeven-vil-hyre-og-fyre-i-stoerre-kursskifte",
        "title": "Løven vil hyre og fyre i større kursskifte",
        "content": "En stor milliardaftale med den svensk-britiske gigant AstraZeneca betyder, at medicinalselskabet Leo Pharma nu sætter fart under en større omstilling, der betyder, at omkring 400 medarbejdere risikerer at miste deres arbejde. Det danske selskab indgik i en begyndelsen af juli en partnerskabsaftale med AstraZeneca, som Leo-topchef Gitte Aabo kaldte den største begivenhed i over 20 år.  Aftalen betyder, at Leo Pharma kan komme til at sende i omegnen af 7,5 mia. kr. i retning af den globale medicinalmastodont. Til sammenligning omsatte Leo Pharma i 2015 for omkring 8,5 mia. kr. Leo har med AstraZeneca-partnerskabet købt sig ind i to lægemidler til behandling af psoriasis og børneeksem og træder dermed ind på markedet for biologiske lægemidler. Hidtil har Leo Pharma traditionelt haft sin force som et selskab, der tilbyder cremer og salver til behandling af hudsygdomme. FAKTALøven i BallerupLeo Pharma blev stiftet i 1908 af apoteker August Kongsted, som bl.a. også var med til at finansiere etableringen af Novo Nordisk.I 1950erne flyttede Abildgaard virksomheden til Ballerup. I 1984, to år før sin død, overdrog han og hustruen deres aktier til Leo Fondet, som i dag ejer selskabet 100 pct. Siden 2008 har Gitte Aabo været adm. direktør.Leo Pharma omsatte i 2015 for 8,5 mia. kr., mens overskuddet efter skat landede på 645 mio. kr.Medarbejdertallet er tæt på 5.000.FOLD UD Leo Pharma blev stiftet i 1908 af apoteker August Kongsted, som bl.a. også var med til at finansiere etableringen af Novo Nordisk. I 1950erne flyttede Abildgaard virksomheden til Ballerup. I 1984, to år før sin død, overdrog han og hustruen deres aktier til Leo Fondet, som i dag ejer selskabet 100 pct. Siden 2008 har Gitte Aabo været adm. direktør. Leo Pharma omsatte i 2015 for 8,5 mia. kr., mens overskuddet efter skat landede på 645 mio. kr. Medarbejdertallet er tæt på 5.000. Leo Pharma har inden for det seneste år foruden samarbejdet med AstraZeneca købt op for mere end fem milliarder kroner, lanceret en innovationssatsning til 500 millioner kroner og foretaget en større rokade i ledelsen. Derfor har selskabet behov for at fokusere og være effektive, hvis potentialet i milliardaftalen med AstraZeneca skal udfoldes. Det betyder, at Leo Pharma både skal spare og samtidig har behov at bringe nye kompetencer ind i medicinalselskabet, lyder det fra topchef Gitte Aabo.  Så det er både en slags omstillingsplan, fordi virksomheden i dag ser anderledes ud end for blot få år siden, men samtidig også en spareplan, som I så lægger sammen i et hug? »Det kan man godt sige. Det er klart, at vi selvfølgelig hele tiden kigger på, hvordan vi kan drive en effektiv forretning. Leo er i en stærk finansiel position, men der er også områder, hvor vi i en sammenligning med vores konkurrenter kan se, at de er mere effektive end os. Der skal vi selvfølgelig være lige så effektive som dem. Vi skal lige som alle andre virksomheder sørge for at drive en så effektiv forretning som muligt,« siger Gitte Aabo. Hvordan er det lykkedes for jer på den ene side at forklare medarbejderne, at I vil afskedige 400 medarbejdere, mens I samtidig fortæller, at der skal ansættes 200 nye? »Det er selvfølgelig en vanskelig opgave. Jeg tror, at det vigtigste, når vi skal kommunikere sådan et budskab, er ærlighed. Vi har været heldige at indgå et partnerskab med AstraZeneca, som var vores »best case scenario«. Nu står vi over for at skulle lancere det første af to biologiske lægemidler allerede i 2017, hvilket gør, at vi har brug for nye kompetencer i sådan en hast, at vi simpelthen ikke har tid til at omstille internt. Derfor er vi i den her meget særlige situation, at vi på den ene side kan komme til at sige farvel til dygtige medarbejdere i Leo, mens vi på den anden side samtidig må ansætte nye kompetencer,« siger Gitte Aabo. Leo Pharma har knap 5000 ansatte.",
        "metadata": {
            "source": "https://www.berlingske.dk/virksomheder/loeven-vil-hyre-og-fyre-i-stoerre-kursskifte",
            "image_url": "https://berlingske.bmcdn.dk/media/cache/resolve/image_x_large/image/9/95058/15062118-leo-pharma-i-ballerup.jpg",
            "publication_time": "Tirsdag d. 11. oktober 2016, kl. 14.44",
            "author": "Thomas Mikkel Mortensen",
            "related_links": [],
            "attachments": []
        }
    }
}