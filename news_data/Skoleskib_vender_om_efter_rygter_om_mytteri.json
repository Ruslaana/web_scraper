{
    "version": "1.0",
    "document": {
        "id": "https://www_berlingske_dk/internationalt/skoleskib-vender-om-efter-rygter-om-mytteri",
        "title": "Skoleskib vender om efter rygter om mytteri",
        "content": "BERLIN: Det tyske skoleskib \"Gorch Fock\" er beordret til at vende om efter rygter om mytteri. Mytteriet om bord på sejlskibet skal have fundet sted, efter at en 25-årig kvindelig kadet i november blev dræbt, da hun ved en ulykke styrtede ned fra en mast. Officererne skal derpå have tvunget andre kadetter til at gå op i masten, selv om disse led af højdeskræk og var chokerede efter ulykken. Dette førte til højlydte protester fra kadetterne. \"Gorch Fock\"  har for nylig forladt Argentina, men vender nu tilbage til sidste havn, Ushuaia, hvor det skal vente på repræsentanter fra marinens auditørkorps, siger en talsmand for flåden. Det tyske forsvar beskæftiger sig også med en anden, mulig skandale efter afsløringen af, at feltpost, sendt fra tyske soldater i Afghanistan, er blevet åbnet undervejs og tildels tømt for indhold.",
        "metadata": {
            "source": "https://www.berlingske.dk/internationalt/skoleskib-vender-om-efter-rygter-om-mytteri",
            "image_url": "https://berlingske.bmcdn.dk/media/cache/resolve/image_x_large/image/79/793901/3696096-files-germany-military-marine-anniversary-gorch-fock.jpg",
            "publication_time": "Torsdag d. 20. januar 2011, kl. 15.59",
            "author": "Michael Kuttner",
            "related_links": [],
            "attachments": []
        }
    }
}