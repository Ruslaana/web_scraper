{
    "version": "1.0",
    "document": {
        "id": "https://www_berlingske_dk/internationalt/usa-og-eu-forhandler-om-historisk-frihandelsaftale",
        "title": "USA og EU forhandler om historisk frihandelsaftale",
        "content": "NORDIRLAND: EU og USA indledte mandag de længe ventede forhandlinger om verdenshistoriens største frihandelsaftale. Det skriver nyhedsbureauet Reuters. Aftalen skal fjerne toldbarrierer og skabe fælles standarder på alt fra elpærer til medicin. USAs præsident Barack Obama sagde ved G8-topmødet mandag, at de første forhandlinger om en pagt, der har til formål at skabe arbejdspladser og styrke den skrøbelige økonomi, vil finde sted i USA i næste måned. Ifølge Storbritanniens premierminister David Cameron er der tale om den største bilaterale aftale i verdenshistorien, skriver Reuters. Handels- og investeringsminister Pia Olsen Dyhr (SF) er positivt stemt over for en frihandelsaftale, men siger til TV 2 nyhederne, at en sådan aftale ikke må true den danske fødevaresikkerhed. BNB",
        "metadata": {
            "source": "https://www.berlingske.dk/internationalt/usa-og-eu-forhandler-om-historisk-frihandelsaftale",
            "image_url": "https://berlingske.bmcdn.dk/media/cache/resolve/image_x_large/image/48/486080/6529081-g8.jpg",
            "publication_time": "Tirsdag d. 18. juni 2013, kl. 05.20",
            "author": null,
            "related_links": [],
            "attachments": []
        }
    }
}