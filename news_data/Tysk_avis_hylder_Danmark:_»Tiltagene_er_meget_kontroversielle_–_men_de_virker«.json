{
    "version": "1.0",
    "document": {
        "id": "https://www_berlingske_dk/internationalt/tysk-avis-hylder-danmark-tiltagene-er-meget-kontroversielle-men-de",
        "title": "Tysk avis hylder Danmark: »Tiltagene er meget kontroversielle – men de virker«",
        "content": "Benhård, men vellykket: Er Danmarks asylkurs et forbillede for Tyskland? Det er spørgsmålet,den tyske avis Bildstiller tirsdag. »Vores nabo mod nord ses af mange som mønsterlandet i kampen mod illegal migration – og mod højrefløjspartier,« skriver politisk redaktør Nadia Aswad. »Landet, som er styret af socialdemokrater, har med en hård kurs fået styr på sit asylproblem. Nogle af tiltagene er meget kontroversielle – men de virker.« Den tyske avis opremser en række punkter, som menes at have gjort udslaget: 1. Kvoternefor, hvor mange indvandrere og efterkommere fra ikkevestlige lande der må bo i et boligområde. 2. Skærpede strafzoner, som blev indført med den såkaldte ghettoplan, regeringen præsenterede i 2018. Politiet har mulighed for at udpege særlige zoner, hvor visse forbrydelser – herunder vold, trusler, afpresning og hærværk – skal straffes hårdere end andre steder. 3. Obligatoriske dagtilbud:Børn fra udsatte boligområder skal gå i vuggestue eller dagpleje, når de fylder et år – ellers ryger børnechecken. 4. Hjemrejsebonussen, som betyder, at flygtninge og indvandrere kan modtage op til omkring 200.000 kroner i såkaldt repatrieringsstøtte, såfremt de vælger at vende frivilligt tilbage til deres hjemland. 5. Smykkeloven, som gør det muligt at konfiskere værdigenstande, der er mere end 10.000 kroner værd, fra asylansøgere i Danmark. 6. Udrejsecentrene, hvor udlændinge, som ikke har ret til ophold i Danmark, pålægges at bo. 7. Afskrækkelsei form af, at familiesammenføring er blevet vanskeligere, sprog- og statsborgerskabsprøver sværere – og at opholdstilladelser kan konfiskeres igen, hvis situationen i hjemlandet ændrer sig. 8. Planen om et stærkt omdiskuteret fængsel i Kosovotil brug for 300 udvisningsdømte kriminelle. Med den »benhårde« strategi er det samtidig lykkedes at få højrefløjen under kontrol, lyder analysen. Her nævnes som eksempel Dansk Folkeparti, som gik fra at få 21,2 procent af stemmerne i 2015 til blot 2,6 procent ved valget sidste år. I Tyskland brager det højrenationale parti Alternative für Deutschland frem i meningsmålingernetrods tyske politikeres stærke advarsler.",
        "metadata": {
            "source": "https://www.berlingske.dk/internationalt/tysk-avis-hylder-danmark-tiltagene-er-meget-kontroversielle-men-de",
            "image_url": "https://berlingske.bmcdn.dk/media/cache/resolve/image_x_large/image/171/1717520/24529870-mette-frederiksen-s-prsenterer-de-nye-ministre.jpg",
            "publication_time": "Tirsdag d. 19. september 2023, kl. 19.15",
            "author": "Anne Baungaard",
            "related_links": [],
            "attachments": []
        }
    }
}