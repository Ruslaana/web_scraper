{
    "version": "1.0",
    "document": {
        "id": "https://www_berlingske_dk/ledere/berlingske-mener-stephanie-lose-tager-et-noedvendigt-livtag-med",
        "title": "Berlingske mener: Stephanie Lose tager et nødvendigt livtag med jobcentrenes overforbrug",
        "content": "Regeringen spiller nu ud med enreform af jobcentrene og beskæftigelsesindsatsen. Det er et udspil, der blev bebudet iSVM-regeringsgrundlagetfor godt to år siden. Baggrunden for reformen af beskæftigelsesindsatsen er et paradoks. Arbejdsløsheden er meget lav, og beskæftigelsen har aldrig været højere. Til trods for det bruges der rigtigt mange penge på beskæftigelsesindsatsen, det var 12 milliarder kroner i 2022. Det er ifølge økonomiminister Stephanie Lose (V) dobbelt så meget som for eksempel i Norge og Holland. Det illustrerer et generelt problem i velfærdsstaten. Selvom det objektive behov, her arbejdsløsheden, er faldende, så fortsætter udgifterne med at stige og forblive på et højt niveau. Det er den type fænomen, der får de fem unge venstrepolitikere, der er indstillet til Fonsmark-prisen for deres forfatterskab af bogen: »Må jeg være fri«, til at sige»Brænd lortet ned«. Det markante udsagn var specielt rettet mod beskæftigelsessystemet. Venstres Mads Duedahl, Linea Søgaard-Lidell, Morten Dahlin, Marie Bjerre og Christoffer Lilleholt er blandt de indstillede til Berlingskes pris, Fonsmark-prisen. De har om beskæftigelsessystemet sagt »»Brænd lortet ned«.«Fold sammenLæs mereFoto: Linda Kastrup. Helt så drastisk går regeringen ikke til værks. Regeringens forslag rummer tre hovedpunkter: Antallet af samtaler med de ledige, som for nuværende er svimlende 2,4 millioner om året, skal reduceres. Kommunerne skal ikke længere være forpligtet til at have et jobcenter. De får frihed til selv at organisere jobindsatsen, herunder i højere grad inddrage private. Antallet af grupper, de ledige inddeles i, skal reduceres. Regeringens forslag hviler på et sikkert grundlag i form af en rapport fra enekspertgruppe, der fastslog, at den nuværende beskæftigelsesindsats ikke er pengene værd, og at dens effekter var overvurderede, og slet ikke stod mål med ressourceforbruget. Færre regler, færre samtaler og friere rammer for kommunerne giver ikke i sig selv besparelser. Besparelserne kommer kun, hvis de friere rammer, der letter kommunernes arbejdsbyrde, bliver omsat i færre medarbejdere til at løse opgaven. Det med de færre medarbejdere burde være en selvfølge, men sådan fungerer det ikke altid i velfærdsstaten, hvor hverken forenklinger eller anvendelse af ny arbejdsbesparende teknologi automatisk fører til færre medarbejdere. Det kræver politisk vilje. Beskæftigelsesindsatsen kostede 12 milliarder kroner i 2022. Det er ifølge økonomiminister Stephanie Lose (V) dobbelt så meget som for eksempel i Norge og Holland.Fold sammenLæs mereFoto: Mathias Svold. Reformer, der reducerer behovet for medarbejdere, bliver rutinemæssigt mødt af modstand fra de berørte særinteresser. De har allerede meldt sig. Socialrådgivernesforkvinde, Signe Færch, der repræsenterer mange af de ansatte i jobcentrene, advarer mod følgerne. Det følges desværre, men typisk, op af Steen Christensen (S), der er formand for Kommunernes Landsforenings arbejdsmarkedsudvalg. Han afviser kravet om, at kommunerne skal spare som følge af reformen. Regeringens reformudspil er velbegrundet og må hilses velkomment. Det er lidt uambitiøst, at regeringen kun vil spare tre milliarder ud af de 12, der bruges nu. Det er også uambitiøst, at den fulde besparelse først skal indhentes i 2030. Men det er vigtigt at få statueret et eksempel på, at der kan spares i velfærdsstaten, når behovet er faldende, og der indføres arbejdsbesparende tiltag i form af forenklinger eller ny teknologi, uden at det forringer borgernes velfærd. Sådan har det altid været, men behovet er særlig stort nu, hvor landet står over for kraftigt stigende udgifter til forsvar og sikkerhed. Regeringen opfordres til at stå fast mod hylekoret af særinteresser, der desværre også omfatter Kommunernes Landsforening. OLE P. KRISTENSEN ",
        "metadata": {
            "source": "https://www.berlingske.dk/ledere/berlingske-mener-stephanie-lose-tager-et-noedvendigt-livtag-med",
            "image_url": "https://berlingske.bmcdn.dk/media/cache/resolve/image_x_large/image/188/1887179/24885991-arkiv-jobcentret-i-skelbkgade-kbenhavn-v-foto.jpg",
            "publication_time": "Torsdag d. 06. februar 2025, kl. 16.47",
            "author": null,
            "related_links": [],
            "attachments": []
        }
    }
}