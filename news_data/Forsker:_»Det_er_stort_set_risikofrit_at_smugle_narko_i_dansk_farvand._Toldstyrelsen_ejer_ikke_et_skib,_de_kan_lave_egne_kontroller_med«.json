{
    "version": "1.0",
    "document": {
        "id": "https://www_berlingske_dk/kronikker/forsker-det-er-stort-set-risikofrit-at-smugle-narko-i-dansk-farvand",
        "title": "Forsker: »Det er stort set risikofrit at smugle narko i dansk farvand. Toldstyrelsen ejer ikke et skib, de kan lave egne kontroller med«",
        "content": "To beskadigede datakabler og et opankret kinesisk fragtskib har kastet meget diskussion af sig de seneste uger. Diskussionen har primært fokuseret på, hvorvidt der er tale om sabotage, om russisk og/eller kinesisk hybridkrig og om beskyttelsen af infrastruktur på havbunden. Men hændelserne i Østersøen og det opankrede kinesiske fartøj understreger ikke blot, at europæisk og dansk maritim infrastruktur er sårbar, de illustrerer også betydningen af opretholdelsen af maritim orden og sikkerhed for Danmark. Begivenhederne i Østersøen er blot det seneste af en række eksempler på dette. Eksemplerne inkluderer alt fra fregatten Iver Huitfeldtsskandaleombruste deltagelsei den amerikanskledede mission »Operation Prosperity Guardian« i Det Røde Hav, over afdækningen af de massive russiskeskyggeflåde-aktivitetertil de tonsvis afkokain, der flyder i landpå Danmarks kyster. Danmark står altså over for en række maritime sikkerhedsudfordringer. Alligevel mangler vi både klare politiske visioner og en strategisk ramme for, hvordan vi håndterer landets maritime sikkerhed. Det er særligt kritisk nu, hvor det maritime trusselsbillede er forværret. Danmark har behov for en maritim sikkerhedsstrategi, der angiver, hvordan landet på langsigtet og integreret vis kan styrke sin maritime sikkerhed og sit engagement i maritim politik. De seneste årtier har pirateri været en plage for dansk og international skibstrafik. Danmark har derfor bidraget aktivt til atbekæmpe piraterived Afrikas Horn og i Guineabugten i Vestafrika siden 2008. Vi har regelmæssigt støttet antipirateri-missioner og bidraget til kapacitetsopbygning i de berørte kyststater. »Europas stigende afhængighed af offshoreinfrastruktur, der omfatter rørledninger, elkabler, vindmølleparker og datakabler, medfører nye sårbarheder og angrebsflader,« skriver kronikøren.Fold sammenLæs mereFoto: Søren Bidstrup. Det er samtidig presserende, at Danmark forholder sig mere aktivt til hybride trusler i de danske farvande, der består af Kongerigets territorialfarvande og eksklusive økonomiske zoner, herunder Færøernes og Grønlands. Vi har set, hvordan Rusland systematiskkortlægger kritisk infrastrukturi Nord- og Østersøen. De russiske aktiviteter tjener flere formål. De er med til at skabe usikkerhed i Danmark, de gøder jorden for mulig sabotage og er en del af Rusland afskrækkelsesstrategi i forhold til NATO. Spørgsmål om hvem der ejer, driver og beskytter kritisk maritim infrastruktur, hvordan de gør det, og hvordan relationer mellem private virksomheder og offentlige myndigheder, er ikke kun økonomiske. Det er også udenrigs- og sikkerhedspolitiske spørgsmål. Danmark og Europas stigende afhængighed af offshoreinfrastruktur, der omfatter rørledninger, elkabler, vindmølleparker og datakabler, medfører nye sårbarheder og angrebsflader. En strategi for maritim sikkerhed er første skridt mod en styrket beskyttelse af kritisk maritim infrastruktur. Vi ved også, at Rusland har en skyggeflåde af tankskibe, der undgår sanktioner mod den russiske olie- og gashandel. 898 russiske tankskibehar sejlet sanktionsbelagtolie under Storebæltsbroen mere end 2.400 gange. Det beløber sig samlet til, at Rusland har sejlet olie for 770 milliarder kroner gennem Storebælt siden 2023. Mange af skibene, der er gamle og nedslidte, lever ikke op til de gængse sikkerhedsstandarder. Derudover er deres forsikring ofte mangelfuld. Begge faktorer udgør markante miljø- og sikkerhedsudfordringer for Danmark. Danmark bør også blive bedre til at imødegå smugleraktiviteter. I marts 2024 skyllede et lille ton narkotika pakket i sportstasker og plastikposer ind på kysten i Sejerøbugten, Sjællands Odde og på Sejerø. Detfik flere eksperter, herunder Jørn Rise, der er forbundsformand i Told og Skatteforbundet, til at påpege, at det er stort set risikofrit at smugle narko i dansk farvand. Toldstyrelsen ejer ikke et skib, de kan lave egne kontroller med til søs. De må i stedet låne Marinehjemmeværnets eller Søværnets skibe, hvilket kræver planlægning dage, uger og måneder i forvejen. Samtidig er den maritime industri, herunder skibsfart, havne og offshoreenergiindustrien, mål for cyberkriminalitet. Danmark havde fra 2015-2018 enstrategi for indsatsenmod pirateri og væbnet røveri til søs. Den blev erstattet af et »Prioritetspapir for Danmarks indsatsmod pirateri og anden maritim kriminalitet 2019-2022«. En maritim sikkerhedsstrategi bør behandle, hvornår og hvordan Danmark ønsker at arbejde inden for rammerne af EU, NATO og regionale partnerskaber i Nord- og Østersøen, når det kommer til den maritime sikkerhed,« skriver Tobias Liebetrau.  På billedet ankommer fregatten Iver Huitfeldt til basehavnen på Flådestation Korsør i april i år.Fold sammenLæs mereFoto: Ida Marie Odgaard/Ritzau Scanpix. Erhvervsministeriet lancerede i 2019 enstrategi for »Det Blå Danmark«, der sigter mod yderligere at styrke det maritimes rolle som værdiskaber og vækstlokomotiv i dansk økonomi. Samme år lancerede det daværende Miljø- og Fødevareministeriet første del af »Danmarks Havstrategi II«, hvis primære mål er at skabe et sundere og bedre havmiljø i de danske farvande. Desuden spiller det maritime område en rolle i »Regeringens strategi for dansk forsvarsindustri« (2021) og i regeringens »Udenrigs- og sikkerhedspolitisk strategi« (2023). I sidstnævnte bliver særligt Østersøregionen, Nordatlanten og Arktis fremhævet som følge af truslen fra Rusland og NATOs udvidelse i Norden. Det ændrer ikke på, at Danmark, i modsætning til andre europæiske lande med maritime traditioner, i årevis har været uden en bredspektret maritim sikkerhedsstrategi. Som vi har oplevet de senere år, så er det nødvendigt, at Danmark bliver bedre rustet til at håndtere sabotage, pirateri, smugler- og skyggeflådeaktivitet. Der er et udtalt behov for dansk politisk stillingtagen til, hvordan vi tager hånd om de sikkerhedspolitiske udfordringer og muligheder, der følger af vores afhængighed af havet. I en verden præget af tiltagende global rivalisering, krise og konflikt er det afgørende, at Danmark bliver bedre rustet til at håndtere sine maritime sikkerhedsinteresser, hvad end det gælder statslige aktørers strategiske brug af hybride virkemidler i gråzonen mellem krig og fred, kriminalitet til søs eller politiske og juridiske kampe om adgang til og brug af verdenshavene. Samtidig rummer det maritime politiske muligheder for Danmark for at præge debatten om og retning for global havpolitik, der rækker videre end det sikkerhedspolitiske område. En dansk strategi for maritim sikkerhed bør som minimum indeholde grundige vurderinger af sårbarheder, risici og trusler mod Danmark og danske interesser og identificere prioriteter og midler til, hvordan de skal håndteres. Desuden bør strategien behandle, hvornår og hvordan Danmark ønsker at arbejde inden for rammerne af EU, NATO og regionale partnerskaber i Nord- og Østersøen, når det kommer til den maritime sikkerhed. Endelig er det ønskværdigt, at strategien fokuserer på, hvordan håndteringen af maritim sikkerhed bliver organiseret mest effektivt på tværs af militære og civile offentlige myndigheder samt på tværs af myndigheder og private virksomheder. Dette omfatter blandt andet afklaring af kompetence- og ansvarsskel. I lyset af de ændrede geopolitiske forhold og maritime sikkerhedstrusler vil det være oplagt at overveje at oprette et tværgående organ, der skal sikre både langsigtet strategisk planlægning og koordineret og hurtig reaktion på maritime sikkerhedshændelser, som den vi senest har været vidne til. Tobias Liebetrau er forsker ved Institut for Statskundskab ved Københavns Universitet ",
        "metadata": {
            "source": "https://www.berlingske.dk/kronikker/forsker-det-er-stort-set-risikofrit-at-smugle-narko-i-dansk-farvand",
            "image_url": "https://berlingske.bmcdn.dk/media/cache/resolve/image_x_large_vertical/image/186/1866347/24848967-det-kinesiske-fragtskib-yi-peng-3-er-med-til-at-un.jpg",
            "publication_time": "Tirsdag d. 10. december 2024, kl. 20.48",
            "author": null,
            "related_links": [],
            "attachments": []
        }
    }
}