{
    "version": "1.0",
    "document": {
        "id": "https://www_berlingske_dk/virksomheder/dyrt-flydende-guld-aabner-nyt-marked-for-kriminelle",
        "title": "Dyrt »flydende guld« åbner nyt marked for kriminelle",
        "content": "Priserne på olivenolie skyder i vejret som følge af den ekstreme tørke, som har ramt de største producenter, og de gyldne dråber er mange steder blevet en luksus, fordi de koster så meget. Samtidig er de blevet et nyt mål for kriminelle, som er begyndt at stjæle store mængder af »det flydende guld« fra fabrikkerne. Et ton olivenolie er nu nået helt op på at koste 8.900 dollar eller 62.400 kroner, viseren ny rapportfra det amerikanske landbrugsministerium. Pludselig har olivenolien derfor fået et helt andet fokus. Tyrkiet har således indført eksportstop, mens en ny type af kriminalitet har udviklet sig i de to største olivenolielande, Spanien og Grækenland. På den græske ø Kreta, som er en af de største olivenolieproducenter i Grækenland, ligger prisen på en liter olivenolie lige nu på 8,40 euro (lige over 62 kroner), hvilket betyder en butikspris på 12-15 euro. Og da omkring 80 procent af al græsk olivenolie eksporteres, er den vigtige ingrediens i det lokale køkken pludselig blevet en vare, som man skal betale dyrt for. Det er netop for at undgå eksploderende priser og dermed uro i befolkningen, at Tyrkiet – foreløbig frem til 1. november – har forbudt al eksport af olivenolie. Det har så omvendt bidraget til, at de globale priser på olivenolie er steget betydeligt. Olivenproducent Domingo Albacete og datteren Rocio efterser her oliventræerne i Chiclana de Segura nær Jaen.Fold sammenLæs mereFoto: Jon Nazca/Reuters/Ritzau Scanpix. Spanien er verdens største producent af olivenolie, menden heftige tørke to år i trækmedekstremt høje varmegraderhar skabt store problemer for olivenhøsten. Produktionen af olivenolie er i denne sæson faldet til omkring 610.000 ton. Det er et fald på mere end 50 procent. Normalt producerer Spanien 1,3-1,5 millioner ton olivenolie på en sæson. I september nåede prisen for spansk olivenolie sit højeste nogensinde, nemlig 8,45 euro for et kilo. Ifølge analysefirmaet Mintec, som har tal 25 år tilbage i tiden, ligger den nu 111 procent højere, end den gjorde for et år siden. Og det har aktiveret de kriminelle. I Córdoba blev der30. august stjåletmere end 50.000 liter olivenolie fra en lokal fabrik. Den har en handelsværdi på omkring 420.000 euro eller 3,1 millioner kroner. Tyvene hældte olivenolien over på to tanke, inden de små to timer senere forsvandt i mørket. Kort forinden forsvandt 6.000 liter til en værdi af 50.000 euro fra en anden fabrik nær Málaga. Her var det olie, der allerede var tappet, som forsvandt, men tyvene spildte også af de dyre dråber, da de selv forsøgte at hælde flere af dem på flasker. Oveni rendte tyvene med computere, borde, stole og ventilatorer fra fabrikken. Ikke alle oliven er dog blevet ramt af tørken. Her er endnu umodne oliven, som forhåbentlig klarer sig frem til høsten.Fold sammenLæs mereFoto: Jon Nazca/Reuters/Ritzau Scanpix. Også på Kreta er tyverierne taget til. Inden for 24 timer er 200 liter olivenolie til en markedsværdi på omkring 2.000 euro blevet stjålet. Andre steder i Grækenland har nogle supermarkeder sat særlige sikkerhedsbrikker på deres flasker med olivenolie for at forhindre tyveri. Også i spanske dagligvarebutikker tyverisikres flaskerne med olivenolie nu. Grækenland er verdens næststørste producent af olivenolie, Italien er nummer tre. I marts i år opdagede myndighederne i den spansk Extremadura-provins, at der var blevet fusket med 11 mærker af olivenolie. Her havde man fortyndet dem med andre olier for at få produktionen til at strække længere. De 11 mærker blev beordret trukket tilbage, fordi de ikke var egnet som fødevarer.  Herhjemme er prisen på olivenolie i august steget med næsten 13 procent i forhold til for et år siden – og olivenolien er på blot en måned blevet hele fem procent dyrere, end den var i juli. I euroområdet er prisen steget med mere end 38 procent. Siden priserne på olivenolie nåede bunden i 2020, er det flydende guld steget med 35 procent herhjemme. I Italien er olivenolien dog blevet 59 procent dyrere siden da, i Grækenland 64 procent og i Spanien hele 117 procent.",
        "metadata": {
            "source": "https://www.berlingske.dk/virksomheder/dyrt-flydende-guld-aabner-nyt-marked-for-kriminelle",
            "image_url": "https://berlingske.bmcdn.dk/media/cache/resolve/image_x_large_vertical/image/171/1719639/24534587-angel-luis-moreno-42-an-olive-producer-shows-li.jpg",
            "publication_time": "Tirsdag d. 26. september 2023, kl. 11.29",
            "author": "Thomas Breinstrup",
            "related_links": [],
            "attachments": []
        }
    }
}