{
    "version": "1.0",
    "document": {
        "id": "https://www_berlingske_dk/internationalt/nazisternes-hadekunst-kan-nu-ses-paa-nettet",
        "title": "Nazisternes hadekunst kan nu ses på nettet",
        "content": "BERLIN: En ny databank tilbyder fra i dag oplysninger om over 21.000 værker, der af nazisterne blev stemplet som ”entartete Kunst”. Med dette prædikat markerede Det tredje Rige kunst, man ikke kunne lide, som dekadent eller degenereret. Se de stemplede værker her. Freie Universität i Berlin har efterforsket, hvor værkerne er blevet af, siden 2002. Nogle blev solgt til udlandet, andre stjålet eller ødelagt. Nogle af billederne og skulpturerne blev vist på en vandreudstilling, arrangeret af nazisterne til skræk og advarsel, 1937-1941. Blandt kunstnerne er Max Beckmann, Marc Chagall, Otto Dix og Emil Nolde. Sidstnævnte var dansk statsborger efter 1920 og havde, skønt nazistforbud, mod til at male fra 1941 til Anden Verdenskrigs slutning 1945. Nolde døde 1956.",
        "metadata": {
            "source": "https://www.berlingske.dk/internationalt/nazisternes-hadekunst-kan-nu-ses-paa-nettet",
            "image_url": "https://berlingske.bmcdn.dk/media/cache/resolve/image_x_large/image/87/873112/2484388-emil-nolde-und-ada-um.jpg",
            "publication_time": "Onsdag d. 21. april 2010, kl. 10.23",
            "author": "Michael Kuttner",
            "related_links": [],
            "attachments": []
        }
    }
}