{
    "version": "1.0",
    "document": {
        "id": "https://www_berlingske_dk/samfund/udvisningssag-markedsfoeres-paa-twitter",
        "title": "Udvisningssag markedsføres på Twitter",
        "content": "Dénvar ny. I går aftes begyndte en fuldfed webkampagne for at skabe opmærksomhed om udvisningen af en australsk statsborger, som har læst og arbejdet i Danmark siden 2005. Den slags er vist ikke set før. Kampagnen bliver hypet påGus Murrays twitterside, hvor mange af den udviste australiers danske venner og andre twitterbrugere deler opdateringer om sagen. Facebook-aktiviteten omkring Murray folger trop, og der er i et snuptag laveten hjemmesidetil opbakning. - De retlige muligheder, jeg har for at føre min sag, ser ikke så gode ud, så nu må jeg prøve at rejse opmærksomhed om den på en anden måde, siger Gus Murray, som er uddannet i ogarbejder medsociale medier. Udvisningen sker på grund af en tvist om starthjælp, som australieren modtog en kort periode. Han har opholdt sig lovligt i landet på den såkaldte Greencard-ordning, men modtog i tre måneder i 2009 hjælpen, som han ikke er berettiget til gennem ordningen. - Jeg var ikke klar over, at jeg ikke måtte modtage ydelsen dengang, siger Gus Murray til Berlingske og fortæller, at han har betalt pengene tilbage efter et længere tovtrækkeri mellem Ydelsesservice København og Udlændingeservice, som er de implicerede parter i sagen. Ministeriet beklager i afgørelsen sagsbehandlingstiden i Udlændingeservice, som Gus Murray mener har haft afgørende indflydelse på sagsforløbet. I afgørelsen hedder det, at beslutningen ikke kan omstødes i klagesagen, fordi det \"udtrykkeligt fremgår af opholdstilladelsen, at det er en betingelse for at modtage en greencardopholdstilladelse, at (Gus Murray) ikke modtager modtager hjælp i henhold til lov om aktiv socialpolitik.\" At han har tilbagebetalt pengene kan ikke gøre nogen forskel, og ministeriet har vurderet, at Gus Murray ikke har så stor tilknytning til Danmark, at det kan spille en rolle. Australieren kom til Danmark for seks år siden med en cand. merc. i rygsækken, og arbejder i dag i et konsulentfirma, som rådgiver entreprenører i blandt andet markedsføring gennem sociale medier. Efter to års ophold i landet tog han en dansk uddannelse på CBS og begyndte som selvstændig erhvervsdrivende i Danmark. Efter firmaet gik konkurs, modtog han altså uberettiget starthjælpen i tre måneder.Det erikke første gang, Gus Murray har været på kant med de danske myndigheder om opholdstilladelse.Støttesiden på Facebookhar trods sin korte levetid opnået mere end 250 thumbs-up, og minut for minut voksertweetmængden, som omhandler sagen. Ifølge ministeriets afgørelse skal Gus Murray forlade landet inden den 1. maj.",
        "metadata": {
            "source": "https://www.berlingske.dk/samfund/udvisningssag-markedsfoeres-paa-twitter",
            "image_url": "https://berlingske.bmcdn.dk/media/cache/resolve/image_x_large/image/75/751945/3972941-gus.jpg",
            "publication_time": "Onsdag d. 06. april 2011, kl. 13.23",
            "author": "Mathias Ørsborg Johansen",
            "related_links": [],
            "attachments": []
        }
    }
}