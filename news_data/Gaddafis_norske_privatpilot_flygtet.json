{
    "version": "1.0",
    "document": {
        "id": "https://www_berlingske_dk/internationalt/gaddafis-norske-privatpilot-flygtet",
        "title": "Gaddafis norske privatpilot flygtet",
        "content": "Mellem de tusindvis af flygtninge, der i øjeblikket forsøger at komme ud af Libyen, var Odd Birger Johansen og familie blandt de heldige, som slap ud. Piloten er en af Gaddafis fire privatpiloter, og har de senere dage har været urolig forsituationen i landet. - Vi følte os ikke truet, men vi var meget usikre på, hvad der ville ske, siger pilotens hustru, Kirstin Haftorn Jansen til en norsk avis.  Odd Birger Johansen er i kontakt med de libyske myndigheder og vil træde til, hvis kan får besked på at flyve Gaddafi i embedes medfør. Familien har opholdt sig uden for Tripoli hos en pilotkollega de sidste dage. Det var afrejsen, der var vanskelig. Deres første fly blev aflyst. - Vi fik de tre sidste billetter på den næste afgang til Wien. Flyet var egentlig fuldt booket, men da flyet lettede, var det kun halvt fuldt, siger piloten til Drammens Tidende og forklarer, at de fleste ikke kunne presse sig frem i det kaos, der var i Tripoli lufthavn. Familien har endnu ikke billetter til at komme hjem til Norge, men de håber at finde tre ledige pladser i løbet af i dag.",
        "metadata": {
            "source": "https://www.berlingske.dk/internationalt/gaddafis-norske-privatpilot-flygtet",
            "image_url": "https://berlingske.bmcdn.dk/media/cache/resolve/image_x_large/image/47/473611/3841727-libya-politics-unrest-.jpg",
            "publication_time": "Torsdag d. 24. februar 2011, kl. 16.11",
            "author": "Mathias Ørsborg Johansen",
            "related_links": [],
            "attachments": []
        }
    }
}