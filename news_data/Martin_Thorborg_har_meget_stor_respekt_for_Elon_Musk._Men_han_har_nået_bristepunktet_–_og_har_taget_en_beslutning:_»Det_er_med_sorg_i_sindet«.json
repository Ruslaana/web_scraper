{
    "version": "1.0",
    "document": {
        "id": "https://www_berlingske_dk/business/martin-thorborg-har-meget-stor-respekt-for-elon-musk-men-han-har-naaet",
        "title": "Martin Thorborg har meget stor respekt for Elon Musk. Men han har nået bristepunktet – og har taget en beslutning: »Det er med sorg i sindet«",
        "content": "Martin Thorborg har næsegrus respekt for Elon Musk. Som iværksætter. »Han er i mine øjne den største nulevende iværksætter i verden. Ingen når ham til sokkeholderne i at stifte succesfulde virksomheder og lave arnesteder for fed innovation. Det kan man ikke tage fra ham,« siger Thorborg, hvis egen virksomhed, Dinero, sidste årleverede endnu et rekordresultatog en trecifret millionomsætning. Men så er der Elon Musk som person. »Rent menneskeligt synes jeg, at han fejler,« siger Martin Thorborg. »Han tweeter 24 timer i døgnet, mens han driver adskillige kæmpestore virksomheder og også lige er i gang med at reformere hele det offentlige amerikanske forbrugsapparat. Han opfører sig meget mærkeligt. Det synes jeg er stærkt bekymrende for at sige det mildt.« Der er sket meget, siden Martin Thorborg i decemberopfordrede sine 50.000 følgere på Xtil at købe aktier i Musks selskab, Tesla. Rigtig meget. Som det mest indlysende er Elon Musk rykket helt ind på Det Ovale Kontor, hvor han og USAs præsident, Donald Trump, på nærmest daglig basis genererer rystelser, som kan mærkes hele vejen over Atlanterhavet. Elon Musk og Donald Trump talte til pressen på Det Ovale Kontor 11. februar.Fold sammenLæs mereFoto: Jim Watson/AFP/Ritzau Scanpix. Elon Musk har også som vanligt været ganske aktiv på sit sociale medie X. Som da han i sidste ugeendte i infightmed den danske astronaut Andreas Mogensen. Mogensen er, ifølge Musk, »fuldstændig retarderet«. Nu har Martin Thorborg solgt halvdelen af sine Tesla-aktier. »Det er med sorg i sindet, for jeg synes virkelig, at han har lavet mange fantastiske produkter, som verden har brug for,« forklarer han. »Men jeg synes, jeg ser en accelererende degenerering, som bliver værre og værre. Det giver mig ikke ro i maven som investor.« Iværksætteren har fulgt elbilproducenten i mange år og mener fortsat, at virksomheden på nærmest alle ledder og kanter er væsentligt foran alle andre. Både i forhold til at tjene penge på elbiler og i forhold til en effektiv og billig produktion. Med udsigt til selvkørende biler og robotten Optimus forudser han, at lønsomheden vil blive endnu større. »Alt i alt har min vurdering været, at Tesla lå meget lunt i ai-svinget. Det er en af de mest spændende ai-virksomheder overhovedet, men aktien har også været højt prissat,« siger Martin Thorborg. »Alligevel har jeg været helt overbevist om, at Tesla kan holde forspringet og vil bygge den platform, som mange andre bilfabrikker vil bruge som styresystem i deres biler,« siger iværksætteren. »Jeg synes, det er ekstremt synd, at han har ladet sig spænde for MAGA-vognen,« siger Martin Thorborg om Elon Musk.Fold sammenLæs mereFoto: Brian Snyder/Reuters/Ritzau Scanpix. Han har flere gange sagt højt, at han ikke har troet på, at det kunne lykkes Elon Musk at ødelægge Teslas brand. »Der skal alligevel meget til med et firma, som laver så fantastiske produkter. Men det er jeg ikke så sikker på længere.« Martin Thorborg kan påpege det præcise tidspunkt, hvor hans irritation over Elon Musk kammede over. Det skete lillejuleaften, da Donald Trump meddelte, at han havde udvalgt forretningsmanden Ken Howery som ambassadør for Danmark. Howery er nær ven af Musk. De to er begge medlemmer afden såkaldte PayPal-mafia, et magtfuldt netværk, som tæller tidligere ansatte og topfolk hos PayPal – hvoraf flere har fået prominente roller i Trumps administration. Som reaktion skrev Elon Musk på X: »Tillykke! Hjælp USA med at erhverve Grønland«.  Congrats! Help America gain Greenland Irritationen blev ikke mindre, da Musk senere erklærede, at Canada ikke er et rigtigt land, fortæller Martin Thorborg. »Det er bare to eksempler ud af rigtig mange, hvor han sidder og skriver ret voldsomme ting til enkeltpersoner, folkeslag, lande og alt muligt andet,« siger han. »Nu begynder jeg at tro, at det faktisk kan blive ret svært for de tyske bilfabrikker at lave en aftale med Tesla. Der kan jeg som aktionær frygte, at EU vil begynde at sætte kæppe i hjulet for udrulningen af virksomhedens selvkørende biler, fordi de er sure på amerikanerne. Og så tror jeg, at mange forbrugere siger nej til at køre i en bil fra et firma stiftet af en mand, som siger så dumme ting, som han gør.« Kineserne er ikke langt bagud, bemærker Martin Thorborg.  Det må være en sand fest for de mahogniskrivebords-siddende, cigarrygende, bedagede tyske bil-bosser, hver dag at åbne avisen og se hvilket land/marked Musk nu har svinet til.Canada er ikke et rigtigt land.. Bum Bum Iværksætteren har hele tiden været klar over, at Musk var dybt uforudsigelig. En såkaldtloose canon. Det så han allerede i 2018. Dengangvakte Musk opsigt, da han kaldte en dykker, som skulle redde 12 drenge fanget i en underjordisk grotte i Thailand, for pædofil. »Han har tabt sutten nogle gange. Men de ting, han siger nu, minder mere og mere om et psykiatrisk tilfælde, uden at jeg som lægmand skal stille nogen diagnose,« siger Martin Thorborg. Du sagdei et interviewtidligere denne måned, at du stadig er optimistisk omkring aktien. Hvordan har det ændret sig siden? »De ting, han gør, bliver mere og mere rabiate for hver dag, der går. Det virker, som om han er fuldstændig ligeglad med konsekvenserne for alle andre end ham selv,« svarer Martin Thorborg. »Det er lige før, jeg tror, at han ville brænde hele Tesla ned til grunden, hvis det kunne give ham en eller anden form for tilfredsstillelse. Det er sådan, jeg ser ham i dag.«",
        "metadata": {
            "source": "https://www.berlingske.dk/business/martin-thorborg-har-meget-stor-respekt-for-elon-musk-men-han-har-naaet",
            "image_url": "https://berlingske.bmcdn.dk/media/cache/resolve/image_x_large_vertical/image/189/1895057/24900877-ivrkstter-martin-thorborg.jpg",
            "publication_time": "Fredag d. 28. februar 2025, kl. 15.46",
            "author": "Anne Baungaard",
            "related_links": [],
            "attachments": []
        }
    }
}