{
    "version": "1.0",
    "document": {
        "id": "https://www_berlingske_dk/talent-100/vi-kender-deres-loen-deres-vaekkeur-og-deres-politiske-overbevisning",
        "title": "Vi kender deres løn, deres vækkeur og deres politiske overbevisning: Her er tallene bag Danmarks mest talentfulde unge",
        "content": "Siden 2004 har Berlingske fremhævet 100 af de største talenter i dansk erhvervsliv. Men aldrig før har vi kunnet sige så meget om, hvad der kendetegner erhvervstalenteliten som samlet masse. I år har alle 100 talenter under fuld anonymitet besvaret et spørgeskema, der berører alt fra deres lønforhold til deres fritidsvaner. For nogle ting er bare lettere at svare på, når man får lov til at være anonym.  Her kan du gå på jagt i udvalgte statistikker:  På listen finder vi 51 mænd og 49 kvinder. Den yngste er 23, den ældste er 36. Men vi ved også, hvor i landet de kommer fra, og hvordan deres uddannelsesrejse har set ud frem til i dag.     Talenterne på listen bestrider vidt forskellige arbejder. Der er embedsfolk, iværksættere, ledere i store virksomheder og alt derimellem. Og vi kan da også spore store forskelle i, hvor længe de arbejder, og hvor meget der tikker ind på kontoen, når måneden er omme. Men hvorfor har de valgt det arbejde, de har?     Vi kigger også indenfor i talenternes private domiciler. Her viser det sig blandt andet, at selvom de fleste af dem nok er blevet tudet ørerne fulde af, at morgenmaden er dagens vigtigste måltid, er det kun halvdelen, der har taget det råd med sig ind i voksenlivet. Og så er de umiddelbart gladere for at dyrke motion, end de er for at læse bøger.       Der findes officielle svar, og så findes der svar, man kun tør give med anonymitetens rustning på. Vi har præsenteret de 100 talenter for fem væsentlige arbejdslivsdilemmaer og spurgt dem, hvem deres erhvervsidoler er. Svarene er ikke så lidt tankevækkende.        Forestil dig et scenarie, hvor det lille oppositionsparti Socialdemokratiet uge efter uge måtte ty til avisernes debatsider. Her ville de begræde, hvordan den magtfuldkomne statsminister Alex Vanopslagh (LA) i sammensværgelse med regeringspartnerne fra Radikale Venstre godtede sig med de to partiers sammenlagte 91 mandater helt uden blik for Folketingets øvrige partier. Var det kun årets 100 talenter, der havde stemmeret herhjemme, er det muligvis sådan, den politiske virkelighed ville udfolde sig. Vi har nemlig sendt talenterne en tur i stemmeboksen, og her er resultatet:   FAKTAOm Talent 100Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år.De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori.Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste:Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef.Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer.Alder:Talentet skal være under 37 år.Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder.Talent 100 er sponsoreret af PwC og EGN.FOLD UD Det er 21. gang, at Berlingske fremhæver 100 talenter, der har viljen og evnerne til at drive det vidt i dansk erhvervsliv. Unge mennesker, der tør, kan og vil mere end gennemsnittet, og som skal rykke og præge vores samfund de næste mange år. De 100 talenter arbejder i vidt forskellige brancher, men er til Talent 100 blevet indstillet i ti kategorier: det offentlige, forretningsudvikling, iværksættere, kommunikation ogpublic affairs, ledere, rådgivere, salg og marketing, specialister, økonomi og finans samt den grønne kategori. Fire kriterier har været afgørende for udvælgelsen af de 100 talenter, som er sluppet gennem nåleøjet til årets liste: Begrundelse:Vi lægger stor vægt på talentets faglige forudsætninger og resultater. Desuden lægger vi vægt på anbefalinger fra nærmeste chef eller en tidligere chef. Udbygget cv:Vi udvælger på baggrund af cv'er, hvor der er redegjort for konkrete resultater samt faglige og uddannelsesmæssige kompetencer. Alder:Talentet skal være under 37 år. Diversitet:Talent 100 bygger ikke på en videnskabelig metode, men er blevet en institution, hvor Berlingske tilstræber at vise diversitet med hensyn til køn, uddannelse, faggrupper og virksomheder. Talent 100 er sponsoreret af PwC og EGN.  ",
        "metadata": {
            "source": "https://www.berlingske.dk/talent-100/vi-kender-deres-loen-deres-vaekkeur-og-deres-politiske-overbevisning",
            "image_url": null,
            "publication_time": "Søndag d. 06. april 2025, kl. 08.31",
            "author": "Magnus Kraft",
            "related_links": [],
            "attachments": []
        }
    }
}