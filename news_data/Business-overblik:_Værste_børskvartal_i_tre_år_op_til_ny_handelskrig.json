{
    "version": "1.0",
    "document": {
        "id": "https://www_berlingske_dk/business/business-overblik-vaerste-boerskvartal-i-tre-aar-op-til-ny-handelskrig",
        "title": "Business-overblik: Værste børskvartal i tre år op til ny handelskrig",
        "content": "God morgen og velkommen til det første Business-overblik i april, denne tirsdag morgen. I dag runder vi blandt andet: Men vi begynder med nedslående tal op til den nye handelskrig, som begynder i morgen. God læselyst, og følg med dagen igennem påBerlingske Business! Værste børskvartal i tre år op til ny handelskrig De amerikanske børser har oplevet det værste kvartal i næsten tre år som følge af præsident Donald Trumps handelskrig med resten af verden, som for alvor bryder ud onsdag. S&P 500-børsindekset er faldet med 4,6 procent i årets første tre måneder, det værste siden 3. kvartal 2022, mens det teknologitunge Nasdaq-indeks faldt med 10,5 procent,skriver Financial TimesogReuters. Der er frygt blandt banker og investorer for, at handelskrigen vil skrue ned for væksten i verdens største økonomi og føre til stigende priser. Forbruger- og erhvervstilliden er også faldet markant. Chipgiganten Nvidias markedsværdi er faldet med næsten 20 procent, Elon Musks elbilselskab Tesla med 36 procent og it-giganterne Apple og Microsoft med hver omkring 10 procent. Både S&P 500 og det teknologitunge Nasdaq-børsindeks havde i marts den værste enkeltmåned siden december 2022. Mandagens handel begyndte også i kæmpe minusser på de amerikanske børser men rettede sig senere på aftenen. De asiatiske børser ligger tirsdag morgen også i plus. Donald Trump vil 2. april fremlægge konkrete planer om ny straftold, og 3. april træder den allerede udmeldte straftold på biler i kraft. 1. Tre ud af fire vil boykotte Trumps USA – se, hvad danskerne fravælger Danskerne vil boykotte USA. Men der er stor forskel på, hvilke amerikanske varer danskerne vil fravælge, og på hvilke danskere der overhovedet vil boykotte i protest mod præsident Donald Trumps politik.Læs historien her. 2. Trump strammer grebet om dansk erhvervsliv – skal indordne sig og sløjfe diversitet Danske virksomheder skal skrive under på, at de ikke bryder med ny amerikansk lovgivning, der gør op med mangfoldighed, ligestilling og inklusion på arbejdspladser. Det fremgår af et brev, som den amerikanske ambassade har sendt til et ukendt antal danske selskaber, der handler med den amerikanske stat.Læs historien her. En aften sagde jeg »stop« og ændrede hele min pension. Det er jeg glad for – og måske bør du overveje at gøre det samme, skriver Signe Terp. Der er temmelig mange år til, at jeg skal på pension, og alene dét kunne være en undskyldning for, at jeg vendte det blinde øje til min pensionsopsparing. Men det gør jeg ikke. I sommer gik jegall inpå en bestemt form for investering.Læs historien her.   1.Hemmelige e-mails afslører strid om atomrapporter Novo Nordisk-Fonden har finansieret analyser, som tegner et usædvanligt positivt billede af økonomien bag kommende atomkraftværker i Danmark. Men hemmelige e-mails afslører, at Erhvervslivets Tænketank, som har stået for analyserne, af flere af landets førende energiforskere beskyldes for at favorisere atomkraft i en direkte prissammenligning med vedvarende energi,skriver Finans. Tænketanken afviser kritikken. 2. Rigmand trækker købstilbud tilbage Den danske Bestseller-milliardær Anders Holch Povlsen og hans familiekoncern Heartland trækker et tilbud om at købe aktierne i det børsnoterede landbrugsselskab FirstFarms tilbage efter udbrud af mund- og klovsyge på en stor kvægbedrift i Slovakiet. Detskriver Finans. Kvægbesætningen er på 3.487 dyr. FirstFarms har bedrifter med blandt andet svineproduktion i Tjekkiet, Slovakiet, Ungarn og Rumænien. Det danske købstilbud på FirstFarms løber frem til 7. april. 3. Brev fra Trump udstiller krydspres på dansk erhvervsliv Danske virksomheder er pressede, efter at Trump-regeringen gennem de amerikanske ambassader har sendt breve ud til europæiske selskaber med krav om at overholde præsidentens forbud mod at fremme initiativer for mangfoldighed - sådan som der er krav om fra europæisk side. Danske erhvervsorganisationer er oprørte. »Vi har aldrig set noget lignende før, hvor USA forsøger at bestemme og gribe ind i europæiske virksomheders ledelsesret. Det er helt uhørt,« skriver Kinga Szabo Christensen, rådgivningsdirektør i DI, i en e-mailtil Børsen. Aktier – indeks og udvikling i procent USA – lukkekurser mandag: Asien – indeks tirsdag kl. 7.10: Tak, fordi du læste med, og rigtigt god mandag!",
        "metadata": {
            "source": "https://www.berlingske.dk/business/business-overblik-vaerste-boerskvartal-i-tre-aar-op-til-ny-handelskrig",
            "image_url": "https://berlingske.bmcdn.dk/media/cache/resolve/image_x_large_vertical/image/190/1906379/24922325-epa11330288-a-person-shops-for-groceries-at-an-ind.jpg",
            "publication_time": "Tirsdag d. 01. april 2025, kl. 07.19",
            "author": "Thomas Breinstrup",
            "related_links": [],
            "attachments": []
        }
    }
}