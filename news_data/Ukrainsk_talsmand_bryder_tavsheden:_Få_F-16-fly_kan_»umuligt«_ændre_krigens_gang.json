{
    "version": "1.0",
    "document": {
        "id": "https://www_berlingske_dk/internationalt/ukrainsk-talsmand-bryder-tavsheden-faa-f-16-fly-kan-umuligt-aendre",
        "title": "Ukrainsk talsmand bryder tavsheden: Få F-16-fly kan »umuligt« ændre krigens gang",
        "content": "Danskdonerede kampfly er et eftertragtet bytte for de russiske styrker. Det har russerne selvsagt. Derfor har ukrainerne holdt kortene tæt til kroppen, og det er minimalt, hvad offentligheden har fået at vide, siden de første F-16-fly ankom til Ukraine i august. Nu bryder det ukrainske flyvevåben tavsheden. I et interview med Berlingske bekræfter en talsmand, at de donerede F-16-fly lige nu flyver i kampmissioner over Ukraine. »De tager del i bekæmpelse af raketangreb og droner,« siger oberst Jurij Ihnat, der er talsmand for det ukrainske flyvevåben, til Berlingske. Men han slår også fast, at der er lang vej igen, før flyene kan gøre en markant forskel i krigen. Det skyldes det foreløbigt lille antal, der indtil videre er doneret, og at de donerede fly »ikke er de allernyeste«. Har F-16-flyene indtil videre gjort en militær forskel i krigen? »Det er umuligt. Det kan ikke ske så hurtigt,« siger Jurij Ihnat i et interview over en lydforbindelse fra Ukraine. Den lille gruppe F-16-fly deltager i kampmissioner, gentager han. »Men at tale om, at et lille antal af de ikke allernyeste fly efter så kort tid allerede kan ændre krigens gang, det er dumt. Det kan man ikke sige,« siger den ukrainske oberst. Det er klassificeret, hvor mange F-16-fly der indtil videre er leveret, men der er tale om »et lille antal«, siger talsmanden. Samtidig kan nyligt omskolede ukrainske piloter ikke fra første færd flyve de mest krævende missioner i en krigszone, forklarer han. »Det kræver militær erfaring. Vores piloter, der er blevet trænet i Danmark, har fået praksis. Men de har ikke fløjet i en krigssituation, og hos os er der krig,« siger Jurij Ihnat. Indtil videre bliver flyene »beskyttet« og »skærmet«, siger han. Talsmand for det ukrainske flyvevåben Jurij Ihnat slår fast, at Ukraine desperat mangler missiler til de eksisterende kampfly. Russerne affyrer op mod ti gange så mange bomber og missiler som Ukraine, vurderer han. Arkivfoto: Ukrinform/ShutterstockFold sammenLæs mere Forventningerne til F-16-fly i Ukraine har haft god tid til at vokse sig store de seneste halvandet år. I sommeren 2023 stod den ukrainske præsident, Volodymyr Zelenskyj, på Flyvestation Skrydstrup og takkede Mette Frederiksen (S) for en lovet donation på i alt 19 kampfly. Danmark blev også et af de første lande, der forpligtede sig til at omskole ukrainske kamppiloter fra sovjetiskbyggede fly som MIG-29. Målet er at uddanne omkring 20 kamppiloter i Skrydstrup.  F-16s in the Ukrainian skies! I august i år blev de første danske F-16-fly overdraget til Ukraine. Det skete efter måneders forsinkelse af blandt andet uddannelsen af piloterne. Dengang understregede chefen for det danske flyvevåben, Jan Dam, at levering af det første partiF-16-fly ikke vil vende op og ned på krigen. Den ukrainske præsident har tidligere sagt, at der er brug for op mod 130 F-16-fly for at kunne stå imod den russiske trussel. Præsident Zelenskyj har takket landene i den såkaldte F-16-koalition for støtten og samtidig slået fast, at der er brug for op mod 130 F-16-fly for at stå op imod de russiske invasionsstyrker.Fold sammenLæs mereFoto: Valentyn Ogirenko/Reuters/Ritzau Scanpix. Det præcise antal F-16-fly i Ukraine er ikke offentligt kendt. Men ifølge den amerikanske avis The Wall Street Journal gør 11 af de nyuddannede ukrainske F-16-piloter nu aktiv tjeneste i landet. Ifølge den britiske avis The Times bestod den første donation afseks fly. F-16-indsatsen kom skidt fra start. Mindre end to uger efter annonceringen af leverancen styrtede et af de nyankomne kampfly, og en af Ukraines mest erfarne piloter mistede livet. Samtidig har vestlige embedsmænd klaget over, at de ukrainske kamppiloters sprogkundskaber har forsinket omskolingen til de højteknologiske fly. Det har det amerikanske forsvar taget konsekvensen af. Her vil man nu – modsat Danmark – træne unge ukrainske piloter fra bunden i stedet for at omskole piloter med erfaring fra ældre kampfly. Det amerikanske kursskifte ventes at udskyde det forventede tidspunkt, hvor Ukraine kan have en fungerende eskadrille på 20 F-16-kampfly og 40 piloter til langt ind i det nye år,skriverThe Wall Street Journal. Jurij Ihnat fra det ukrainske flyvevåben vil ikke gå i detaljer om det styrtede F-16-fly. Men han siger, at piloten døde under en operation, hvor han »nedskød flere raketter og shahed-droner«. Han afviser også, at der skulle være mangel på kvalificerede piloter til træningsprogrammet. »Vi uddanner unge piloter hvert år. Hvert halve år bliver nye uddannet. Derfor har vi sådan set piloter nok,« siger Jurij Ihnat. »Hvad angår militære tab, så har vi selvfølgelig tab. Og der er tilfælde, hvor pilotens helbred ikke længere tillader tjeneste. For eksempel efter katapultering under en kampflyvning.« »Vi har sendt dusinvis af piloter til videreuddannelse, men man skal forstå, at der også kan være piloter tilbage, der kan flyve hver eneste dag,« siger han. Den ukrainske pilot Andrij »Juice« Pilsjtjykov var en af de mest kendte ansigter, der forsøgte at sikre F-16-fly til Ukraine. Han døde i et styrt, inden de første fly ankom i august. Kort efter blev endnu en fremtrædende ukrainsk pilot dræbt.Fold sammenLæs mereFoto: Roman Pilipey/AFP/Ritzau Scanpix. Set fra hans stol er problemet et andet. Mangel på ammunition til de eksisterende ukrainske kampfly og dertil strenge begrænsninger på, hvad de få missiler må bruges til. Det er stadigde aldrende, sovjetiskbyggede kampfly af typen MIG-29 og SU-27, der udgør rygraden i det ukrainske flyvevåben. Flyene er under krigen blevet moderniseret, så de kan bære vestlige våbensystemer som amerikanske Amraam- og franske AASM Hammer-missiler. Men missilerne er for få. »Vores allierede giver dem i mindre partier, og vi bruger dem med det samme,« siger Jurij Ihnat. Det russiske luftvåben anvender ifølge ham op mod ti gange flere raketter og bomber end Ukraine. Og et nyere russisk kampfly har en radar, der kan se tre gange længere end en ukrainsk MIG-29. »Vi har ikke en chance en til en. Hvad skal en MIG-29 gøre mod en SU-35, som ser tre gange længere? Den skyder et missil mod os og vender om, før vi kan se den,« siger talsmanden. Den ukrainske kamppilot »Oscar« flyver et aldrende MIG-29. Han håber, at han også kommer til at flyve F-16. Han siger i et interview med Berlingske, at F-16-flyene »flyver smukt« og skyder russiske krydsermissiler ned med succes.Fold sammenLæs mereFoto: Olga Ivashchenko. Derfor har Ukraine desperat brug for flere langtrækkende missiler og tilladelse til at bruge dem mod militære mål også over russisk territorium. Den tilladelse har Ukraine endnu ikke fået. »Det er vigtigt at forstå, at jo længere der går med at tage en beslutning om langtrækkende missiler og om fly, jo flere af vores folk dør ved fronten,« siger Jurij Ihnat. Han er berørt af tabet af mange piloter, soldater og civile. »Hver dag rammer det de mennesker, der skal bygge landets fremtid og få familie. De dør,« siger han: »Der er alt for mange, som jeg har fulgt til kirkegården.« Han udtrykker flere gange dyb taknemmelighed til Danmark og Holland for at stå i spidsen for den såkaldte F-16-koalition. »Danmark har spillet en enorm rolle,« siger han. Begge lande har lovet yderligere donationer af F-16-fly i løbet af efteråret. Den militære balance vil først tippe, når Ukraine har et langt større antal fly, siger talsmanden. Og helst nyere udgaver af F-16-flyet end dem, der indtil videre er blevet leveret. Også amerikanske militæreksperter har påpeget, at de ældre F-16-fly har »problemer med rækkevidde og sårbarhed« i kamp mod en fjende som Rusland. »Det vigtige er, at vi er gået over på en vestlig platform, der kan hjælpe os med at skubbe fjenden ud af vores land. Det er kun begyndelsen,« siger Jurij Ihnat. »Men man kan ikke bare tage en ny flytype og ændre krigens gang.« Simon Kruse er Berlingskes sikkerhedspolitiske korrespondent FAKTAF-16-fly til UkraineDanmark og Holland var de første lande, der lovede at donere F-16-kampfly til Ukraine. De første danske fly blev leveret i august 2024.Både Danmark og Holland har lovet yderligere fly i løbet af efteråret, men det præcise antal er ikke kendt.I alt har Danmark lovet at donere 19 fly, mens Holland donerer 24. Siden har Belgien tilbudt 30 fly og Norge 6. Også Grækenland ventes at donere F-16-fly.En del af flyene er øremærket til træning af ukrainske piloter i blandt andet Rumænien.De første ukrainske piloter blev omskolet til F-16-flyet på Flyvestation Skrydstrup. I alt skal der uddannes omkring 20 ukrainske F-16-piloter i Danmark, før træningsprogrammet lukkes ved udgangen af året.Blandt andre USA, Grækenland og Holland deltager i den fortsatte træning af ukrainske F-16-piloter.FOLD UD Danmark og Holland var de første lande, der lovede at donere F-16-kampfly til Ukraine. De første danske fly blev leveret i august 2024. Både Danmark og Holland har lovet yderligere fly i løbet af efteråret, men det præcise antal er ikke kendt. I alt har Danmark lovet at donere 19 fly, mens Holland donerer 24. Siden har Belgien tilbudt 30 fly og Norge 6. Også Grækenland ventes at donere F-16-fly. En del af flyene er øremærket til træning af ukrainske piloter i blandt andet Rumænien. De første ukrainske piloter blev omskolet til F-16-flyet på Flyvestation Skrydstrup. I alt skal der uddannes omkring 20 ukrainske F-16-piloter i Danmark, før træningsprogrammet lukkes ved udgangen af året. Blandt andre USA, Grækenland og Holland deltager i den fortsatte træning af ukrainske F-16-piloter.",
        "metadata": {
            "source": "https://www.berlingske.dk/internationalt/ukrainsk-talsmand-bryder-tavsheden-faa-f-16-fly-kan-umuligt-aendre",
            "image_url": "https://berlingske.bmcdn.dk/media/cache/resolve/image_x_large/image/184/1848483/24815914-ukraines-prsident-volodymyr-zelenskiy-og-statsmin.jpg",
            "publication_time": "Tirsdag d. 22. oktober 2024, kl. 15.44",
            "author": "Simon Kruse",
            "related_links": [],
            "attachments": []
        }
    }
}