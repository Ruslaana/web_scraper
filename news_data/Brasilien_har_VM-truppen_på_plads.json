{
    "version": "1.0",
    "document": {
        "id": "https://www_berlingske_dk/sport/brasilien-har-vm-truppen-paa-plads",
        "title": "Brasilien har VM-truppen på plads",
        "content": "Brasilien er blandt de største favoritter til guldet, når VM bliver sparket i gang i det samba-glade fodboldland i juni. Onsdag har landstræner Luiz Felipe Scolari udtaget de 23 spillere, der skal forsvare nationens stolthed i turneringen. Og her er der et par overraskelser iblandt. Scolari har blandt andet ikke fundet plads til Milans Kaka. Den brasilianske kreatør har i denne sæson ellers vist noget af det spil, der i 2008 sikrede ham titlen som verdens bedste fodboldspiller - men en statistik på 65 skabte chancer i sæsonen har altså ikke været nok til at sikre ham en plads blandt de udvalgte. Samme skæbne lider Liverpools Coutinho og Lucas Leiva, ligesom Scolaria også har valgt at se bort fra tidligere profiler som Robinho og Ronaldinho. I stedet bliver holdets guldchancer lagt på skuldrene af spillere som Neymar, Willian og Thiago Silva. I alt er 19 spillere udtaget fra udenlandske ligaer, mens fire kommer fra den bedste brasilianske række. Brasilien åbner VM-slutrunden den 12. juni mod Kroatien. Derudover er værterne også i gruppe med Mexico og Cameroon Her er spillerne, der skal sikre Brasilien den første VM-titel siden 2002: Målmænd: Jefferson (Botafogo), Julio Cesar (Toronto FC), Victor (Atletico MG). Forsvarsspillere: Dante (Bayern Munich) David Luiz (Chelsea), Henrique (Napoli), Thiago Silva (PSG) Dani Alves (Barcelona), Maicon (Roma) Marcelo (Real Madrid), Maxwell (PSG). Midtbanespillere: Fernandinho (Manchester City) Hernanes (Inter) Luiz Gustavo (Wolfsburg) Oscar (Chelsea) Paulinho (Tottenham Hotspur), Ramires (Chelsea), Willian (Chelsea). Angreb: Bernard (Shakhtar Donetsk), Fred (Fluminense) Hulk (Zenit) Jo (Atletico MG), Neymar (Barcelona)",
        "metadata": {
            "source": "https://www.berlingske.dk/sport/brasilien-har-vm-truppen-paa-plads",
            "image_url": "https://berlingske.bmcdn.dk/media/cache/resolve/image_x_large_vertical/image/42/427224/7357058-soccer-fifa-world-cup-2014-tea.jpeg",
            "publication_time": "Onsdag d. 07. maj 2014, kl. 17.31",
            "author": null,
            "related_links": [],
            "attachments": []
        }
    }
}