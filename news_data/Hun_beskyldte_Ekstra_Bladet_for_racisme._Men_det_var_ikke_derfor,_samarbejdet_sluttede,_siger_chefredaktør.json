{
    "version": "1.0",
    "document": {
        "id": "https://www_berlingske_dk/kultur/hun-beskyldte-ekstra-bladet-for-racisme-men-det-var-ikke-derfor-samarbejdet",
        "title": "Hun beskyldte Ekstra Bladet for racisme. Men det var ikke derfor, samarbejdet sluttede, siger chefredaktør",
        "content": "NikolineogBisseskulle have livestreamet en fælles optræden med Ekstra Bladet, som værter påeb.dk. Duens planlagte optræden skulle følge efter en sommer med debat om Ekstra Bladets musikanmelder Thomas Treos måde at anmelde særligt kvindelige kunstnere på. Livestreamet, der var programsat til i fredags, blev dog ikke til noget, og i weekenden udtalte Nikoline i en sms til musikbladetGaffa, at duoen havde set frem til at optræde med nummeret»Skærmtrold«i Ekstra Bladets regi, men at»uforudsete omstændigheder«havde ført til, at koncerten måtte aflyses. »Skærmtrold«indeholder blandt andet en længere tilsvining af  avisens ansvarshavende chefredaktør, Poul Madsen, og Thomas Treo. Desuden kaldesEkstra Bladet for»ugebladet for racister«,og der rappes om»Treos kloak-patriark-kakerlak-rakkerpak«,der er finansieret af»sorte penge fra Madsens ping-ping-trafficking«. De barske tekster var dog ikke årsagen til, at koncerten blev aflyst, siger chefredaktør Kristoffer Eriksen til Berlingske. Forklaringen er, at Nikoline og Bisse var»enormt utilfredse«med avisens valg af location for livestreamingen. Kristoffer Eriksen, chefredaktør, Ekstra Bladet»Alt det med Thomas Treo har været gennem manegen. Men kunsten er fri, de må synge lige præcis det, de vil. Det er der ingen på Ekstra Bladet, der tager skade af. « Forud for den beslutning havde man  forgæves forhandlet om, hvilke forhold livestreamingen skulle afvikles under. Blandt andet ønskede duoen at fremføre deres sang i en scenografi, der skulle forestille et redaktionslokale, ligesom den krævede, at avisen skulle levere grafisk materiale med»avisoverskrifter«,som med Ekstra Bladets typografi udbasunerede falske og fantasifulde nyheder som»Sort begår massedrab på Ku Klux Klan«og»Lesbisk kastrerer homofobisk imam«. Overskrifterne skulle danne baggrund for streamingen. Disse krav ville avisen ikke imødekomme, men opfordredei stedet de to kunstnere til at tjekke den location på Amager, en medarbejder havde fundet til dem. Det gjorde duoen ikke, men skrev alligevel til avisen, at den location ikke kunne bruges. »De skriver til os, at koncerten ikke kan afvikles derfra, og så bekræfter vi deres aflysning. Senere vender de tilbage, for nu vil de godt alligevel. Og så sætter vi de sidste arrangementer i gang, for vi er kun interesserede i at få afviklet dette event. Natten til fredag får vi så en e-mail om, at de alligevel ikke kan bruge vores location, og så er vores tålmodighed opbrugt. Så vælger vi at fastholde deres aflysning,«siger Kristoffer Eriksen. Bisse fra sin koncert på Northside Festival 2017.Fold sammenLæs mereFoto: Ida Guldbæk Arentsen/Ritzau Scanpix. Kristoffer Eriksen kendte ikke indholdet af»Skærmtrold«, mens forhandlingerne om location for livestreamingen udspandt sig. »Jeg tror, det var et stunt, de ville lave på os, og det skulle de da bare have haft lov til. Det havde ikke været noget problem. Det havde da sikkert været meget sjovt. Det ville aldrig nogensinde give os grund til at aflyse. Det kan jeg simpelthen sværge på,«siger Kristoffer Eriksen. Hvad tænker du om det, de skriver om Ekstra Bladet i teksten? »Det er jo lidt old. Den debat er ligesom kørt. Alt det med Thomas Treo har været gennem manegen. Men kunsten er fri, de må synge lige præcis det, de vil. Det er der ingen på Ekstra Bladet, der tager skade af. Personligt ville jeg nok mene, at de kunne have gjort lidt mere ud af musikken og melodien. Jeg synes ikke, det svinger. Det er ikke et godt nummer, men teksten skal de da bare fyre af – det er der ingen, der går i stykker af på Ekstra Bladet. Men jeg kunne ærligt talt ikke holde ud at høre det til ende,«siger Kristoffer Eriksen. Til Berlingske skriver Nikoline i en sms, at der ikke var enighed med Ekstra Bladet om at aflyse livestreamingen. I en kommentar til Kristoffer Eriksens beskrivelse af »Skræmtrold«-nummeret som »old«, siger Nikoline, at det eneste der er »old« er Ekstra Bladets »årtier lange, sexistiske trackrecord«. »'Tør hvor andre tier' er et slogan jeg lever bedre op til end EB,« skriver Nikoline. I en pressemeddelelse udsendt tirsdag morgen udtaler Nikoline om sangen»Skærmtrold«, at dener lavet i anledning af den annoncerede optræden på eb.dk live, men at den optræden»blev aflyst last minute«. Nummeret kan høres påSpotify.",
        "metadata": {
            "source": "https://www.berlingske.dk/kultur/hun-beskyldte-ekstra-bladet-for-racisme-men-det-var-ikke-derfor-samarbejdet",
            "image_url": "https://berlingske.bmcdn.dk/media/cache/resolve/image_x_large/image/132/1320192/23486906-slo-smukfest-2019.jpg",
            "publication_time": "Tirsdag d. 04. august 2020, kl. 09.00",
            "author": "Kristian Lindberg",
            "related_links": [],
            "attachments": []
        }
    }
}