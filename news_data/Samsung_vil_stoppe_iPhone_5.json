{
    "version": "1.0",
    "document": {
        "id": "https://www_berlingske_dk/videnskab/samsung-vil-stoppe-iphone-5",
        "title": "Samsung vil stoppe iPhone 5",
        "content": "Reuters melder, at Samsung vil søge om fuldt salgsstop af iPhone 5 på det europæiske marked. På verdensplan eksisterer der nu mindst 23 søgsmål mellem de to mobilproducenter, inklusiv i Australien. Nu bliver den kommende mobiltelefon iPhone 5 også draget ind i stridighederne. »Samsung planlægger at hive Apple i retten, lige så snart iPhone 5 bliver tilgængelig i Sydkorea. Årsagen dertil er Apples brud på Samsungs patentrettigheder vedrørende trådløs teknologi,« påstår en anonym kilde i Samsungs ledelse efter sigende have meddeltkoreatimes.co.kr. Kilden hævder endvidere, at lige så længe Apple bruger mobiltelefoni i sine i-produkter, så kommer de uden tvivl til at benytte sig af et eller flere Samsung-patenter. Samsung har hidtil overlevet stridighederne nogenlunde. Stemningen er dog blevet langt mere alvorlig, efter Apple gik til angreb på tavle-PCen Galaxy Tab 10.1. Det medførte længe usikkerhed vedrørende lovligt salg af Galaxy Tab 10.1 i hele EU, men foreløbig er tavlecomputeren kun blevet gjort ulovlig at sælge i Tyskland. Under IFA-messen i Berlin var Samsung derfor også nødsaget til at dække sin nye tavle-PC Galaxy Tab 7.7 til. Samsung er efter sigende ikke særligt begejstrede for konflikten, fordi Apple selv er en af selskabets vigtigste kunder. »Apple er Samsungs største kunde. HP, Nokia og Sony var tidligere Samsungs storkunder, men nu er Apple den vigtigste. Fra vores perspektiv er vi derfor ikke særligt begejstrede for søgsmålene,» fortalte chef for digitale medieprodukter i Samsung, Choi Gee-sung. Indmaden i Apples i-produkter er i større grad produceret af selskaber, som Apple egentlig konkurrerer med, når det gælder de endelige produkter. Samsung er en af verdens største producenter af flash memory, og en betydelig del af produktionen finder vej ind i Apples produkter. I de nuværende iPhone 4 er processoren for eksempel også hentet fra Samsungs samlebånd, mens skærmene kommer fra en anden konkurrent, nemlig LG. Tilmeld dig Tech & Videns ugentlige nyhedsbrev- og få det hver torsdag! Denne artikelstammer fra Berlingske Medias norske søster-site,Amobil.noOversat af Stina Resting INFOshop:Stor smartphone-guide",
        "metadata": {
            "source": "https://www.berlingske.dk/videnskab/samsung-vil-stoppe-iphone-5",
            "image_url": "https://berlingske.bmcdn.dk/media/cache/resolve/image_x_large/image/35/358927/4522886-iphone.jpg",
            "publication_time": "Torsdag d. 22. september 2011, kl. 10.30",
            "author": null,
            "related_links": [],
            "attachments": []
        }
    }
}