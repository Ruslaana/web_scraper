{
    "version": "1.0",
    "document": {
        "id": "https://www_berlingske_dk/koncertanmeldelser/eufori-over-street-city",
        "title": "Eufori over Street City",
        "content": "I Street City er det overvejende hip-hop og elektronisk musik der står på plakaten. Søndag aften var rapperen Sukker Lyn den første optræden på den tætpakkede scene. Sukker Lyn: 3 stjerner Han lagde ud med fest-startende tracks som »Se Mig Li’« og »Skrrrtboard«, hvor han og kollegaen Bertram fyrede storskrydende linjer af over simplistiske melodier og en instrumentering, der med sine hektisk hvislende hi-hats og summende synthesizers tydeligvis er inspireret af den amerikanske sydstatsrap og trap-musik. Det var dog først da Sukker Lyn satte tempoet ned, at et mere unikt udtryk tittede frem. Den dansk-serbiske rapper med det borgerlige navn, Lazar Lakic, rakte en fuck-finger til Danmarks største asylcenter på »Sandholm«. Omkvædet vrængede Lakic som en muggen karklud og den afsluttende guitarsolo var en tand for puddelrock-prangende, men den passionerede levering var ikke til at tage fejl af. Pop med plads til improvisation Også en hip-hop version af den serbiske folkesang, »Tamo Daleko«, fik Sukker Lyn plads til. Selvom den harmonika-bårne vise trak en smule ud var det dog et frisk pust til de mere generiske trap-party-tracks. Jeg håber Sukker Lyn vil sammenslutte rappen og den serbiske arv yderligere i fremtiden og give dansk rap noget genren ikke har hørt før. Mendoza: 4 stjerner Man kan heller ikke beskylde den danske sangerinde, Mendoza, for at have nået frem til et helt nyskabende udtryk, men hendes ofte 90’er-forelskede dance-pop nåede alligevel momentære euforiske højder, især på hendes hits »Love Druggie« og »Houdini« såvel som på det afsluttende cover af Bloodhound Gangs »The Bad Touch«. Hip-hoppens hjernevridere Til trods for at hun ikke besidder nogen stor, kraftfuld vokal fik Mendoza det bedste ud af hendes primære instrument. De hæse knæk og den krybende vibrato i hendes stemme opvejede til dels de ofte umærkelige tekster. Hvem: Sukker Lyn & MendozaHvor: Street City, Roskilde Festival, søndag Det må du ikke gå glip af på Roskilde ",
        "metadata": {
            "source": "https://www.berlingske.dk/koncertanmeldelser/eufori-over-street-city",
            "image_url": "https://berlingske.bmcdn.dk/media/cache/resolve/image_x_large_vertical/image/42/428114/9485764-roskildefestival2015.jpg",
            "publication_time": "Mandag d. 29. juni 2015, kl. 16.13",
            "author": "Pernille Smith Larsen",
            "related_links": [],
            "attachments": []
        }
    }
}