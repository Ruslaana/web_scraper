{
    "version": "1.0",
    "document": {
        "id": "https://www_berlingske_dk/virksomheder/vind-lobby-finder-afloeser-til-dansk-chef",
        "title": "Vind-lobby finder afløser til dansk chef",
        "content": "Det bliver britiske Giles Dickson, der fremover skal varetage vindmølleproducenternes interesse i lobbyarbejdet over for EU og de nationale regeringer på kontinentet. Giles Dickson har senest arbejdet med lobbyisme hos franske Alstom, og inden da har han i 15 år været ansat i det britiske embedsmandsværk, blandt andet inden for miljø og klima. EWEAs hidtidige chef, danske Thomas Becker, sagde i marts stop af personlige årsager. Han nåede at stå i spidsen for vindgruppen i lidt over to år, efter at han i øvrigt overtog posten fra en anden dansker, Christian Kjær.",
        "metadata": {
            "source": "https://www.berlingske.dk/virksomheder/vind-lobby-finder-afloeser-til-dansk-chef",
            "image_url": "https://berlingske.bmcdn.dk/media/cache/resolve/image_x_large/image/28/281321/10628448-ewea.jpg",
            "publication_time": "Tirsdag d. 15. september 2015, kl. 07.56",
            "author": null,
            "related_links": [],
            "attachments": []
        }
    }
}