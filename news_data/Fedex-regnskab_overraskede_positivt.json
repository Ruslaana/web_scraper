{
    "version": "1.0",
    "document": {
        "id": "https://www_berlingske_dk/virksomheder/fedex-regnskab-overraskede-positivt",
        "title": "Fedex-regnskab overraskede positivt",
        "content": "Et fremragende fjerde kvartal har hjulpet Fedex til at levere solide resultater for regnskabsåret 2014, og vi mener, at vi er godt positioneret til et stærkt 2015, udtaler selskabets topchef Frederick W. Smith i regnskabsmeddelelsen. Omsætningen i fjerde kvartal blev øget til 11,8 mia. dollar fra 11,4 mia. dollar i samme periode året før. Analytikerne havde ventet en omsætning på 11,7 mia. dollar. For hele det kommende regnskabsår venter Fedex en indtjening pr. aktie på 8,50-9,0 dollar, hvilket er på linje med markedets forventninger. Konsensus blandt analytikerne er således en indtjening på 8,73 dollar per aktie ifølge Bloomberg News. - Regnskabsåret 2014 var et godt år for Fedex, og vi venter, at 2015 bliver endnu bedre, siger Fedex' finansdirektør, Alan B. Graf, i en meddelelse ifølge Bloomberg News. Fedex-aktien stiger med 3,7 pct. til 145,48 dollar i formarkedet omkring en time før åbningen onsdag. /ritzau/FINANS  ",
        "metadata": {
            "source": "https://www.berlingske.dk/virksomheder/fedex-regnskab-overraskede-positivt",
            "image_url": "https://berlingske.bmcdn.dk/media/cache/resolve/image_x_large/image/60/601562/7451412-fedex-results.jpg",
            "publication_time": "Onsdag d. 18. juni 2014, kl. 15.21",
            "author": null,
            "related_links": [],
            "attachments": []
        }
    }
}