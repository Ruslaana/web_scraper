{
    "version": "1.0",
    "document": {
        "id": "https://www_berlingske_dk/virksomheder/nyt-studie-ozempic-bremser-udvikling-af-nyresygdom",
        "title": "Nyt studie: Ozempic bremser udvikling af nyresygdom",
        "content": "Medicinalgiganten Novo Nordisks diabetesmedicin Ozempic bremser udviklingen af kronisk nyresygdom. Og nedsætter risikoen for nyresvigt, hjerteanfald, slagtilfælde og død hos patienter med type 2-diabetes. Det viser et nyt stort studie, der fredag blev præsenteret på en lægekonference i Stockholm, skriverReuters. Novo Nordisk fremlagde resultaterne, der viser, at hastigheden af ​​nedsat nyrefunktion aftog »markant« hos patienter, der tog Ozempic, sammenlignet med de patienter, der ikke tog præparatet – mere præcist med 24 procent. Samtidig faldt risikoen for alvorlige hjerteproblemer med 18 procent. Og risikoen for død af »enhver årsag« faldt med 20 procent, skriverThe Wall Street Journal. Medicinalgiganten annoncerede tilbage i oktober, at den havde stoppet forsøget tidligere, end de havde regnet med, fordi den allerede dengang havde opnået vellykkede resultater. Ozempic er godkendt til behandling af diabetes, men virksomheden forventer at ansøge om en såkaldt etiketudvidelse i USA og i EU i år.",
        "metadata": {
            "source": "https://www.berlingske.dk/virksomheder/nyt-studie-ozempic-bremser-udvikling-af-nyresygdom",
            "image_url": "https://berlingske.bmcdn.dk/media/cache/resolve/image_x_large_vertical/image/179/1798626/24711640-a-box-of-ozempic-made-by-novo-nordisk-is-seen-at-a.jpg",
            "publication_time": "Fredag d. 24. maj 2024, kl. 21.35",
            "author": "Sofie Amalie Elmelund",
            "related_links": [],
            "attachments": []
        }
    }
}