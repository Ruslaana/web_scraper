{
    "version": "1.0",
    "document": {
        "id": "https://www_berlingske_dk/virksomheder/kitkat-i-en-kattepine-med-copycats",
        "title": "Kitkat i en kattepine med copycats",
        "content": "EU-domstolen har slået fast, at Kitkats form ikke er karakteristisk nok til, at forbrugerne associerer den med den chokoladeovertrukne vaffel. Det skriver The Guardian.  Nestlé havde fremført, at selv uden dens rød/hvide emballage eller ordet Kitkat på chokoladen, så var formen på chokoladebaren distinkt. Chokoladestriden mellem verdens største madgruppe, Nestlé, og Cadbury, som er ejet af den amerikanske gruppe Mondel, vil fortsætte i den britiske højesteret, som skal tage den endelige beslutning. Nestlé solgte Kitkat i Storbritannien for 40 mio. pund om året i årene 2008-2010. I 1935 blev den første Kitkat solgt under navnet \"Crisp\", og formen er nogenlunde den samme som nu. Navnet blev ændret til Kitkat efter anden verdenskrig. I 1937 blev en tilsvarende chokoladebar kaldet \"Kvikk Lunsj\" lanceret i Norge. \"Kvikk Lunsj\" bliver repræsenteret af Cadbury på det britiske marked. ",
        "metadata": {
            "source": "https://www.berlingske.dk/virksomheder/kitkat-i-en-kattepine-med-copycats",
            "image_url": "https://berlingske.bmcdn.dk/media/cache/resolve/image_x_large/image/20/205786/10656692-nestle-results.jpg",
            "publication_time": "Torsdag d. 17. september 2015, kl. 09.27",
            "author": null,
            "related_links": [],
            "attachments": []
        }
    }
}