{
    "version": "1.0",
    "document": {
        "id": "https://www_berlingske_dk/kultur/dr-legende-takker-af-det-var-mit-sidste-bidrag-til-public-service",
        "title": "DR-legende takker af: »Det var mit sidste bidrag til public service«",
        "content": "Den kendte DR-vært og medarbejdernes mand i bestyrelsen hos Danmarks public service-organ, Mogens Rubinstein, takker af efter en lang karriere og går på pension. Det oplyste han selv i programmetOrientering på P1lørdag aften kort før klokken 18, skriver bt.dk. »Denne udsendelse blev mit sidste bidrag til public service,« sagde Mogens Rubinstein. PåP1 Orienterings Facebook-profilbekræfter de, at Mogens Rubinstein har haft sin sidste vagt.  Mogens Rubinstein har gennem en lang karriere været både vært og fagmedarbejder på DR med speciale i erhverv, arbejdsmarked og økonomi. Han blev uddannet på Danmarks Journalisthøjskole i 1978 med praktikophold på Dagbladet Børsen. Mogens Rubinstein har været ansat i DR siden 1978 på Radioavisen og på TV-Avisen fra 1980, hvor han hovedsagelig var på Christiansborg-redaktionen. På Twitter hyldes den kendte DR-vært.   Mogens Rubinstein har været vært på en række magasinprogrammer på radio og tv, senest på Orientering på P1 og Pengemagasinet på DR1 fra 1996-2004. Mogens Rubinstein er medarbejdervalgt medlem af DR´s bestyrelse.",
        "metadata": {
            "source": "https://www.berlingske.dk/kultur/dr-legende-takker-af-det-var-mit-sidste-bidrag-til-public-service",
            "image_url": "https://berlingske.bmcdn.dk/media/cache/resolve/image_x_large/image/8/80839/14202455-tv-avisen-fylder-50-r.jpg",
            "publication_time": "Søndag d. 31. juli 2016, kl. 14.47",
            "author": "Hans Peter Madsen",
            "related_links": [],
            "attachments": []
        }
    }
}