{
    "version": "1.0",
    "document": {
        "id": "https://www_berlingske_dk/virksomheder/metroselskabet-og-dsb-paa-kant-med-loven-naar-du-faar-en-kontrolafgift",
        "title": "Metroselskabet og DSB på kant med loven, når du får en kontrolafgift",
        "content": "Fotoalbum. I søndags fik jeg en bøde i Metroen. Jeg havde købt en billet med en zone for lidt ved en fejl. Jeg bruger sjældent Danmarks mest omtalte lokalbane eller offentlig transport generelt, men nu fik jeg altså bøden på 750 kroner på vej hjem fra lufthavnen, og det var helt fint. Men efter at kontrolløren og jeg havde udvekslet mine personlige informationer ned på en lap og videre ind i hans håndholdte minicomputer, tog han et billede af mit gule sygesikringsbevis med sin maskine. Kontrolløren lagrede hele mit sygesikringsbevis i sit system. Uden mit samtykke. »Hvorfor gjorde du det,« spurgte jeg ham.»Det skal jeg,« svarede han. Men må kontrollørerne det?Svaret på det er kort: Nej. Og Metro Service må heller ikke lagre billedet af det ID, som passageren uden gyldig billet fremviser, på sin interne server i Metro Service kundeservice i op til fem år, som de selv fortæller, at de gør. Det mener Peter Lind Nielsen, der er partner i advokatfirmaet bird&bird og er ekspert i persondataret. Oplagringen og fotografiet er brud på persondataloven, fortæller han. Tilbage til ham om lidt.FAKTADet står der i lovenPersondataloven§5 Stk. 2. Indsamling af oplysninger skal ske til udtrykkeligt angivne og saglige formål, og senere behandling må ikke være uforenelig med disse formål. Senere behandling af oplysninger, der alene sker i historisk, statistisk eller videnskabeligt øjemed, anses ikke for uforenelig med de formål, hvortil oplysningerne er indsamlet.§5 stk. 3.Oplysninger, som behandles, skal være relevante og tilstrækkelige og ikke omfatte mere, end hvad der kræves til opfyldelse af de formål, hvortil oplysningerne indsamles, og de formål, hvortil oplysningerne senere behandles.§6. Stk. 1. uddragBehandling af oplysninger må kun finde sted, hvis den registrerede har givet sit udtrykkelige samtykke hertil,Jernbaneloven§22 stk. 5.Med bøde straffes den, der skaffer sig eller forsøger at skaffe sig befordring med ugyldig billet eller ugyldigt kort.§23 Stk. 10.Jernbanevirksomheden kan fastsætte regler om pligt for passagerer, der ikke er i besiddelse af gyldig rejsehjemmel (billetter og kort), til på forlangende at forevise legitimation med henblik på at fastslå passagerens identitet.25. maj næste år træder en ny persondatalov vedtaget i EU i kraft. Ifølge Dansk Erhverv vil loven bl.a. »medføre øget fokus på, hvorledes virksomheder behandler persondata.«FOLD UDAstrid Mavrogenis er jurist og kontorchef hos Datatilsynet. Hun udtaler sig ikke om den konkrete sag, men om persondataloven generelt. Persondataloven§5 Stk. 2. Indsamling af oplysninger skal ske til udtrykkeligt angivne og saglige formål, og senere behandling må ikke være uforenelig med disse formål. Senere behandling af oplysninger, der alene sker i historisk, statistisk eller videnskabeligt øjemed, anses ikke for uforenelig med de formål, hvortil oplysningerne er indsamlet.§5 stk. 3.Oplysninger, som behandles, skal være relevante og tilstrækkelige og ikke omfatte mere, end hvad der kræves til opfyldelse af de formål, hvortil oplysningerne indsamles, og de formål, hvortil oplysningerne senere behandles. §6. Stk. 1. uddragBehandling af oplysninger må kun finde sted, hvis den registrerede har givet sit udtrykkelige samtykke hertil, Jernbaneloven§22 stk. 5.Med bøde straffes den, der skaffer sig eller forsøger at skaffe sig befordring med ugyldig billet eller ugyldigt kort.§23 Stk. 10.Jernbanevirksomheden kan fastsætte regler om pligt for passagerer, der ikke er i besiddelse af gyldig rejsehjemmel (billetter og kort), til på forlangende at forevise legitimation med henblik på at fastslå passagerens identitet. 25. maj næste år træder en ny persondatalov vedtaget i EU i kraft. Ifølge Dansk Erhverv vil loven bl.a. »medføre øget fokus på, hvorledes virksomheder behandler persondata.«   »Ifølge persondataloven §5 skal der være et sagligt formål med indsamlingerne af information. Og man skal ikke indhente eller indsamle flere oplysninger, end det er nødvendigt. Og hvad der er baggrunden for, at man tager billedet, skal jeg ikke kunne sige. Men grundlæggende må man ikke behandle oplysninger, medmindre man har en hjemmel. Har man det, skal man behandle, indsamle og bruge de oplysninger, der er nødvendige,« siger hun. Tilbage til Peter Lind Nielsen. Han mener for det første ikke, at billedet af ID’et er nødvendigt eller sagligt. Der er mere information på sygesikringsbeviset, end Metro Service behøver. Eksempelvis står navnet på ens læge, hvis det er et sygesikringskort, der udleveres. Og så fortæller han, at billedet i henhold til persondataloven skal slettes hurtigst muligt og ikke opbevares i op til fem år.  »Det lyder meget mystisk, at de opbevarer det i op til fem år. De har jo fået oplysningerne én gang, og de skal kun have minimale oplysninger; navn, fødselsdato og adresse, så de kan sende en regning og en eventuel rykker. De oplysninger bliver tastet ind af kontrolløren, så hvorfor skal de have et billede? Hvad hvis man ikke har sygesikringskort på sig? Skal de så have et billede af et pas eller kørekort? Det indeholder jo langt flere oplysninger, end de har brug for. Og så skal billedet slettes i det øjeblik, det ikke er relevant længere. Fem år er alt for lang tid,« siger han.Er det ulovligt?»Ja, det er det. De oplysninger skal slettes, lige så snart de ikke længere er relevante. Og billedet er ikke relevant, når sagen er afsluttet. Der kan være nogle legitime grunde til, at de stadig har navnet og CPR-nummeret for at føre eksempelvis regnskab. Men fem år er alt for lang tid at beholde billedet,« siger han. Selskabet fortæller, at det kun er ansatte i kundeservice, der har adgang til billedet. Både personoplysninger og de billeder, som kontrolløren tager, bliver automatisk sendt fra den håndholdte PDA (en slags minicomputer), som kontrolløren bruger, til en lukket server i kundeservice senest 15 minutter senere. Samtidig med afsendelsen bliver oplysningerne slettet fra PDA’en.  Firmaet, der driver driften i Metroen, Metro Service, har ikke ønsket at stille op til interview, men skriver per mail, at de vil kontakte Datatilsynet. »På baggrund af jeres henvendelse (Berlingske Business, Red.) har vi gennemgået vores procedure og tekst på hjemmesiden, og kan se, at kritikkenkanvære berettiget. Vores opgave er dels at beskytte vores kunder mod identitetstyveri, dels at sikre inddrivelsen af gæld. Vi vil nu tage kontakt til Datatilsynet for at finde en løsning, så vi er sikre på, at vi overholder lovgivningen.« Det er ikke kun i Metroen, at man kan risikere, at ens ID, pas, sygesikringsbevis eller kørekort, havner i et digitalt system. Hos DSB tager de også billeder af den ulovligt rejsendes ID, ligesom de har billeder, der er op til fem år gamle i deres system, fortæller de gennem presseafdelingen. Mette Rosholm, der er direktør i DSB med ansvar for indkøb og jura, siger i et interview:  »Hvis vi er i tvivl, om vi gør tingene rigtigt, så tager vi en dialog med Datatilsynet. Vi henvendte os til Datatilsynet, da vi indførte ID-kontrol i Kastrup, og det vil vi også gøre, hvis der er tvivlsspørgsmål her.« (ID-kontrollen ved Kastrup, hvor DSB fotograferede ID for rejsendes mod Sverige, blev fundet i strid med persondataloven, efter Politiken i januar 2016 afdækkede sagen. DSB trak praksissen tilbage.) Er I i tvivl om det lige nu? »Nu ringer du og spørger, så sætter vi os selvfølgelig ned og ser på, om vi kan kigge os selv i spejlet, når der er nogen, der spørger. Men det har været en praksis, vi har fulgt siden november 2011, og den har fungeret upåklageligt.«  Jeg er med på, at I mener, praksissen fungerer, men det er jo ikke ensbetydende med, at den er i overensstemmelse med det, der står i pararaffen… »Nej, og hvis det viser sig, at vi har et problem, vil vi selvfølgelig se på det.« FAKTASådan gør de andreArriva bekræfter på mail, at også de fra tid til anden tager billeder af ID, når de udsteder bøder. De skriver, at det hovedsageligt drejer sig om flygtninges asylkort, da de ofte ikke har et sygesikringsbevis. Udover det skriver Arriva, at de scanner sygesikringsbevis ind i kontrollørens maskine, men at der kun scannes relevante informationer som navn, adresse og fødselsdato. De svarer bl.a. per mail:»I forbindelse med Berlingskes henvendelse indskærper vi nu desuden over for vores kundeservicemedarbejdere i togene, at der ikke må tages billeder af andre typer ID-kort eller rejsehjemmel, hvorpå der er personoplysninger, der ikke skal bruges ifm. sagsbehandlingen af kontrolafgiften.«Movias kontrollører tager ikke billeder af passagerernes ID, når der udstedes kontrolafgifter, oplyser selskabet til Berlingske Business. Det samme er tilfældet hos Sydtrafik.Metro Service oplyser at de »ofte« tager billeder af passagerers ID, hvis de skal udstede en kontrolafgift.FOLD UDMens artiklen er blevet til, har Berlingske Business’ journalist bl.a. klaget over, at Metro Service fotograferer og beholder billedet i henhold til journalistens egen sag. I et svar på klagen skriver selskabets kundeservice bl.a.:»I forbindelse med udstedelse af en kontrolafgift grundet ugyldig rejsehjemmel vil kontrolpersonalet også fotografere den fremviste rejsehjemmel og/eller legitimation med henblik på dokumentation og behandling i en klagesag.« De har ikke indvilliget i at slette billedet. Bøden er ikke blevet nedsat. Arriva bekræfter på mail, at også de fra tid til anden tager billeder af ID, når de udsteder bøder. De skriver, at det hovedsageligt drejer sig om flygtninges asylkort, da de ofte ikke har et sygesikringsbevis. Udover det skriver Arriva, at de scanner sygesikringsbevis ind i kontrollørens maskine, men at der kun scannes relevante informationer som navn, adresse og fødselsdato. De svarer bl.a. per mail:»I forbindelse med Berlingskes henvendelse indskærper vi nu desuden over for vores kundeservicemedarbejdere i togene, at der ikke må tages billeder af andre typer ID-kort eller rejsehjemmel, hvorpå der er personoplysninger, der ikke skal bruges ifm. sagsbehandlingen af kontrolafgiften.« Movias kontrollører tager ikke billeder af passagerernes ID, når der udstedes kontrolafgifter, oplyser selskabet til Berlingske Business. Det samme er tilfældet hos Sydtrafik. Metro Service oplyser at de »ofte« tager billeder af passagerers ID, hvis de skal udstede en kontrolafgift.",
        "metadata": {
            "source": "https://www.berlingske.dk/virksomheder/metroselskabet-og-dsb-paa-kant-med-loven-naar-du-faar-en-kontrolafgift",
            "image_url": "https://berlingske.bmcdn.dk/media/cache/resolve/image_x_large/image/5/50811/17653293-metro.jpg",
            "publication_time": "Fredag d. 23. juni 2017, kl. 14.18",
            "author": "Niels P. York",
            "related_links": [],
            "attachments": []
        }
    }
}