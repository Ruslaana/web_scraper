{
    "version": "1.0",
    "document": {
        "id": "https://www_berlingske_dk/oekonomi/dyrere-parkeringsboeder-skal-finansiere-klagenaevn",
        "title": "Dyrere parkeringsbøder skal finansiere klagenævn",
        "content": "Senest fra og med næste sommer bliver muligt at gå til et uafhængigt klagenævn og forsøge at få omstødt en parkeringsbøde. Men bilisterne kommer indirekte selv til at betale for klageadgangen i form af højere bødetakster. Det fortæller to af de største parkeringsselskaber, Q-Park og Apcoa, tilFinans.  Det er nemlig parkeringsselskaberne, der skal betale for driften af det nye klagenævn, og den udgift skal tjenes hjem igen. »Jeg kan kun se, at en del af omkostningerne ved det nye klagenævn skal dækkes via p-afgifterne«, siger Alex Pedersen, der er administrerende direktør for Q-Park. Samme melding kommer fra Michael Christensen, der er øverste chef hos Apcoa, der ejer Europark.  »Prisstigningen er endnu ukendt, fordi omkostningerne i forbindelse med at have nævnet ikke er kendt endnu,« siger han. Det er Folketinget, der har besluttet at oprette et parkeringsklagenævn. Af beslutningsforslaget fremgår det, at nævnet skal være oprettet senest 1. juli næste år, og at branchen selv skal finansiere det.",
        "metadata": {
            "source": "https://www.berlingske.dk/oekonomi/dyrere-parkeringsboeder-skal-finansiere-klagenaevn",
            "image_url": "https://berlingske.bmcdn.dk/media/cache/resolve/image_x_large/image/9/94378/17257684-parkeringsbde---2017051507463.jpeg",
            "publication_time": "Mandag d. 15. maj 2017, kl. 07.53",
            "author": null,
            "related_links": [],
            "attachments": []
        }
    }
}