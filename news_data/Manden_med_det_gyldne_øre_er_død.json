{
    "version": "1.0",
    "document": {
        "id": "https://www_berlingske_dk/kultur/manden-med-det-gyldne-oere-er-doed",
        "title": "Manden med det gyldne øre er død",
        "content": "Den legendariske amerikanske musikproducer Don Kirshner, der blev kaldt \"manden med det gyldne øre\" for sin evne til at spotte og promovere musikalske hits, er død, 76 år gammel. Blandt de stjernenavne, Kirshner var med til at føre frem, er Neil Diamond, Bobby Darin og Neil Sedaka. - Donny var en stor ven, en pionér og en faderfigur for mange af os unge sangskrivere. Han vil blive savnet, siger Sedaka til magasinet Billboard. Don Kirshner udviklede i 1950'erne sit arbejdsområde fra kommercielle jingler til at spotte talenter, og blev den som i 1960'erne \"opdagede\" The Monkees. I 1970'erne havde han sit eget tv-show, \"Don Kirshner's Rock Concert\", hvor han præsenterede stjernenavne som The Rolling Stones, Kiss, Abba, Bruce Springsteen, Pink Floyd og mange andre. /ritzau/Reuters",
        "metadata": {
            "source": "https://www.berlingske.dk/kultur/manden-med-det-gyldne-oere-er-doed",
            "image_url": "https://berlingske.bmcdn.dk/media/cache/resolve/image_x_large/image/79/794750/3690804-obit-kirshner.jpg",
            "publication_time": "Onsdag d. 19. januar 2011, kl. 07.44",
            "author": null,
            "related_links": [],
            "attachments": []
        }
    }
}