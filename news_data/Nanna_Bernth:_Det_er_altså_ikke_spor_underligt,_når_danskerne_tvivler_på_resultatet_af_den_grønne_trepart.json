{
    "version": "1.0",
    "document": {
        "id": "https://www_berlingske_dk/kommentatorer/nanna-bernth-det-er-altsaa-ikke-spor-underligt-naar-danskerne",
        "title": "Nanna Bernth: Det er altså ikke spor underligt, når danskerne tvivler på resultatet af den grønne trepart",
        "content": "Det er bare så træls, når man har gjort sig umage med noget og stolt viser det frem til et publikum, der slet ikke kan se, hvor dygtig man er. Sådan enoplevelse sidder Søren Pindtilbage med, efter enundersøgelsefortæller, at over halvdelen af danskerne tvivler på, at aftalen fra Den Grønne Trepart gør nationen i stand til at nå målet om 70 procents reduktion af CO₂ inden 2030. I søndagens avis er Søren Pind faktisk så ærgerlig over, at resultatet af den grønnes trepart ikke mødes med de klapsalver, arbejdet fortjener, at han nu døjer med vælgerlede. Tænk, at danskerne ikke kan se storheden i det politiske arbejde, der skal gøre livet godt igen for både fugl, fisk og frø. Hvor er befolkningens rungende halleluja, når anledningen er lige her, om Pind må spørge? Det er fristende at bebrejde oppositionen at have vendt befolkningen mod treparten. Så det gør Pind. De andre partier kunne ikke unde regeringen den triumf, de selv ville have stået fadder til, så de har forgiftet borgernes sind og har brugt alle midler til at »trash talke« det flotte arbejde. Well. Måske har Søren Pind ret. Måske er Den Grønne Trepart et stykke enestående politisk arbejde, der går over i historien. Det kan være. Men det er altså ikke oppositionens skyld, at arbejdet mødes med tvivl. Danskerne er ikke dumme. De har bare ikke har tillid til parterne – landbruget og politikerne især. Mistillid kommer nemlig fra erfaring med, at tilliden er blevet brudt. Det »hysteriske føleri«, som Søren Pind kalder danskernes skepsis, er snarere et resultat af en endeløs række af uindfriede løfter. Den ene folkevalgte efter den anden er set med ansigtet i alvorlige folder og bedyret, at NU skal der ske noget. Nu skal pesticidudledningen begrænses. Nu skal vandmiljøet forbedres. Nu skal der liv på mark og strand. Og så får vi endnu en Vandmiljøplan (er vi nået til nummer tre eller fire efterhånden?). Og der er stadig pesticidrester i drikkevandet, alt for meget kvælstof i de indre farvande, insekter og fugle forsvinder, og vi har fedtemøg i stedet for badevand. Omvendt er landmændene godt og grundigt trætte af at være prügelknabe, hver gang det handler om klima eller miljø. Ikke engang det tidligere landbrugsvenlige Venstre har deres ryg mere. Landmanden er synderen, som storbymennesket peger på uden nogensinde at have sat sine ben på en bedrift eller set en ko i øjnene. Det interessante ved den undersøgelse, der gør Pind i så dårligt humør, er nemlig også, at de 60 procent tvivlere ligner en sammensat gruppe: Dem der tvivler, fordi landbruget slipper for billigt. Og dem der tvivler, fordi landbruget ikke kan rette op på en klimakrise, hele verden døjer med. For begge grupper er tre partens hovedaktører – landbrug og politikere – utroværdige. Landbrugetsegne tal viser,at danskernes tillid til erhvervet daler. Men det gør tilliden til politikerne også. Etstigende antal danskere tvivler på,at landets folkevalgte kan løse de store samfundsproblemer, vi står over for. Og tillidsfaldet er stået på i årevis. Det gælder også forventningen til at løse – klima- og biodiversitetskrisen. Forhåbentlig får både Søren Pind og Den grønne trepart ret. Forhåbentlig viser de gode resultater sig. Men når erhverv og politikere med skrammer i troværdigheden samarbejder om en aftale, som de selv synes er super duper, så er det vel egentlig ikke så underligt, hvis borgerne ikke sluger den råt. Nanna Bernth er kommunikationsrådgiver ",
        "metadata": {
            "source": "https://www.berlingske.dk/kommentatorer/nanna-bernth-det-er-altsaa-ikke-spor-underligt-naar-danskerne",
            "image_url": "https://berlingske.bmcdn.dk/media/cache/resolve/image_x_large_vertical/image/182/1828050/24776301-well-mske-har-sren-pind-ret-mske-r-den-grn.jpg",
            "publication_time": "Fredag d. 23. august 2024, kl. 21.13",
            "author": "Nanna Bernth",
            "related_links": [],
            "attachments": []
        }
    }
}