{
    "version": "1.0",
    "document": {
        "id": "https://www_berlingske_dk/kultur/dansk-supermodel-haengt-ud-i-voldsom-strid-hvem-har-din-dame-ikke-vaeret",
        "title": "Dansk supermodel hængt ud i voldsom strid: »Hvem har din dame ikke været sammen med, Logan?«",
        "content": "En hadsk tone mellem to boksere er ganske normal i ugerne og dagene op til en kamp. Det er en del af opbygningen og spændingen i sporten. Men denne gang er grimmere. Voldsommere. Og mere kvindehadsk end hidtil set. Siden starten af 2010erne har Nina Agdals modelkarriere taget fart. Hun blev for alvor kendt, da hun sammen med Chrissy Teigen og Lily Aldridge var at finde på forsiden af 50-års-jubilæumsudgaven af magasinet Sports Illustrated tilbage i 2014. Også en reklame for mesterskabet i amerikansk fodbold, Super Bowl, året forinden satte skub i karrieren. 31-årige Nina Agdal er netop blevet forlovet med den amerikanske youtuber og bokser Logan Paul, som efter to års pause fra sporten nu vender tilbage til bokseringen, hvor han næste måned møder MMA-kæmperen Dillon Danis. Men balladen uden for ringen har nu vokset sig så stor, at selvde største internationale mediertager debatten op. For pludselig befinder danske Nina Agdal sig i et inferno af had, mens dramaet har pustet liv til en debat, vi efterhånden kender godt: Debatten omslutshaming.  Et opslag delt af Logan Paul (@loganpaul) Det er ikke længe siden, at Nina Agdal og Logan Paul kunne dele en glædelig nyhed: Efter et år sammen skal parret nemlig giftes. Men de har ikke fået lov til at nyde kærlighedseuforien længe. Med millioner af følgere i ryggen har den brasilianske MMA-kæmper Dillon Danis indledt en brutal hadekampagne mod Logan Paul frem mod deres kamp 14. oktober En central brik for MMA-kæmperen i den kampagne er Nina Agdal. Dillon Danis gør nemlig alt i sin magt for at minde alle om danskerens datinghistorik – formentlig i forsøget på at»køre Logan Paul psykisk ned« og »slutshame«Nina, som det lyder. I løbet af de seneste dage har Dillon Danis delt et væld af billeder af Nina Agdal med berømtheder som Leonardo DiCaprio, Jamie Foxx, LeBron James og Joe Jonas. Og så har han delt videoer og tekster med én fællesnævner: Hentydninger til Nina Agdals sexliv. Dillon Danis har sågar fotoshoppet Nina Agdals krop og ansigt ind i forskellige seksuelle situationer og placeret sig selv ved hendes side.  I’m not fucking leaving!pic.twitter.com/qwckenx1Ip Flere af billederne er udstyret med kommentarer som: »Logan, har du besluttet, hvilken kæreste der skal se efter Nina, mens du er væk, eller vil du selv tage hende med?« »Hvem har din dame ikke været sammen med, Logan?« Men det stopper ikke her.  London never disappointspic.twitter.com/CwszTehdSt MMA-kæmperen truer med at dele et foto, der har potentialet til at »ødelægge« Logan Pauls karriere. Og ægteskab. Måske vil det endda sende ham direkte i fængsel, skriver han. Et foto, der lugter langt væk afhævnporno, og som han agter at dele, hvis han runder to millioner følgere på det sociale medie Instagram. I skrivende stund har han 1,9 millioner følgere. Den brasilianske MMA-kæmper er flankeret – måske ikke overraskende – af internetfænomenet og »kvindehaderen« Andrew Tate, der ellers »havde forsøgt at holde sig ude af konflikten«, som han fortæller. Andrew Tate opnåede berømmelse som manden, der tilbød sine mandlige fans en opskrift på at tjene penge og tiltrække piger. Den britisk-amerikanske Andrew Tate er gået fra næsten ukendt til en af ​​de mest omtalte mennesker i verden – og det er især drenge og unge»tabermænd«, der ser beundrende med. Andrew Tate har sammen med broren Tristan siddet varetægtsfængslet i Rumænien på baggrund af mistanke om blandt andet menneskehandel og voldtægt. I starten af måneden blev de dog løsladt, men forbliver i husarrest.  I was trying very hard to not get involved in this.And Im still staying out of it.But I opened my twitter inbox had a message from Dillon and hes really not lying.https://t.co/Qyn9OwMlsT Og så er han ukronet »konge af toksisk maskulinitet« som følge af sine dybt kontroversielle »sandheder« om stærke mænd og svage kvinder. Andrew Tate har nemlig gjort et navn af sig selv på sociale medier med udtalelser som: »Hvis du bringer dig selv i en position, hvor du kan blive voldtaget, er du nødt at tage en del af ansvaret,« som han tidligere har skrevet på Twitter. På sin X-profil – tidligere Twitter – skriver Andrew Tate nu, at han faktisk har set det billede af Nina Agdal, som Dillon Danis hævder at have. Faktisk har Dillon Danis delt det med ham, og nu venter alle deres følgere på, at billedet bliver sendt ud på det store, åbne internet. Som følge af sine dybt kontroversielle holdninger og udtalelser om kvinder blev Andrew Tate sidste år udelukket af nogle af de største sociale medier: TikTok, Instagram, Facebook, Twitter og YouTube. Men det skulle vise sig ikke at gøre indhug i hans onlinetilstedeværelse. En legion af onlinesoldater og trofaste følgere har nemlig kæmpe ihærdigt for at fremme Tates budskaber i hans fravær. En meningsmåling fra analyseinstituttetYouGovviser, at hele 63 procent af briterne ved, hvem Andrew Tate er. Det er i sig selv ikke opsigtsvækkende. Mere opsigtsvækkende er det, at hele 12 procent af alle mænd har et positivt syn på »kongen af toksisk maskulinitet«. Og så er der Andrew Tates greb om de unge mænd. Hele 27 procent af de britiske mænd i alderen 18-29 år har en positiv opfattelse af ham. Til sammenligning ser fem procent af de kvindelige briter i samme alder positivt på Tate.  Swimsuit model Nina Agdal will star in a Carl’s Jr./Hardee’s regional Super Bowl XLVII spotpic.twitter.com/dNbH3NZN Få bølger har haft en gennemslagskraft, som #metoo har – og har haft. Tate er en del af modsvaret, som især har vokset sig stor de seneste par år,lyder vurderingenfra en række eksperter. For alle bølger udløser en modreaktion, og den skriver Dillon Danis sig nu ind i. Nu lader det nemlig til, at de samme onlinesoldater, som har prædiket Andrew Tates budskaber, støtter Dillon Danis og hans hetz mod Nina Agdal og Logan Paul . Selvfølgelig er der også dem, der støtter Nina Agdal, men misogynien har fået fat. Det er ikke kun på Dillon Danis sociale medier, at der findes kvindefjendske og sexistiske kommentarer om det dansk-amerikanske par. Også på Nina Agdals private profil vokser kommentarsporene sig længere og længere. Alt sammen afslører en ting. At almindelige mennesker har lært af typer som Andrew Tate og Dillon Danis. Nu er de blot to af mange, der prædiker kvindehad.",
        "metadata": {
            "source": "https://www.berlingske.dk/kultur/dansk-supermodel-haengt-ud-i-voldsom-strid-hvem-har-din-dame-ikke-vaeret",
            "image_url": null,
            "publication_time": "Tirsdag d. 22. august 2023, kl. 20.36",
            "author": "Signe Westermann Kühn",
            "related_links": [],
            "attachments": []
        }
    }
}