{
    "version": "1.0",
    "document": {
        "id": "https://www_berlingske_dk/kommentatorer/da-udenrigsministeren-for-vild-i-den-syriske-jungle-blev",
        "title": "Da udenrigsministeren for vild i »den syriske jungle«, blev ligegyldigheden afsløret",
        "content": "Jeg husker bedst interviewet for den daværende udenrigsminister Villy Søvndals ord om »den syriske jungle.« I november 2011 interviewede jeg ham på tv om, hvorfor han på forhånd udelukkede, at Danmark ville deltage i militæraktioner i Syrien for at beskytte civilbefolkningen mod diktatoren Bashar al-Assads ugerninger. Det var før al-Assadbrugte kemiske våben mod egen befolkningog dermed trampede hen over den såkaldte »røde linje«, som USAs daværende præsident Barack Obama havde advaret Assad mod at overskride. Men da han gjorde det, udeblev den bebudede amerikanske reaktion. At vide, hvordan det siden gik i Syrien, gør det ikke mindre tragikomisk at tænke tilbage på mit møde med Søvndal. Samme år havde NATO grebet ind i Libyen netop med henvisning til forpligtelsen til at beskytte civilbefolkningen mod diktator Muammar Gaddafi. Så hvorfor ikke også i Syrien? Det er »alt for komplekst,« ja, ville ligefrem være »farligt fantasteri,« lød det fra ministeren, der også stillede det retoriske spørgsmål, om man så »skulle have landtropper ind i den syriske jungle?« Jacob Rosenkrands tænker tilbage på sit »tragikomiske« møde med udenrigsminister Villy Søvndal i 2011, hvor han sagde, at det ville være »alt for komplekst« og »farligt fantasteri« at gribe ind i Syrien. Et sigende eksempel på den ligegyldighed og selvpålagte magtesløshed, der fra start prægede linjen i Danmark og Vesten, skriver debatredaktøren.Fold sammenLæs mereFoto: Mathias Svold. Bagefter blev der joketmed Søvndals ord om jungle i landet med ørkenklimaet. Men når sjov lægges til side, vidner hans svar om den ligegyldighed og selvpålagte magtesløshed over for den syriske borgerkrig, der fra første færd prægede danske og vestlige politikere. Nu er diktatoren Bashar al-Assad så væltet, og diskussionen om Syriens fremtid og de 13 år med blodig borgerkrig præger spalterne. »Hvor Afghanistan står som et monument over den aktivistiske udenrigspolitik, står Syrien som en skamstøtte over den passive,«skriver tidligere folketingsmedlem og minister Søren Pindi en kommentar, hvor han retter en sønderlemmende kritik mod skiftende danske regeringer – inklusive dem han selv var en del af. Syrien skabte »alle de geopolitiske problemer, Vesten har set siden,« mener han og skriver videre: »Vestens svaghed, selvhad og frygt – impotens – gav ondskabens akse frit løb.« Her henvises ikke mindst til Iran, Hizbollah-militsen og Rusland, der var Assads nære allierede. Nu er selvsamme skurke svækkede og magtforholdene i Mellemøsten i opbrud. Wall Street Journalsudenrigskorrespondent Yaroslav Trofimov har skrevetom de foreløbige tabere og vindere i kølvandet på Assads fald. Blandt de regionale magter, der foreløbig står som vindere, er Tyrkiet og Israel. Nu hvor diktatoren Bashar al-Assad er væk, tør syrere tale om den rendyrkede ondskab, han repræsenterede. Imens dukker hans tilhængere sig i frygt for hævn fra de indtil for nylig undertrykte grupper. Forfatter og historiker Adam Holm har skrevet essay om, hvad der bliver af ondskaben, når diktatoren er væk.Fold sammenLæs mereFoto: Ozan Kose/AFP/Ritzau Scanpix. »Resultatet af denne grundlæggende forandring vil nødvendigvis få langtrækkende konsekvenser for Mellemøsten og for den globale magtbalance,« skriver Trofimov, men med denne vigtige tilføjelse: »Gevinster og tab kan meget vel vise sig at være illusoriske i et land, der er så traumatiseret og så hårdt plaget af vold som Syrien.« Der er ikke noget at sige til, hvis man holder vejret i Syrien, hvor den sejrende islamistiske gruppe Hayat Tahrir al-Sham (HTS) har bedyret, at man vil respektere mindretal og sørge for et fredeligt systemskifte. Historiker og forfatterAdam Holm har skrevet et essayom det vadested, Syrien står i. Hvor man for første gang kan tale åbent om Assad-regimets ondskab, som illustreres af billederne og beretningerne fra åbningen af det berygtede Sednaya-fængsel. Men hvor Assads tidligere tilhængere og håndlangere dukker sig i frygt for hævnen fra undertrykte grupper. Lige nu er den ondskab, vi forbinder med Assad, belejligt nok uden ejere. Men som vi ved fra Nazityskland, DDR og Sydafrika, efterlader diktaturer grimme sår, der kan springe op hvert øjeblik det skal være. Adam Holm skriver: »Nye vinde blæser og et andet flag vejrer over regeringsbygningerne. Men hvad med de holdninger, som indtil lørdag aften for en uge siden fortsat var 'den rette lære?' Er de forsvundet?« Da to aktivister fra klimakampagnen Nødbremsen kastede maling på et maleri på SMK, fordømte Venstres Jan E. Jørgensen det som »mikroterrorisme.« MenTim Wodskou, biolog og medlem af Klimabevægelsen og Scientist Rebellionmener, at politikeren i stedet burde komme med reelle borgerlige forslag til, hvordan klimakrisen løses. Det er nemlig fraværet af troværdig politik, der har skabt den afmagt og frustration, som ligger bag aktionen, mener han. Den syriske diktators fald vækker bekymring i Moskva. Tegning: Jens HageFold sammenLæs mere Tak fordi du læser med på »Ugens debat.« Hvis du har kommentarer eller selv vil blande dig i debatten, er du velkommen til at sende mig en mail påjaro@berlingske.dk",
        "metadata": {
            "source": "https://www.berlingske.dk/kommentatorer/da-udenrigsministeren-for-vild-i-den-syriske-jungle-blev",
            "image_url": "https://berlingske.bmcdn.dk/media/cache/resolve/image_x_large_vertical/image/186/1868072/24851720-udenrigsminister-villy-svndal-sf-er-kommet-i-ge.jpg",
            "publication_time": "Lørdag d. 14. december 2024, kl. 10.04",
            "author": "Jacob Rosenkrands",
            "related_links": [],
            "attachments": []
        }
    }
}