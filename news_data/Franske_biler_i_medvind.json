{
    "version": "1.0",
    "document": {
        "id": "https://www_berlingske_dk/samfund/franske-biler-i-medvind",
        "title": "Franske biler i medvind",
        "content": "Fire af Peugeots forhandlere i Storkøbenhavn er gået sammen om at præsentere et komplet modelprogram for Danmarks mest købte bilmærke, og de får søndag hjælp af DTC-mesteren Jason Watt, som skriver autografer. Peugeot Boxer, der netop har haft verdenspremiere i Amsterdam, er kørt i stilling på den store stand. Det er også den helt nye 807, som har premiere i Bella Center synkront med en afsløring på den internationale biludstilling i Genève. Den er søster til Citroën C8, Fiat Ulysse og Lancia Phedra. »Årets Bil i Danmark og Europa 2002«, den nye 307er byder på en meget høj grad af sikkerhed, på plads og køreglæde. På standen vises topmodellen SE med læderkabine og HDi-modellen med både kraft og økonomi. »Årets Bil i Danmark« vises også med sejrsbanner hos Motorjournalisternes Klub Danmark i C-hallerne. 307 er på vej som 7-sædet multibil og som stationcar. Den kommer til maj og er forlænget med 19 centimeter. Prisen for en SW (stationcar ventes at blive ca. 215.000 kr., multiudgaven knap 250.000 kr. Ny stationcar er der også på vej i 206-programmet. Den er 19 cm. længere og byder på en bagdør med oplukkelig rude. Dansk debut til sommer. Blandt 206erne fanges øjet af CC-modellen, der både er sportscoupé og cabriolet i et. Tryk på en enkelt knap og kør under åben himmel ud i foråret. På kun 16 sekunder glider taget tilbage og samler sig automatisk. Den sportslige S16 med masser af udstyr og den rendyrkede køremaskine 206 GTI lokker også. Peugeot 406 er - år efter år - en af de mest populære jobbiler herhjemme. Man kan opleve den ny 1.8 ST med luksusudstyr som standard, den økonomiske HDi, den ekstra sportsprægede TS4 og den smukke 406 coupé, som er tegnet af Pininfarina. I limousineklassen vises 607, og på standen lokkes med udstyr og kits, hvormed man kan personliggøre sin egen Peugeot, hvis man ikke lige er til ny bil. Peugeot står i hal C2.",
        "metadata": {
            "source": "https://www.berlingske.dk/samfund/franske-biler-i-medvind",
            "image_url": "https://berlingske.bmcdn.dk/media/cache/resolve/image_x_large_vertical/image/95/953901/513642-franske-biler-i-medvind--.jpg",
            "publication_time": "Onsdag d. 13. marts 2002, kl. 21.30",
            "author": null,
            "related_links": [],
            "attachments": []
        }
    }
}