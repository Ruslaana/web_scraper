{
    "version": "1.0",
    "document": {
        "id": "https://www_berlingske_dk/metropol/se-listen-kaempe-boligboom-i-hovedstaden-her-er-boligmarkedet-brandvarmt",
        "title": "Se listen: Kæmpe boligboom i hovedstaden – her er boligmarkedet brandvarmt",
        "content": "Der er kamp om boligerne i København. Og det kan synes næsten umuligt at komme ind på boligmarkedet i hovedstaden. Men i oktober viste salget af ejerlejligheder at være det højeste antal i tre år, hvor 1.803 lejligheder blev solgt fordelt på 62 kommuner. Ikke siden maj 2021 er der blevet solgt så mange ejerlejligheder, og langt de fleste er salgene er foregået i København og på Frederiksberg. Det skriver ejendomsmæglerkædenHome i en pressemeddelelse. Ørestad, Amager Vest, er blandt andet en af de bydele, der er i rivende udvikling.Fold sammenLæs mereFoto: Rune Øe. På Amager blev der især udvekslet nøgler og boligpapirer. Hele 141 lejligheder i postnummeret 2300 blev solgt i oktober – det er flest af alle kommuner i landet. Længe har man i folkemunde kaldt Amager for »Lorteøen«, men blandt ejendomsmæglere er den nu blevet omdøbt til »Ønskeøen« grundet den stigende købelyst, fortæller Torben S. Hansen, der ejendomsmægler ved Home Amager-Kastrupvej. »Vi har særligt en rigtig stor interesse på de mindre lejligheder. 2-3 værelses lejligheder går for tiden som varmt brød,« siger han i pressemeddelelsen. Og hvad skyldes den markante stigning af salg i København? Ifølge ejendomsmægler Michael Hammerbak skyldes det et sammenfald af mange faktorer. »Lavere rente, boligøkonomerne spår prisstigninger, lav arbejdsløshed og sidst, men ikke mindst, en større tiltro til ejerboligmarkedet, som vi vel ikke har set siden i corona-dagene,« siger han i pressemeddelelsen. Nedenfor kan du se listen over de ti kommuner, hvor der er blevet solgt flest lejligheder i oktober. Kun to kommuner – Aarhus C og Aalborg – ligger uden for hovedstadsområdet:  Selvom antallet af lejlighedssalg i København er på sit højeste i over tre år, er det ingen hemmelighed, at det kan være svært – hvis ikke tæt på umuligt – at komme ind på boligmarkedet i hovedstadsområdet. Især som førstegangskøber. Berlingskehar for nylig beskrevet, hvordan andelsboligmarkedet er »en lukket fest«. Familiemedlemmer kommer ofte forrest i køen, når der skal sælges andelsbolig. Berlingskes journalist Emil Eire Frerk Olsenhar også omtalt boligsøgningeni København »som en tur i skærsilden«. På et år er priserne på ejerlejlighederne steget med fem procent. Men folk er stadig villige til at »betale ved kasse ét for at sikre sig de eftertragtede kvadratmeter«,siger Mira Lie Nielsen til Berlingske. Dette billede tegner sig også, når man kigger på salgstallene for oktober.",
        "metadata": {
            "source": "https://www.berlingske.dk/metropol/se-listen-kaempe-boligboom-i-hovedstaden-her-er-boligmarkedet-brandvarmt",
            "image_url": "https://berlingske.bmcdn.dk/media/cache/resolve/image_x_large_vertical/image/186/1863794/24844020-srligt-i-et-postnummer-gr-salget-af-lejligheder.jpg",
            "publication_time": "Mandag d. 02. december 2024, kl. 11.56",
            "author": "Malthe Håkonssen",
            "related_links": [],
            "attachments": []
        }
    }
}