{
    "version": "1.0",
    "document": {
        "id": "https://www_berlingske_dk/virksomheder/dlh-saelger-stoerstedelen-af-svenske-aktiviteter-og-bliver-gaeldfri",
        "title": "DLH sælger størstedelen af svenske aktiviteter og bliver gældfri",
        "content": "Det fremgår af en selskabsmeddelelse. Aftalen er indgået mellem DLH Sverige AB og Moelven Wood AB og kommer til at omfatte størstedelen af DLH Sveriges aktiver og passiver, herunder dets ejendom i Hässleholm. Efter gennemførelsen af transaktionen vil DLH være gældfri og råde over en likvid reserve på cirka 15 mio. kr. DLH fortsætter serviceringen af et antal kunder i Sverige gennem den centrale lager-, logistik- og indkøbsfunktion i Danmark, fremgår det af meddelelsen. Aftalen forventes gennemført i løbet af november 2016, og frasalget vil ikke påvirke DLH's resultat for 2016.",
        "metadata": {
            "source": "https://www.berlingske.dk/virksomheder/dlh-saelger-stoerstedelen-af-svenske-aktiviteter-og-bliver-gaeldfri",
            "image_url": "https://berlingske.bmcdn.dk/media/cache/resolve/image_x_large/image/12/123284/15360285-billede.jpg",
            "publication_time": "Mandag d. 07. november 2016, kl. 10.33",
            "author": null,
            "related_links": [],
            "attachments": []
        }
    }
}