{
    "version": "1.0",
    "document": {
        "id": "https://www_berlingske_dk/kultur/ikke-alle-troede-paa-laerke-bagger-men-i-dag-har-hun-gjort-strik-til-big",
        "title": "Ikke alle troede på Lærke Bagger. Men i dag har hun gjort strik til »big business«",
        "content": "NårLærke Baggersammen med livsstilsekspertChristine Feldthausindbyder til eventet »Strik & Drik«, dukker fans fra hele landet op. De fleste iført Lærke Bagger-design, strikket og restegarn og perler – både glamourøst og en smule grimt. Øjet mødes af en farvestorm. Pink, sort, giftgrøn og beige. Farver, der ikke burde passe sammen, men alligevel gør det på en lækker-ironisk måde. Lærke Bagger har skabt en bragende strikkesucces, som hun har tilsat terapeutisk livsfilosofi. Hendes strikkeopskrifter bliver først færdige i mødet med den enkelte strikker, der opfordres til at tage chancer, eksperimentere og »just tie knots« – altså springe det kedelige hæftearbejde over og bare slå en knude. FAKTAKan du leve af det?De fleste kunstnere, freelancere og andre, der lever af deres kreativitet, oplever at få spørgsmålet:»Kan du leve af det?«Måske fordi det ligger dybt indlejret i den danske lønmodtagersjæl, at vi forholder os skeptiske til det usikre, passionsfyldte liv, hvor karrieren ikke er drevet af et ønske om en fast løn, men af et ønske om at skabe.Berlingske søger i denne interviewserie svar på spørgsmålet hos skuespiller Caspar Philipson, forfatter Anna Juul og strikkeentreprenør Lærke Bagger.FOLD UD De fleste kunstnere, freelancere og andre, der lever af deres kreativitet, oplever at få spørgsmålet: »Kan du leve af det?« Måske fordi det ligger dybt indlejret i den danske lønmodtagersjæl, at vi forholder os skeptiske til det usikre, passionsfyldte liv, hvor karrieren ikke er drevet af et ønske om en fast løn, men af et ønske om at skabe. Berlingske søger i denne interviewserie svar på spørgsmålet hos skuespiller Caspar Philipson, forfatter Anna Juul og strikkeentreprenør Lærke Bagger. At bære en af Lærke Baggers sweatre er blevet en slags personlighedens uniform. Lærke Baggers strikkefilosofi har ikke altid været til at fatte for udenforstående. Det har hendes succes heller ikke. Berlingske taler med hende om det spørgsmål, de fleste kunstnere, freelancere og andre entreprenante sjæle får med mellemrum. I hvert fald i Danmark, hvor lønmodtagerkulturen ligger tungt i mulden: »Kan du leve af det?« »Farver er en evne – ligesom at kunne holde en fed fest, og det er lige meget, om du kan tegne, for husk, at du er god nok, som du er,« beroliger Lærke Bagger i hendes debutbog, »Lærke Bagger strik« fra 2021.Fold sammenLæs mereFoto: Linda Kastrup. Et spørgsmål, hvor afsenderen som regel forudsætter, at det kan man ikke, mener 39-årige Lærke Bagger. »Det er et irriterende spørgsmål, der kommer med vildt meget fordom. Folk må godt være nysgerrige. Men når spørgsmålet bliver rigtig træls, ligger der implicit i det, at mit arbejde ikke er et rigtigt arbejde. Det ser for nemt ud,« siger Lærke Bagger. I år er der endnu ikke nogen, der har spurgt Lærke Bagger, om hun virkelig kan tjene penge på at strikke. Måske fordi hun med 227.000 følgere på Instagram, stribevis af events og en række bøger ligner en, der sagtens kan leve af det. Hun har på få år bygget stjernestatus op inden for noget så usædvanligt som håndarbejde. Men tidligere har spørgsmålet været ved at drive hende til vanvid. »Der er ikke en lige vej, når man bor i Aalborg og siger til sin mor, man gerne vil være strikkedesigner. Det kræver mod, og at man tør tro på det,« siger Lærke Bagger, der samtidig erkender det åbenlyse: Hendes vej har været usædvanlig. Lærke Bagger er uddannet tekstildesigner med speciale i håndstrik fra The Royal Danish Academy of Fine Arts i 2015. Helt fra start måtte hun lære at se muligheder og tage chancer, hvis hun ville leve af sit fag. Der er et fåtal af job, hvis man vil være designer og arbejde i modeindustrien. »Jeg tænkte: 'Hvad kan jeg så?' Jeg havde aldrig lavet strikkeopskrifter før, men så tænkte jeg: 'Det kan jeg sagtens.'«  A post shared by Lærke Bagger (@laerkebagger) Og så gik hun i gang. De første strikkeopskrifter blev dårlige, fortæller hun – men gradvist gik det bedre og bedre, og nu har hun udgivet to anmelderroste strikkebøger. Den første er indtil videre oversat til syv sprog. Ser man muligheder og tager chancen, så vokser der nye muligheder frem, er erfaringen. »Sådan gør jeg hele tiden i dag: Hvis jeg ikke kan, så kan det være, jeg kan noget af det. Nogle gange ryger man på røven – men nogle gange gør man ikke. Så vokser ens kompetencer ud fra ens risikovillighed. Og det er aldrig kedeligt,« konstaterer Lærke Bagger. Det har været svært at finde tid til interview. Strikkedesigneren skønner, hun arbejder omkring 80 timer om ugen. I røret er hun forpustet, udenfor og på farten. »Jeg arbejder helt vildt meget. Det er både min hobby og min livsstil. I dag ved folk jo godt, at håndarbejde kan værebig business. Men det var der ingen, der vidste, da jeg gik i gang,« siger Lærke Bagger. Lærke Bagger hader at blive spurgt, om hun virkelig kan tjene penge som strikkedesigner. »Jeg er fucking stolt over at tjene penge. Jeg føler mig så stolt over, at jeg bidrager til samfundet. Jeg elsker at betale skat.«Fold sammenLæs mereFoto: Linda Kastrup. Hver dag holder hun fri mellem klokken 15 og 20 for at passe sine to børn, Lulu og Lars på ni og fem år. Og så er det i gang igen om aftenen. »Jeg er megastolt over at tjene penge. Jeg føler mig så stolt over, at jeg bidrager til samfundet. Jeg elsker at betale skat,« griner hun og fortsætter i et lidt lavere toneleje: »Også fordi det kommer fra en sårbarhed, der stammer fra et meget lavt selvværd, jeg døjer med i perioder.« Lærke Bagger ligner ellers en særlig blanding af aalborgensisk ligefremhed og Chanel-chicness. Repræsentant for en både trendy og fejlbarlig måde at være kvinde på. I sine strikkebøger øser hun af livsklogskab og åbenhjertighed. Her skriver hun om anoreksi, om tabet af sin distancerede far. Om at strikke følelserne ud. Hun er flittig gæst i »Sara og Monopolet« og har endda sit eget strikkeprogram på DR, »Feldthaus og Bagger taber masken«. Men selvom Lærke Bagger fra inderst til yderst ligner en strikkeopskrift på succes, er tvivlen der. Hobby, livsstil og arbejdsliv flyder sammen for Lærke Bagger. »Hvis jeg mistede mine hænder, ville jeg lære at strikke med fødderne.«Fold sammenLæs mereFoto: Linda Kastrup. Måske er det bare sådan, det er, når man er kreativ, funderer hun. Skaber man noget nyt, er der jo en risiko for, at andre ikke kan bruge det til noget. »Når man arbejder med at skabe, som jeg gør, så har man konstant en lille flamme indeni af lavt selvværd eller tvivl. Nogle gange blusser den op og siger: 'Du er dårlig, du er ikke god, du er overflødig, det har ingen værdi, det, du skaber.'« For Lærke Bagger er usikkerheden et vilkår. »Jeg kender ikke nogen, der arbejder på den måde, jeg gør, som ikke døjer med det. Man lever med den tvivl,« fortæller hun. Har tvivlen indimellem fået dig til at overveje at give op? »Jeg har tit lyst til at give op. Flere gange om ugen. Men så går man hjem fra værkstedet og ser to afsnit af »Game of Thrones« og tager tilbage igen,« siger hun. »Men jeg kan ikke give helt op. For mig er det jo den, jeg er. Hvis der sker noget med mine hænder, så må jeg jo lære at strikke med mine fødder. Hvis man vil noget nok, så kommer det altid til at gå.« Men hvordan kommer du videre fra at have lyst til at give op? »Jeg har aldrig oplevet, at ideerne ikke kommer tilbage igen. Nogle gange kan der gå en uge. Så laver man noget, man synes er rart eller trygt. En gammel trøje, jeg strikkede for flere år siden, som jeg redesigner lidt på. Det er vigtigt at give sig selv åndeligt fri. Så kommer ånden igen,« siger Lærke Bagger og fortsætter: »Jeg tror meget på at tage pauser. Det er enormt vigtigt, når man arbejder meget – lige meget hvilket fag du er i.« Vil man arbejde kreativt, er det vigtigt at lære at lytte til sig selv, at lære sig selv at kende. Meget vigtigere end talentet, mener Lærke Bagger, der efterhånden kan læse sine kreative impulser, som hun kan læse klokken. »Når man arbejder kreativt og impulsivt, kan du ikke fremtvinge en idé klokken ni om morgenen, hvis den først kommer klokken 23.30. Det kreative flow kommer, når det vil. Jeg ved for eksempel, at hvis jeg får en idé – selvom jeg er ved at lave noget andet, jeg egentlig skal aflevere – så skal jeg gå med den idé. For jeg ved ikke, om den er der igen i morgen.« Lærke Bagger bruger restegarn og perler i sine design, der opfordrer den enkelte strikker til at finde sin personlige stil, tage chancer og begå fejl.Fold sammenLæs mereFoto: Linda Kastrup.  Er der noget i dit arbejdsliv, du har fortrudt? »Jeg tror ikke rigtig på det her med at dvæle ved ting, man fortryder. Jeg har en veninde, der engang sagde til mig – hun var i et parforhold, hvor hun ikke var helt vild med sin kæreste: 'Egentlig er det eneste, man ikke kan fortryde og lave om her i livet, at få et barn.'« »Du kan altid flytte, skifte partner, du kan også skifte arbejde. Du må godt have lov til at skifte mening, lave en U-vending. Men børnene kan du ikke fortryde. Dem har du for evigt. Det ser jeg som en frihed,« siger Lærke Bagger. Hvad med fremtiden, er du sådan en med en femårsplan? »Det er svært at være kreativ, hvis man hele tiden er stresset omkring fremtiden. Jeg har en fundamental taknemmelighed over at have skabt et livsgrundlag som kreativ. For tingene går jo. I hvert fald hvis man selv skubber dem fremad,« slutter Lærke Bagger.",
        "metadata": {
            "source": "https://www.berlingske.dk/kultur/ikke-alle-troede-paa-laerke-bagger-men-i-dag-har-hun-gjort-strik-til-big",
            "image_url": null,
            "publication_time": "Søndag d. 29. december 2024, kl. 08.45",
            "author": "Thea Torp",
            "related_links": [],
            "attachments": []
        }
    }
}