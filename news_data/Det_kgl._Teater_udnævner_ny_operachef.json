{
    "version": "1.0",
    "document": {
        "id": "https://www_berlingske_dk/kultur/det-kgl_-teater-udnaevner-ny-operachef",
        "title": "Det kgl. Teater udnævner ny operachef",
        "content": "Det kgl. Teater meddeler i en pressemeddelelse, at man har fundet en ny operachef. Valget er faldet på John Fulljames, der i dag er Associate Director ved the Royal Opera House.  John Fulljames efterfølger operachef Sven Müller, som i januar opsagde sin stilling, og dermed stopper med udgangen af juni. John Fulljames starter som operachef på Det Kongelige Teater d. 20. august. Det kgl. Teaters bestyrelsesformand Lisbeth Knudsen udtaler: »Jeg glæder mig på alle måder til at byde John Fulljames velkommen som ny operachef til august. Han tænker på meget spændende vis opera som kunstart ind i en moderne kontekst, hvor den ikke alene skal tilfredsstille et kritisk og loyalt operapublikum med smag for mere og store kunstneriske oplevelser, men han tænker også i at nå ud til nye målgrupper via nye ideer og en stærk passion for at vise, hvad opera kan levere.\"  John Fulljames har lang ledelseserfaring indenfor kunst. Teaterchef Morten Hesseldahl siger: »Jeg er simpelt hen så glad for, at det lykkedes at indgå en aftale med John Fulljames. Han er lyttende, fagligt stærk og med en klar vision for, hvad han vil med operaen som kunstart. De erfaringer, han har som instruktør og leder fra både sit eget kompagni og fra The Royal Opera House, ser jeg meget frem til at få bragt i spil hos os”. John Fulljames har siden 2011 været ansat som Associate Director ved The Royal Opera House i London. Han har blandt andet arbejdet sammen med danske Kasper Holten. Tidligere (fra 1997-2011) var han kunstnerisk leder af The Opera Group (nu Mahogany Opera Group). Han har arbejdet sammen med en bred vifte af komponister og har stor erfaring med at udvikle og producere operaer.  FAKTABLÅ BOG: Det Kongelige Teaters nye britiske operachefDet Kongelige Teater ansætter John Fulljames som ny operachef. Han overtager 20. august stillingen fra tyskfødte Sven Müller, der opsagde sit job i januar.Navn:John FulljamesAlder:42 år (født 22. februar 1975)Nationalitet:BriteUddannelse:Uddannet fysiker ved Cambridge University.Karriere:Fra 1997 til 2011 var han kunstnerisk leder af The Opera Group, som nu hedder Mahogany Opera Group.I 2011 blev han souschef ved the Royal Opera House i London.Han begynder som ny operachef på Det Kongelige Teater 20. august 2017.Kilder: The Royal Opera House, The Guardian.FOLD UD Det Kongelige Teater ansætter John Fulljames som ny operachef. Han overtager 20. august stillingen fra tyskfødte Sven Müller, der opsagde sit job i januar. Navn:John Fulljames Alder:42 år (født 22. februar 1975) Nationalitet:Brite Uddannelse:Uddannet fysiker ved Cambridge University. Karriere: Kilder: The Royal Opera House, The Guardian.",
        "metadata": {
            "source": "https://www.berlingske.dk/kultur/det-kgl.-teater-udnaevner-ny-operachef",
            "image_url": "https://berlingske.bmcdn.dk/media/cache/resolve/image_x_large/image/16/160787/16905100-opera.jpg",
            "publication_time": "Mandag d. 10. april 2017, kl. 11.18",
            "author": "Bent Blüdnikow",
            "related_links": [],
            "attachments": []
        }
    }
}