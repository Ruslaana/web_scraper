{
    "version": "1.0",
    "document": {
        "id": "https://www_berlingske_dk/internationalt/en-person-er-saaret-efter-skyderi-paa-tysk-gymnasium",
        "title": "En person er såret efter skyderi på tysk gymnasium",
        "content": "Der er torsdag blevet affyret skud på et gymnasium i byen Bremerhaven i det nordlige Tyskland. En person er kommet til skade. Det oplyser politiet. Den formodede gerningsmand er anholdt. »Den bevæbnede person er anholdt og i politiets varetægt,« oplyser politiet i en erklæring. Der er umiddelbart ingen oplysninger om den anholdte. Kort efter hændelsen var der meldinger om, at en anden formodet gerningsmand var på fri fod med en armbrøst. Det var dog tilsyneladende blot et rygte. Det tilskadekomne var ikke en elev. Vedkommende er på hospitalet, oplyser politiet. »Studerende er i deres klasseværelser med deres lærere. Politiet har situationen under kontrol,« hedder det i erklæringen.  Aktuell gibt es einen größeren#Polizeieinsatzin der Bremerhavener Innenstadt. Details dazu wird die#Polizei#Bremerhavenspäter bekanntgeben.Bitte meiden Sie den Bgm.-Martin-Donandt-Platz und die anliegenden Straßen.pic.twitter.com/rdLy1odfzi Den tyske onlineavis Nord24 skriver, at personen, som blev såret, er en kvinde, som arbejder på skolen. Ifølge lokalmediet skyndte politiet sig til gymnasiet, da en elev ringede med meldingen om, at der kunne høres skud. Skoleskyderier er relativt sjældne i Tyskland. Landet har nogle af de strammeste regler om våbenkontrol i Europa. /ritzau/AFP",
        "metadata": {
            "source": "https://www.berlingske.dk/internationalt/en-person-er-saaret-efter-skyderi-paa-tysk-gymnasium",
            "image_url": "https://berlingske.bmcdn.dk/media/cache/resolve/image_x_large/image/155/1550664/24098789-vestskoven-vito.jpg",
            "publication_time": "Torsdag d. 19. maj 2022, kl. 11.01",
            "author": null,
            "related_links": [],
            "attachments": []
        }
    }
}