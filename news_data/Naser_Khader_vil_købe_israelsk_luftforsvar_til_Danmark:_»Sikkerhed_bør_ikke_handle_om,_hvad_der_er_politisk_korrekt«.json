{
    "version": "1.0",
    "document": {
        "id": "https://www_berlingske_dk/synspunkter/naser-khader-vil-koebe-israelsk-luftforsvar-til-danmark-sikkerhed-boer",
        "title": "Naser Khader vil købe israelsk luftforsvar til Danmark: »Sikkerhed bør ikke handle om, hvad der er politisk korrekt«",
        "content": "Berlingske har afsløret, at Forsvarsministeriets Materiel- og Indkøbsstyrelse (FMI) angivelig anbefaler at gå uden om israelske luftforsvarssystemer i en handel, der potentielt kan blive den største i danmarkshistorien. Hvorfor? Ved første blik kan man frygte, at det er politisk korrekthed, der styrer, frem for truslen mod Danmark? IfølgeBerlingskeskulle FMIs anbefaling bunde i ønsket om at få et luftforsvar klar til 2028, og at løsninger, som kræver længere godkendelsestider i NATO, ikke er attraktive. Jeg kan udlede heraf, at NATO ikke vil godkende Israel som leverandør. Næppe. En af hovedårsagerne til, at Israel er klar til våbenhvile og meget snart vil væreet sikkert sted at opholde sigtrods krig på alle fronter for bare uger siden, er det israelske forsvarssystem. Israel har haft succes med at beskytte både sin befolkning og sin infrastruktur i de sidste godt og vel 500 dage siden massakren 7. oktober 2023. Forsvarssystemet, der beskytter Israel, hedder Iron Dome. På dansk: Jernskjoldet. »Israel har også testet systemet i krigszoner, hvilket adskiller Iron Dome fra de fleste andre luftforsvarssystemer, som kun testes under kontrollerede forhold. Det virker,« skriver Naser Khader.Fold sammenLæs mereFoto: Liselotte Sabroe/Ritzau Scanpix. Iron Dome har stoppet tusindvis af raketter fra både terrorister og de arabiske nabolande både før og efter massakren i Negev-ørkenen. Iron Dome er en af de mest avancerede og effektive luftforsvarsteknologier i verden. Den israelske udvikling er blevet anerkendt globalt, men vigtigere: Skjoldet er (desværre) blevet testet under virkelige forhold. Det gør det muligt at trække på konkrete resultater. Ifølge en rapport fraThe New York Timeshar Iron Dome stoppet over 90 procent af de raketter, det har forsøgt at skyde ned.Reuters har tidligere rapporteret, at systemet, siden det blev aktiveret i 2011, har forhindret hundredvis af dødsofre og enorme økonomiske tab ved at beskytte strategisk vigtige mål og civile områder i Israel mod raketangreb fra øst, vest, syd og nord. Iron Dome er blevet rost af forsvarseksperter verden over for sin teknologiske sofistikering. IfølgeInternational Institute for Strategic Studies (IISS)har systemet vist sig særlig effektivt til at beskytte mod kort- og mellemdistanceraketter, hvilket gør det til en ideel løsning i et globalt trusselsbillede, der stadig er præget af asymmetriske konflikter og terrorangreb. Israel har også testet systemet i krigszoner, hvilket adskiller Iron Dome fra de fleste andre luftforsvarssystemer, som kun testes under kontrollerede forhold. Det virker. Jeg havde selv i min tid som formand for Folketingets Forsvarsudvalg muligheden for at læse om Iron Dome, og jeg mener, det gør Iron Dome unikt, at Iron Dome på rekordtid kan vurdere truslen, afveje risikoen og skyde angrebet ned. Jeg er ikke ekspert, og jeg har ikke arbejdet med forsvar, siden jeg forlod politik, men et godt gæt er, at Iron Dome stadig er et af de hurtigste reaktionssystemer på markedet, og det er netop denne hastighed og nøjagtighed, der gør det til en livredder. Sikkerhed bør ikke handle om, hvad der er politisk korrekt. Det bør handle om, hvad der redder liv. Når systemet er så veldokumenteret og effektivt som Iron Dome, bør der ikke være nogen tvivl om, hvilken løsning vi bør vælge. Naser Khader er analytiker ved tænketanken Middle East Forum og tidligere formand for folketingets forsvarsudvalg for Det Konservative Folkeparti ",
        "metadata": {
            "source": "https://www.berlingske.dk/synspunkter/naser-khader-vil-koebe-israelsk-luftforsvar-til-danmark-sikkerhed-boer",
            "image_url": "https://berlingske.bmcdn.dk/media/cache/resolve/image_x_large_vertical/image/189/1896477/24903660-the-israeli-iron-dome-air-defense-system-fires-to.jpg",
            "publication_time": "Fredag d. 07. marts 2025, kl. 15.57",
            "author": null,
            "related_links": [],
            "attachments": []
        }
    }
}