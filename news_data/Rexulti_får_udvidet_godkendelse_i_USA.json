{
    "version": "1.0",
    "document": {
        "id": "https://www_berlingske_dk/virksomheder/rexulti-faar-udvidet-godkendelse-i-usa",
        "title": "Rexulti får udvidet godkendelse i USA",
        "content": "Godkendelsen er baseret på et studie over 52 uger, der viste, at Rexulti var effektivt og sikkert. Blandt andet viste studiet, at der gik længere tid, før Rexulti-patienterne oplevede tilbagefald sammenlignet med de patienter, der fik placebo, eller snydemedicin.  - I USA er der ca. 2,4 mio. voksne med skizofreni, og 75 pct. af patienterne oplever tilbagefald, hvor symptomerne kommer igen eller forværres, siger doktor Christoph U. Correll, professor i psykiatri ved Hofstra Northwell School of Medicine ifølge en meddelelse fra Lundbeck og uddyber: - Disse data, der indgår i produktinformationen, bekræfter, at Rexulti kan bruges til vedligeholdelsesbehandling af patienter med skizofreni for at forlænge tiden til tilbagefald, hvilket giver patienterne og deres læger nye data, som de kan tage i betragtning ved valg af antipsykotikum.  Rexulti blev lanceret i USA i august 2015. I første halvår solgte Lundbeck Rexulti for 309 mio. kr., heraf 193 mio. kr. i andet kvartal.",
        "metadata": {
            "source": "https://www.berlingske.dk/virksomheder/rexulti-faar-udvidet-godkendelse-i-usa",
            "image_url": "https://berlingske.bmcdn.dk/media/cache/resolve/image_x_large/image/19/196804/14878885-lundbeck.jpg",
            "publication_time": "Mandag d. 26. september 2016, kl. 06.54",
            "author": null,
            "related_links": [],
            "attachments": []
        }
    }
}