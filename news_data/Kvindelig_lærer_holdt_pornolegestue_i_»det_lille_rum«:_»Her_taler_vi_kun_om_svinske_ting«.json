{
    "version": "1.0",
    "document": {
        "id": "https://www_berlingske_dk/internationalt/kvindelig-laerer-holdt-pornolegestue-i-det-lille-rum-her-taler-vi",
        "title": "Kvindelig lærer holdt pornolegestue i »det lille rum«: »Her taler vi kun om svinske ting«",
        "content": "Officielt fungerede »la Saletta« som en slags hjælpeklasse med lektiehjælp for sårbare elever. Men når døren blev lukket ind til det lille lokale, hvor den kvindelige lærer samlede sin nøje udvalgte gruppe af 11-13-årige børn, stod et helt andet »pensum« på programmet. »Herinde taler vi ikke om skolearbejde. Kun om svinske ting, nemlig om sex,« fastslog læreren ifølge elevernes vidneudsagn. Og de nøjedes ikke med at tale. Undervisningen omfattede også fremvisning af pornografiske fotos og videoer – heriblandt en med læreren i hovedrollen. Eleverne blev opfordret til imens at onanere og befamle hinanden. Ved en enkelt lejlighed forsøgte læreren endog at presse en 12-årig dreng til at udføre oralsex på hende, fremgår det af politiets efterforskning. »Hun er slave af sine seksuelle impulser og parat til hvad som helst for at tilfredsstille dem,« skriver en undersøgelsesdommer i sin arrestordre. Kvinden blev tirsdag anholdt og sigtet for »misbrug og seksuel vold mod mindreårige«. Og siden er de slibrige detaljer om »specialundervisningen« på en skole i Castellammare di Stabia nær Napoli væltet frem. Da italienerne for et par måneder siden første gang hørte om den 37-årige støttelærer, var historien ellers en helt anden. 14. november trængte en gruppe på omkring 20 mødre til elever ind på skolen og forsøgte at lynche hende. Det havde netop ringet ud, og lærerens far, som var kommet for at hente sin datter, forsøgte at beskytte hende mod de rasende kvinder. Den ældre mand fik så mange bank, at han måtte indlægges på hospitalet. Når det ikke gik helt galt, var det kun, fordi betjente fra carabinieri-korpset hurtigt nåede frem og lagde sig imellem. Italiensk politi på plads uden for skolen i Castellammare di Stabia for at forhindre ny ballade efter anholdelsen af en kvindelig lærer.  Castellammare, la prof nega gli abusi: “Coscienza pulita, mi accusano perché ho sospeso due alunni”https://t.co/yZ3nBkecwl Skolen ligger i et belastet kvarterer, der kontrolleres af D’Alessandro-klanen – en af de mest frygtede i den napolitanske mafia, La Camorra. Og episoden blev i første omgang udlagt som – endnu et – eksempel på brutaliteten og de sociale opløsningstendenser i det sydlige Italien. »Vi blev fremstillet somcamorristeog behandlet som vilde dyr,« siger en af mødrene, der kalder sig Anna,til la Repubblica, og tilføjer: »Nu viser det sig, at alt det, vi anklagede læreren for, er sandt.« Dagen forinden havde flere elever fortalt derhjemme, hvad der i virkeligheden foregik i »la Saletta«. Det skete, samtidig med at to af dem var blevet bortvist, efter at netop støttelæreren havde grebet dem i at ryge på skolens toiletter. Og ifølge den 37-årige kvinde, der nægter sig skyldig, er anklagerne mod hende en hævnaktion fra elevernes side. Det var efter alt at dømme også politiets teori, da efterforskningen af lynchningsforsøget gik i gang. Lige indtil betjentene fik fingre i lærerens smartphone. I den fandt de ikke blot op mod 17.000 pornografiske foto og videoer. Også en chatgruppe ved navn »la Saletta« dukkede op, hvor kommunikationen om de »svinske ting« fortsatte også uden for skoletid. Læreren havde ganske vist slettet beskederne. Men da det lykkedes politiet at rekonstruere chatten, underbyggede den på en række punkter elevernes uhyggelige fortælling. Ifølge la Repubblica, der har haft adgang til efterforskningsmaterialet, er lærerens sprogbrug i flere tilfælde så grov, at den ikke lader sig referere. Og hun lod det ikke blive ved snakken. Et fast indslag i »undervisningen« var fremvisning af pornografisk materiale – heriblandt en selfievideo af læreren, der nøgen rører ved sig selv. Imens opfordrede hun eleverne til at onanere og befamle hinanden og hånede dem, som ikke havde lyst. »Hvor lang tid skal der gå, før du finder bananen frem,« skrev hun efter en time til en dreng i chatten. Castellammare di Stabia syd for Napoli vil helst være kendt som landsholdsmålmand Gianluigi Donnarummas hjemstavn. Men i disse dage er den syditalienske by på alles læber af helt andre årsager.Fold sammenLæs mereFoto: Carlo Hermann/AFP/Ritzau Scanpix. En anden blev til gengæld rost for at have knappet bukserne op. Pigerne provokerede læreren med historier om, hvordan hun bød sig til over for klassekammerater, de var vilde med. Og med en af eleverne – en 12-årig dreng – forsøgte hun angiveligt at gå hele vejen. Han har til politiet fortalt, hvordan han kun med nød og næppe undslap lærerens forsøg på at tvinge ham til oralsex. Aktiviteterne i »la Saletta« begyndte i oktober 2023 og stod på i over et år, inden eleverne fortalte deres forældre om dem. Blandt andet – har de forklaret – fordi læreren konstant bankede dem på plads med trusler og ydmygende kommentarer. Hvis de ikke deltog med tilstrækkelig overbevisning, blev de hængt ud som pattebørn eller med homofobiske og sexistiske bemærkninger. Både i skolen og – i særdeleshed – i chatgruppen. Og hvis nogen skulle driste sig til at sladre, ville de ikke blot blive smidt ud af skolen. Lærerens – fiktive – kæreste i politiet ville også sørge for, at de blev smidt i fængsel, truede hun. Et terrorregime, der som nævnt fungerede perfekt indtil november sidste år. At hun formåede at skræmme en gruppe af store børn til tavshed, er imidlertid kun en del af forklaringen. Hvordan i alverden kunne det gå til, at hverken skolens inspektør eller kollegerne gennem så lang tid fik mistanke om, hvad der var gang i? Ret beset havde læreren kun til opgave at støtte en enkelt sårbar elev. Alligevel lykkedes det for hende at samle en gruppe bestående af syv piger og drenge, uden at skolens ledelse opdagede noget. »Vi ved ikke, hvordan eleverne kunne blive væk fra deres normale timer. Og heller ikke, hvorfor det her ikke kom frem noget før,« erkender viceinspektør Lina Cataldoover for la Repubblica. Det vil nu blive undersøgt, tilføjer hun, men så let går næppe. Også anklagemyndigheden har bebudet en efterforskning af skoleledelsens ansvar – eller mangel på samme – i den uhyggelig sag. »Jeg tror simpelthen ikke på, at ingen vidste noget,« siger Anna – en af de vrede mødre – ligeledes til la Repubblica og fortsætter: »Det er godt, at læreren nu er blevet anholdt. Men vi har krav på, at sagen bliver undersøgt helt til bunds.« Martin Tønner er Berlingskes korrespondent i Sydeuropa",
        "metadata": {
            "source": "https://www.berlingske.dk/internationalt/kvindelig-laerer-holdt-pornolegestue-i-det-lille-rum-her-taler-vi",
            "image_url": "https://berlingske.bmcdn.dk/media/cache/resolve/image_x_large_vertical/image/187/1879710/24872388-srbare-elever-blev-hentet-ud-af-deres-klasser-for.jpg",
            "publication_time": "Lørdag d. 18. januar 2025, kl. 19.50",
            "author": "Martin Tønner",
            "related_links": [],
            "attachments": []
        }
    }
}