{
    "version": "1.0",
    "document": {
        "id": "https://www_berlingske_dk/scene/brian-moerks-racistiske-show-faar-premiere-i-jan-marchers-lokaler-det-er",
        "title": "Brian Mørks »racistiske« show får premiere i Jan Marchers lokaler: Det er ikke vores opgave at udføre censur",
        "content": "Brian Mørk havde egentlig – ifølge eget udsagn – planlagt at holde sit »racistiske« show på spillestedet Bremen Teater i København. Men som Berlingske tidligere har beskrevet, så sagde spillestedet nej til showet med begrundelsen, at det ikke mente, at der ville kunne sælges nok billetter. Det afviste også at leje lokalerne til Brian Mørk med samme begrundelse. Brian Mørks kommende show er blevet til på baggrund af den meget omdiskuterede dom fra Holstebro, hvor Azad Sadon Habib blevidømt syv dages betinget fængselfor at bringeen række racistiske vittighederpå nettet. Og det er ifølge Brian Mørk meningen, at showet skal væreracistisk. Nu har Brian Mørk fundet et nyt lokale, nemlig Pakhus 11 i Nordhavn, fremgår det af et opslag, som han har slået op på X.  SÅ ER DER PREMIEREBILLETTER!!!I Danmark løser vi problemerne ved at tale åbent og frit om dem.Og ved at grine ad dem.Man tackler ingenting ved at censurere og forbyde ord og tanker.Lad os bryde nogle grænser sammen.https://t.co/QAbwqqT8US Jan Marcher, der er direktør i Pakhus 11, siger til Berlingske, at han har sagt ja til, at Brian Mørk må leje lokalerne til sit show om og med racistiske vittigheder. »Personligt synes jeg ikke om racistiske vittigheder. Men det er ikke vores opgave som lokaleudlejere at udføre censur i Danmark, sådan som jeg har indtryk af, der er andre, der har gjort,« siger Jan Marcher. Han siger, at han også har lagt lokaler til kendte musikere, der synger om at tage ulovlige stoffer. »Det er jeg heller ikke enig i. Men igen mener jeg ikke, at det er min opgave at være smagsdommer,« siger Jan Marcher. Det er dog Brian Mørk selv, der står for arrangementet, og han har kun lejet lokalet, understreger Jan Marcher. Ifølge Marcher er showet ikke racistisk mod én bestemt gruppe. Der bliver i stedet skudt med spredehagl, og der skal jokes om hvide, sorte, katolikker og alt derimellem. »Som jeg forstår det, kommer showet til at overholde lovgivningen. Men indgangsvinklen er at provokere. Det er en slags provokunst, der skal gøre opmærksom på, at så længe vi griner med og ad hinanden, kan vi ikke blive sure på hinanden,« siger Jan Marcher. Jan Marcher, det er et show, der eksplicit er lavet, efter at en mand fik syv dages betinget fængsel for at have delt racistiske vittigheder. Hvordan kan du være sikker på, at det overholder lovgivningen? »Så vidt jeg ved, handler showet om, hvordan grænserne er defineret. Der bliver vel dagligt fortalt masser af racistiske vittigheder i Danmark. Men om Brian Mørk skal have syv dage i fængsel for det, må være op til politiet og domstolene at vurdere. For mit vedkommende er racistiske vittigheder ikke sjov eller underholdning – men det må være op til dem, der køber billet, om de synes det.« Brian Mørkskriver om sit show, at det først var meningen, at det mest skulle have indeholdt jokes, der kunne opfattes som racistiske »Men jeg har siden fået henvendelser fra personer, der tilhører forskellige minoriteter som trans- og homoseksuelle og handicappede, der har sagt: ‘Du må ikke glemme os i showet.’ Så det er et show, der skyder i alle retninger – ikke mindst også indad mod mig selv; en hvid, midaldrende mand,« skriver han. Ud over Brian Mørk optræder også Masoud Vahedi, som Brian Mørk beskriver som dygtig og »kompromisløs«. Ifølge Jan Marcher er der plads til 200-300 mennesker, afhængigt af hvordan man arrangerer stolene – og flere, hvis arrangementet er stående. ",
        "metadata": {
            "source": "https://www.berlingske.dk/scene/brian-moerks-racistiske-show-faar-premiere-i-jan-marchers-lokaler-det-er",
            "image_url": "https://berlingske.bmcdn.dk/media/cache/resolve/image_x_large/image/179/1795064/24703804-standup-komiker-brian-mrk.jpg",
            "publication_time": "Tirsdag d. 14. maj 2024, kl. 18.32",
            "author": "Joachim Talbro Paulsen",
            "related_links": [],
            "attachments": []
        }
    }
}