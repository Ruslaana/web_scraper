{
    "version": "1.0",
    "document": {
        "id": "https://www_berlingske_dk/politik/sille-beck-hansen",
        "title": "Sille Beck-Hansen",
        "content": "Alder: 24 årBor i VanløseLæser markedsføringsøkonom på Niels BrockMedlemssekretær for MF Rasmus JarlovNæstformand i Konservativ Ungdom- Min største styrke er at kommunikere til folk i øjenhøjde - at formulere politik så det bliver vedkommende og nærværende for den enkelte borger. Tit og ofte drejer det hele sig om tal og milliardbeløb, og det kan nogen gange være svært at forholde sig til som almindelig borger. Derfor er det vigtigt at kunne gøre politik nærværende. - Min arbejdsmoral og arbejdsindsats er helt klart også en stor styrke. Jeg arbejder enormt hårdt for at nå mine mål, og jeg er sikker på, at det også er derfor, jeg er nået dertil, hvor jeg er i dag i en alder af blot 24. En af mine største politiske bedrifter jeg er meget stolt af er, da jeg blev valgt som næstformand for Konservativ Ungdoms landsorganisation ved et kampvalg. Jeg var den første kvindelige næstformand i 29 år, og den seneste kvindelige næstformand var Pia Christmas-Møller. - En anden stor politisk bedrift var, da jeg fik vedtaget et politisk forslag omkring ligestilling på De Konservatives landsråd. Jeg havde selv udarbejdet forslaget og motiverede det på De Konservatives landsråd, og det blev vedtaget med et overvældende flertal. Den idé og det forslag, som jeg selv havde skrevet, blev en del af partiets politik, og det er jeg enormt stolt af. ",
        "metadata": {
            "source": "https://www.berlingske.dk/politik/sille-beck-hansen",
            "image_url": "https://berlingske.bmcdn.dk/media/cache/resolve/image_x_large/image/71/715577/4064228-sille-beck-hansen.jpg",
            "publication_time": "Mandag d. 09. maj 2011, kl. 13.39",
            "author": "Steen A. Jørgenssen",
            "related_links": [],
            "attachments": []
        }
    }
}