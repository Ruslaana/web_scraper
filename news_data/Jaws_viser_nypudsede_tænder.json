{
    "version": "1.0",
    "document": {
        "id": "https://www_berlingske_dk/filmanmeldelser/jaws-viser-nypudsede-taender",
        "title": "Jaws viser nypudsede tænder",
        "content": "Nu udkommer den på Blu-Ray, og der er tale om spænding, der tåler et eller flere gensyn. Set i bakspejlet blev filmen kun bedre af, at gummihajen ikke virkede særlig godt under indspilningerne. Det kan lyde paradoksalt, men jo mindre man ser den, jo mere skræmmende virker den. Lige dernede under vandets overflade og under John Williams ildevarslende musikalske tema. Siden det håndelag Spielberg viste med sin tredje film, har han ikke set sig meget tilbage, og i dag står han som et af de bedste eksempler på en instruktør, der er en blanding af sublimt teknisk håndelag og ganske ofte har noget på hjerte. I »Dødens gab« har han dog ikke mere på hjerte end at skræmme lige netop dig, men når det gøres så ekvilibristisk, må man bare eje filmen.",
        "metadata": {
            "source": "https://www.berlingske.dk/filmanmeldelser/jaws-viser-nypudsede-taender",
            "image_url": "https://berlingske.bmcdn.dk/media/cache/resolve/image_x_large/image/21/211503/5507757-jaws-viser-nypudsede-tnder.jpg",
            "publication_time": "Torsdag d. 23. august 2012, kl. 22.30",
            "author": null,
            "related_links": [],
            "attachments": []
        }
    }
}