{
    "version": "1.0",
    "document": {
        "id": "https://www_berlingske_dk/musikanmeldelser/ulykkelig-lykke-li",
        "title": "Ulykkelig Lykke Li",
        "content": "Det er stærke og sørgrandede sager, som ikke kun fungerer fortrinligt rent tekstligt, men også musikalsk, hvor percussion ofte danner forgrund i de moltonede, detaljerige og 1960er-klingende produktioner, som Björn Yttlings har bistået. Alt dette - lydene, teksterne og Lykke Li's sart-stærke stemme - står tilmed på ryggen af et vidunderligt og popsensibelt melodimateriale. »Wounded Rhymes« er i kraft af supernumre som »Jerome«, »I Follow Rivers« og »Youth Knows No Pain« et både sortsværtet og stærkt smittende udspil fra en kunstner, som har fået slået den romantiske luft ud af sig, men er vokset betragteligt som kunstner. Lyt selv.",
        "metadata": {
            "source": "https://www.berlingske.dk/musikanmeldelser/ulykkelig-lykke-li",
            "image_url": "https://berlingske.bmcdn.dk/media/cache/resolve/image_x_large/image/77/773921/3866767-ulykkelig-lykke-li.jpg",
            "publication_time": "Lørdag d. 05. marts 2011, kl. 22.30",
            "author": "Jeppe Krogsgaard Christensen",
            "related_links": [],
            "attachments": []
        }
    }
}