{
    "version": "1.0",
    "document": {
        "id": "https://www_berlingske_dk/skaerm/martha-stewart-gjorde-hjemmet-til-et-magtcentrum-og-blev-milliardaer-i-dag",
        "title": "Martha Stewart gjorde hjemmet til et magtcentrum og blev milliardær. I dag undskylder hun intet – gudskelov!",
        "content": "Hun er den fødte selvmodsigelse. En forretningskvinde, der blev USAs første kvindeligeselfmademilliardær ved at sælge drømmen om et liv som husmor. Enman-eater, der bliver gammel alene. En klassisk overklassefrue, der tilbragte fem måneder bag tremmer i et af Amerikas hårdeste kvindefængsler. Martha Stewart, verdens første influencer, har altid splittet folk. Der er dem, der slår sig på hendes stil, og så er der dem, der drømmer om at blive alt det, hun var. Nu er opmærksomheden igen rettet mod Stewart, denne gang med endokumentarpå Netflix, der viser, hvilket vildt ridt hendes liv egentlig har været. Den viser også, hvad det koster at komme så langt, og hvor meget vi lyver for os selv for at få tingene til at passe. Martha Stewart voksede op i et fattigt hjem som en ud af seks søskende, som hendes far havde svært ved at forsørge. I hendes barndomsminder var familiens have et vidunderligt tilflugtssted, men når brødrene fortæller, er det en anden historie. Haven var først og fremmest et forrådskammer, så familien kunne bytte afgrøderne væk for andre og mere nødvendige ting. »Du er da pæn nok til at blive model«, sagde en nabo og så blev Martha Stewart model. Ikke topmodel, men nok til at forsørge familien, hvor der var seks børn. Hun fik 15 dollar i timen, noget bedre end de 50 cent, hun fik som babysitter.Fold sammenLæs mere Hvis børnene ikke arbejdede hårdt nok, fik de faderens bæltespænde eller tommestok at føle. »Jeg hadede havearbejde. Det gør jeg stadigvæk,« fortæller Martha Stewarts bror, Eric Scott, i Netflix-dokumentaren »Martha«. At hans version er anderledes end søsterens, siger meget om hovedpersonen selv. Flere gange er det tydeligt, at Martha Stewart husker ting anderledes end andre. Under sin bryllupsrejse tager hun på sightseeing i Firenzes domkirke, mens manden er på hotellet. Under sit besøg kysser hun en vildt fremmed, men da intervieweren spørger til episoden, benægter hun, at det er utroskab. Det var bare »emotionelt og impulsivt«. Senere, da hendes ægteskab ender med hans utroskab, er hun utrøstelig. Martha Stewart sælger drømmer om domesticeret lykke. Men virkeligheden er en anden.Fold sammenLæs mere Ægtemanden har tilsyneladende en affære med Martha Stewarts assistent, Robyn, som hun har installeret i et havehus på grunden i en periode, hvor assistenten leder efter et sted at bo. »Det var, som om jeg havde serveret en snack lige foran ham,« siger hun. Det var hverken emotionelt eller impulsivt. Det var utroskab. Dokumentaren indeholder en del af de breve, Stewart skriver til sin mand, mens de glider hvert til sit. Hun begravede sig i arbejde. Han begravede sig i andre kvinder: »Jeg håber, du nyder din frihed. Og jeg håber, mit fly falder ned,« skriver hun et sted. Efter skilsmissen engagerer hun sig endnu mere i arbejdet og lægger kimen til sin egen enorme succes. Først kommer tv-programmerne, så de smukke magasiner. Alle sælger den samme drøm om et perfekt hjemligt liv. Ikke som antitesen til de kvinder, der i stigende grad indtager karrierejobs i 80erne, men som en ny feminin magt, hvor selv ufaglærte kvinder kunne vise mændene, hvad de var i stand til. Martha Stewarts madbilleder lignede enorme hollandske malerier, en overflod af frugt og grønt som pragtsymbol på kvindelig succes. Netflixs dokumentar »Martha« er lavet af dokumentaristen R.J. Cutler, der er en erfaren herre. Han har lavet film om politiske ledere (»The World According to Dick Cheney«), sangere (»Billie Eilish: »The World’s a Little Blurry«) og redaktører som Anna Wintour (»The September Issue«). Martha Stewart er den eneste, der har kritiseret resultatet. Courtesy of Netflix.Fold sammenLæs mereFoto: Courtesy of Netflix. Men det hele ramler i 2001, da Martha Stewart sælger sine aktier i biotechfirmaet ImGlone, som hendes ven, Sam Waksal, ejer. Ifølge Martha Stewart skete salget ved en hurtig beslutning. Aktierne mistede værdi, og så solgte hun. Sådan så resten af verden ikke på det, slet ikke statsanklageren James Comey. Efter en omdiskuteret retssag ender Martha Stewart med en dom for insiderhandel. Hun får fem måneders fængsel, fem måneders husarrest og en evig grund til at følge sig forfulgt på grund af sit køn og sin succes. »Nogen skulle have proppet sagens anklagere ned i en kørende foodprocessor,« som hun siger. Hele vejen gennem Martha Stewarts liv er der folk, der klager over hendes nedladende og direkte tone. Hun er ubehøvlet over for sine ansatte. Hun taler grimt til andres assistenter. Selv under retssagen er sproget til debat. Martha Stewart taler kategorisk. Hun hader spild. Hun hader uopmærksomhed. Hun hader forklæder, og hun hader farven lilla. Da Martha Stewart forelsker sig i Andy, får hun muligheden for at komme tættere på magt og penge. Men da faderen hører om deres gifteplaner, stikker han datteren en lussing. Andy Stewart er nemlig jøde. Men Martha Stewart får sin vilje og bliver gift i en hjemmelavet brudekjole.Fold sammenLæs mere Folk kan ikke lide kvinder, der taler sådan. Men måske indeholder hendes sprog også noget af den selvopholdelsesdrift, der holder Martha Stewart oven vande. I stedet for at sygne hen i fængslet, bruger hun sin energi på at tale iværksætteri med de andre indsatte. Da hun bliver løsladt, bærer hun en poncho, strikket af en indsat. Kilder taler om, at hun har mistet alt og ikke har mere at risikere. Og da hun bliver spurgt, om hun vil deltage i det satiriske tv-program »Comedy Central Roast«, siger hun ja. Programmet handler om at svine de andre deltagere til, og her, blandt hardcore hiphoppere, der kunne være hendes børn, får Martha Stewart endelig point for sin skarpe tone. Hun har holdt sig kulturelt relevant, siger journalist. Men måske er hun også bare en kvinde, der har gjort sig sine egne erfaringer. I dokumentarens sidste billeder går Martha Stewart omkring i den have, der nu gør hende lykkelig. Let foroverbøjet, men utroligt smuk. Og lige der slår det mig, hvor fascinerende hun er. Tidligere model, børsmægler, husmor og fange. Fraskilt, enlig og dømt for svindel. Alligevel vil jeg gerne være som hende, når jeg fylder 80 år. Martha Stewart har levet et fuldt liv, fuld af fejltagelser, men der er én ting, hun ikke gør: Hun undskylder intet. Sådan var hendes liv, siger hun. Og det står hun ved. Det er – om ikke andet – en befriende pointe. »Martha«. En dokumentar om Martha Stewart. Varighed: 115 minutter. Instruktør:R. J. Cutler. Kan ses på Netflix",
        "metadata": {
            "source": "https://www.berlingske.dk/skaerm/martha-stewart-gjorde-hjemmet-til-et-magtcentrum-og-blev-milliardaer-i-dag",
            "image_url": null,
            "publication_time": "Tirsdag d. 19. november 2024, kl. 13.53",
            "author": "Sarah Iben Almbjerg",
            "related_links": [],
            "attachments": []
        }
    }
}