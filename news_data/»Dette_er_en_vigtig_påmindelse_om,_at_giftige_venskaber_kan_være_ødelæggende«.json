{
    "version": "1.0",
    "document": {
        "id": "https://www_berlingske_dk/internationalt/dette-er-en-vigtig-paamindelse-om-at-giftige-venskaber-kan-vaere",
        "title": "»Dette er en vigtig påmindelse om, at giftige venskaber kan være ødelæggende«",
        "content": "Det begyndte på Cambridge University. Et eventyr om en ung kvinde, der havde krydset Atlanten for at studere kunsthistorie på et af verdens mest prestigefyldte universiteter, hvor balkjoler, Harry Potterske spisesale med store hvælvinger og mænd i fuld polomundering var en del af hendes nye liv. Langt væk fra hverdagen hjemme i Falls Church syd for New York. Hun blev døbt Caroline Calloway Gotschall,men fik som 17-årig fjernet Gotschall fra sit navn, da Caroline Calloway ville se bedre ud på et bogomslag en dag, og Caroline Calloway var også hendes navn på Instagram, hvor hun skrev detaljerede anekdoter om sit liv med titler som »Dengang Oscar og jeg fløj til Venedig på Valentinesdag« og »Den dag, min ven Max og jeg tog til bal på Blenheim Palace«. Årets var 2015, og alt flaskede sig tilsyneladende for Caroline Calloway, et navn der kan lede tankerne over på F. Scott Fitzgeralds »The Great Gatsby«, hvor fortælleren, Nick Carraway, møder den amerikanske drøms dekadente bagside i 1922. »Uden at møde hans bekymrede blik på mit glas fyldt med rødvin, sprang jeg ud af sengen og sagde, »ti minutter, så er jeg helt klar«. »Skønt,« svarede han og »smed« blikket op fra gulvet,« lyder beskrivelsen til et af hendes billeder på Instagram. Det år havde den 23-årige kvinde godt 335.000 følgere, og Caroline Calloways fortællinger bjergtog især unge, hvide kvinder. Som en fan skrev: »Jeg lever mit liv gennem hendes historier.« Caroline Calloway studerede kunsthistorie på University of Cambridge og delte sine oplevelser med tusindvis af følgere på Instagram.Fold sammenLæs mereFoto: Tolga Akmen. Fire år senere, en efterårsdag i 2019, vendte billedet for Caroline Calloway, nu med over 800.000 følgere på Instagram. Hun var vant til at styre sin personlige fortælling, men men nu mistede hun kontrollen. The New York Timesskrev om hende.The Guardianskrev om hende, og det samme gjordeThe Washington Post,Viceog flere andre engelsksprogede medier. Ikke om livet på Cambridge University, men om den »anden side« af Caroline Calloway – hvem hun egentligt var. Medierne refererede tilet essay på bloggen The Cutskrevet af hendes tidligere veninde Natalie Beach, og »I Was Caroline Calloway«(Jeg var Caroline Calloway) blev en sensation på sociale medier, og det blev ikke dårligere af, at The Cut, der er en del afThe New York Magazine, fik Caroline Calloway til at bekræfte historien i et faktatjek inden udgivelsen. Det lange essayer blevet sammenlignet medat koge de seks sæsoner af HBOs serie »Girls« – en ærlig, utraditionel og ofte ikke flatterende portrættering af en række kvinder i 20erne – ned til pulver på en teske, der sprøjtes ind i årerne. »F. Scott Fitzgerald omskrevet til vores Instagram-æra«, somThe Washington Posts klummeskribent Monica Hesseskrev. Første afsnit i Natalie Beachs essay lyder: »Da jeg var andetårsstuderende på college, tog jeg en kreativ nonfiction-workshop og mødte en pige, der var alt det, jeg ikke var. Meningen med workshoppen var at lære at skrive sin egen historie, men fra det øjeblik vi mødtes, fokuserede jeg i stedet på at hjælpe hende med at fortælle sin historie, først som noter efter workshoppen, så ved at redigere hendes billedtekster på Instagram og skrive en del af et bogforslag, hun solgte for hundredtusindvis af dollar. I dag kommer det ikke bag på mig, at det endte, som det gjorde, men da jeg først mødte Caroline Calloway, var alt, hvad jeg så, begyndelsen på noget ekstraordinært.« Essayet om Caroline Calloway og Nathalie Beach er blevet sammenlignet med at koge samtlige seks sæsoner af HBOs serie »Girls« (billedet) ned til pulver på en teske, der sprøjtes ind i årerne. Foto: HBOFold sammenLæs mere Essayet er blevet kaldt både »latterligt« og »skamløst« og har fået mange til at undre sig over, hvorfor det fik så stor gennemslagskraft. Fra den anden lejr lyder det, at essayet rammer nogle nerver i den tid, vi lever i, og at det giver et sjældent og vigtigt indblik i, hvordan en ung kvinde mister sig selv i et giftigt venskab. »Bør vi alle skamme os over at læse sådanne useriøse ting? Lige siden Nick Carraway kom med til Jay Gatsbys fester ... har Amerika været en sucker for historier om sjæle fra middelklassen (Natalie Beach,red.), der ender i venskaber over deres lønklasse (Caroline Calloway,red.) ... for mig er det her hverken intetsigende eller tøset,« skriverThe Washington Posts Monica Hesse.  I essayet skriver Beach, at Calloway var »den mest selvsikre pige, hun havde mødt«, og hun åbnede en tillokkende verden for hende. En verden med komplimenter, teaterstykker, natklubber og fine restauranter, og Beach trak blot på skuldrene, da hun løb tør for penge. For »nu var jeg en del af hendes liv, en medsammensvoren og fortrolig«. De blev på en måde afhængige af hinanden, skriver Beach. Men året efter, på en venindetur til Sicilien, gik noget op for hende: det hele handlede om Calloway. Hun tog billeder af hende, skrev hendes billedtekster og følte sig som andenviolin til hendes intense forhold til Instagram. »Her skulle jeg have haft mit livs rejse i paradis, men Caroline kunne få mig til at føle mig lille; som en foldet rejsetandbørste, hun kunne tage med på rejsen.« Da Beach endte i økonomisk gæld til Calloway, åbnede hun en ny mulighed for hende. Calloway tilbød at betale sin velskrivende veninde for billedteksterne til Instagram-profilen og for at tage imod gæster og gøre rent i en lejlighed, som hun lejede ud via Airbnb, og Beach ... ja hun accepterede. Det var omtrent på det tidspunkt, at de blev enige om at arbejde sammen. Først gjaldt det et bogforslag, senere et udkast, og som Beach skriver i essayet: »Hun kaldte mig konstant sin bedste ven og work wife. Hun fortalte mig, at hun elskede mig.« (Artiklen fortsætter herunder)  It’s live. I’m sure The Cut will fix the error in the headline soon, but I’m not one to judge a typo. Editor’s note: Took me a minute, but I think that’s the title. I just... I just have a lot going on right now and I’m not processing sharply. Et opslag delt afCaroline Calloway(@carolinecalloway) den10. Sep, 2019 kl. 2.57 PDT Beach overgav sig til Calloways verden, og hun arbejdede som en gal på deres bogudkast, som et britisk, fransk og amerikansk forlag endte med at betale 375.000 dollar for, godt 2,5 mio. kroner. Så overbevisende var det 103 sider lange udkast, der tegnede konturerne af en erindringsbog baseret på billedtekster på Instagram og med en hovedperson, der var elsket, så godt ud og gjorde præcist, hvad der passede hende i New York City. Hovedperson: Caroline Calloway. Ghostwriter: Natalie Beach. Fordeling: 65 procent til Calloway, 35 procent til Beach. Sådan lød deres aftale. Beach skriver, at den ene dag vågnede hun og så Calloway ved computeren i færd med at købe møbler til 6.000 dollar (40.000 kroner). Den anden dag fandt hun ud af, at Calloway tog receptpligtig ADHD-medicin, der bliver brugt som etstudy drugfor at »optimere« hjernen ogifølge en national undersøgelsei USA indtages af godt syv procent af de studerende. Og så kom dagen, hvor Calloway fortalte, at hun havde løjet om sin baggrund og vej til popularitet.  Berømmelsen begyndte ikke med et billede af macarons på Instagram, som hun havde fortalt. Den begyndte i stedet med, at Calloway inden tiden på Cambridge University satte møder op med personer fra litteraturmiljøet, som fortalte hende, at ingen ville købe en erindringsbog af en ukendt pige, der var uden fans og ikke havde bedrevet noget særligt. Så Calloway gjorde det, mange andre store instagrammere har gjort: hun købte sine fans. Hun investerede store summer i reklamer forklædt som normale delinger på Instagram, og det resulterede i titusindvis af følgere. »Det kan ødelægge alt, tænkte jeg. Vi havde solgt ideen til bogen på et falsk grundlag, ville der ikke komme konsekvenser? ... For Caroline var det intet problem: Hun var enself-made woman, der udnyttede de fordele, det nye medie tilbød. »Kvinder bruger for meget tid på at undskylde for at promovere deres arbejde,« fortalte hun mig.« Bogen er – den dag i dag – ikke udkommet, da venskabet til sidst imploderede, og Beach ikke længere sad ved tasterne. Som der står i essayet, da de mødte hinanden for foreløbigt sidste gang, hvor Beach præsenterede hende for den mand, hun senere giftede sig med. »Tilbage i Los Angeles købte jeg os tid hos forlaget ved at skrive en fjerdedel af manuskriptet, men Caroline hadede det så meget, at hun truede med selvmord, hvis jeg skrev mere. (Caroline understregede i faktatjekket med The New York Magazine, at hun ikke var selvmordstruet, fordi hun ikke kunne lide min tekst, men på grund af hendes misbrug, og fordi hun havde solgt udkastet til en erindringsbog, hun ikke kunne skrive). Efter hun sagde det, lagde jeg afstand til hende ... og til sidst overskred hun deadline. Caroline hævdede, at hun med vilje ikke gjorde manuskriptet færdigt for at vise sin modstand mod patriarkatet og forlagsindustrien, der insisterede på, at hendes livshistorie skulle defineres af de mænd, hun datede. Til sidst krævede hendes forlag, at hun betalte over 100.000 dollar tilbage (Caroline siger, at hun fortsat arbejder på at finde en løsning med forlaget). Der skulle gå to år, før de talte sammen igen: En efterårsdag i 2019, kort inden udgivelsen af»I Was Caroline Calloway«.  Is there anything more complicated and difficult to understand in the entire world then Quantum Physics and friendships between middle/upper middle class white girls who meet doing creative writing class together at an east coast college?#carolinecalloway Astrid Haug, selvstændig rådgiver, forfatter og ekspert i sociale medier, kalder »I Was Caroline Calloway«en »meget amerikansk historie«, men også »usædvanlig og fascinerende«. »Det er jo en historie om den amerikanske drøm. Du skal blive til noget, og når først du er kendt, så har du »made it«. Jeg synes også, det er en meget trist historie. Hvis man tager voksenbrillerne på: Få nu bare en uddannelse, så skal du nok blive til noget. Det tager bare lidt længere tid end at købe 80.000 likes på Instagram. Der er ingen tvivl om, at Caroline Calloway har brugt Instagram til at katapultere sig til en form for berømmelse i stedet for at rende rundt i en grå hverdag og spise spaghetti-ketchup,« siger hun. Hvordan giver flugten fra »den grå hverdag« sig til udtryk på Instagram? »Mange instagrammere tror, at hvert eneste outfit, måltid eller gåtur skal ophøjes til et eller andet helligt. Forskellene til den ofte kedelige og rutineprægede hverdag er til at få øje på. På den ene side er det ekstremt privat, og på den anden side er det ekstremt iscenesat. Det er jo det, vi ser på sociale medier, det har vi også set før med morgen-TV og dameblade. Men på sociale medier sker det i ekstrem grad – og især på Instagram.« Ifølge Astrid Haug fungerer historien som et tidsbillede og giver et nærmest skræmmende indblik i, hvor meget magt sociale medier kan få. »Ser vi på årene fra 2011 til 2017, hvor det begynder at krakelere (for Beach og Calloway,red.), ja så var der i højere grad en fantastisk fortælling om de sociale medier, end der er i dag. De sociale medier kunne alt muligt, de kunne give dig et bedre liv. I dag har vi ettechlash(sammentrækning aftechogbacklash –en reaktion mod de store amerikanske IT-giganters dominans, for eksempel Facebook, Amazon og Apple,red.). Der er kritik af, hvad de sociale medier gør ved vores samfund, demokrati og især også ved unge mennesker.« Caroline Calloway minder os også om »det ekstreme pres, der er på unge mennesker i dag«, mener Astrid Haug. »Én ting er, at man ikke får mulighederne, så kan man bagefter sige, at det er samfundets skyld, som man sagde i 90erne. I dag har du mulighederne, og hvis du ikke formår at levere, så bliver det et personligt pres. Det bliver lidt et spørgsmål om den tid, vi lever i, og det er også det, vi punker vores unge med: Vi skal allesammen være iværksættere. Du kan gå ud og skabe en forretning. Hvorfor gjorde du det ikke allerede i går? Så skal du i hvert fald gøre det i morgen. Du kan gå ud og finde dit publikum i den store verden. Du kan sidde med dine egne små smykker og så lave et webinar eller en workshop, som sælger. Så hvorfor gør du ikke? Hvorfor er du ingen succes?« (Artiklen fortsætter herunder)  YOU GUYS. My first Instagram! Let's get this 5-follower-party started... In the beginning there was a gala at the Met. On the first day the party planner said, \"Let there be a shit ton of votive candles,\" and it was so. I took my picture, discovered the Hudson filter, and I saw that it was good. #or #in #theimmortalwords #of #vanessahudgens: \"#thiscouldbethestartofsomethingnew\" Idk Instagram, but it feels so right to be here with you. Et opslag delt afCaroline Calloway(@carolinecalloway) den5. Jun, 2012 kl. 3.14 PDT Bent Meier Sørensen er professor ved Institut for Ledelse, Politik og Filosofi på Copenhagen Business School (CBS), og han har tidligereanklaget Instagram for at tømme menneskets liv for indhold og opildne til løgnagtig selvfremstilling. »Calloway er på en måde et socialt medie i sig selv, snarere end hun er en person. Hun har alle de forførende elementer. Hun er selv et euforisende stof, og hun minder om teknologien selv, der konstant udfordrer vores modstandskraft ved at lokke med flere likes, flere idealiserede billeder af virkeligheden, mere støj. Natalie Beachs problem er, at hun bliver ramt af dragens ild (Calloway,red.), og så mister hun sin modstandskraft,« siger Bent Meier Sørensen, der i fjor skrev bogen »Skærmens magi – at træne modstandskraften i en digital tid«. Hvad kan vi tage med fra denne historie? Hvad kan vi bruge den til? »Find ud af, hvilke af dine venner, der gør noget godt for dig. Jeg har selv svært ved at slå hånden af venner, men det er sket i mit liv. Enten passivt eller aktivt. Og så kan vi jo godt snakke med vores teenagere om, hvad det vil sige at have et venskab. »Jamen, vi har spillet Fortnite,« svarer de måske. »Ok, jamen det er da også noget – men hvad har I gjort sammen?« Her må vi være pragmatiske. Beach og Calloway er en vigtig påmindelse om, at giftige venskaber kan være ødelæggende,« siger Bent Meier Sørensen og tilføjer: »Facebook vil lære os det stik modsatte af et ægte venskab. På Facebook handler det jo bare om, hvor mange venner du har, så du bliver dårligere til at skelne mellem dine venner og dine Facebook-venner. På Snapchat handler det om, hvor mangestreaksdu har. Ikke om hvorvidt I har et skæbnefællesskab, vil det samme og har et hjertebånd af en art. På en måde outsourcer vi vores handlekraft, når vi liker noget. Men det er en avatar (en profil, et andet selv, ikke et menneske, på et socialt medie,red.), der liker en anden avatar, og man gør det uden at have følelsen af egentlig at like noget. Så i den forstand er det maskiner, der liker hinanden, og derfor træner maskinerne det liv, vi selv skulle trænes af. Når algoritmerne bliver klogere, er det maskinerne – og ikke os – som træner.« Bent Meier Sørensen peger også på, at hele generationer er blevet trænet for lidt i det, de skal kunne for at klare sig. »Virkeligheden og skyggen af virkeligheden, og her tænker jeg på den digitale verden, er næsten identiske. De er så identiske, at man kan tage sig selv i ikke at kunne kende forskel. Jeg siger ikke, at vi skal slukke for skærmene og den digitale verden, det kommer aldrig til at ske, men vi skal være klar over, at den træning, som man skal have i tilværelsen, den får man kun i den virkelige verden. Og en af de træninger, det er at – og det skal de unge lære endnu mere, end vi skulle (forældrene,red.) – ja, det er at håndtere det digitale. Det kunne hverken Beach eller Calloway, og efterfølgende er det kun lykkedes én af dem, nemlig Beach, at slippe ud af det.« Hvordan er det helt præcist, de skal trænes, når det kommer til at håndtere det digitale? »Det kan simpelthen angå selve omfanget af vores børn, unge og ægtefællers skærmtid. På et politisk niveau skal vi stille langt flere krav til techgiganter som Facebook. Hvordan kan det være, at der ikke er en knap, vi kan trykke på, så vores børn ikke ville kunne se pornografi eller henrettelser? Hvorfor er der først kommet sikring af persondata nu? Techgiganterne har lært os, at du ikke skal tage din historie på dig, fordi du kan opfinde dig selv i bits and bytes, i nuller og ettaller, og i den forstand kan du gøre alting. Men det er jo ikke rigtigt. Det er en ondsindet løgn, fordi du kun kan leve ved at tage dit liv på dig.« (Artiklen fortsætter herunder)  Being crazy has its perks. Two years ago no one believed I could turn my Instagram account into a book deal. Not publishers, not literary agents, and definitely not Oscar as he sat on my bed in my freshman-year dorm-room and stared blankly at my face. He’d asked why I’d chosen to study Art History and an instant later I was mid-rant, telling him about my plans for my Instagram account, my first book, third book—career! “Just imagine if my readers could grow old with me! Watch me fall in love! Get my heart broken! Get married! It would be the story of a lifetime and redefine how humans engage with autobiography… My goal is to win the Nobel Prize,” I added breathlessly. There was a long silence before Oscar spoke. “The Nobel Prize for Literature?” “YES!” “But you don’t have a publisher yet?” I paused. The situation was, in fact, more dire. Below is an honest-to-god rejection email from around that time and an agent whose real name is Madeleine. “Hi Caroline, Thanks for reaching out but I don’t think this is the project for me since I’m not exactly sure what form it would take. I also suggest trying to place some writing with publications before embarking on a book. Best of luck in placing this with a more enthusiastic agent.” I shrugged. “Not yet. But I’ll find one.” And I believed it, too. Because here’s the main perk that comes with being crazy: People who think they CAN accomplish unlikely goals, are the only people who DO. Italian has a phrase for this: l'arte d'arrangarsi. Literally—the art of arranging oneself. Or less literally—how hope and pluck and confidence beget magnificent success. Others call it self-delusion, and to them I would like to announce that my book will be published by @flatiron_books (U.S.), @penguinrandomhouse (U.K.) and Hugo & Cie (France)—with more news about foreign editions to follow. MADELEINE EAT YOUR HEART OUT. Except that Oscar didn’t call me crazy. Instead he frowned and said, “Did you know that the Nobel Prizes are presented each year in Stockholm by the King of Sweden?” “Great!” I said. “Can you teach me Swedish so that I can talk to him?” Oscar grinned. “Why not?” And that was how I began to fall in love. To Be Continued Et opslag delt afCaroline Calloway(@carolinecalloway) den9. Apr, 2016 kl. 8.20 PDT Nogle uger inden publiceringen af essayet i The Cut talte Beach og Calloway sammen for første gang i to år. Det var her, Calloway fik at vide, hvad der var på vej, og hendes reaktion var usædvanlig. I tiden frem til publiceringen gjorde hun, hvad hun kunne for at skabe interesse om det kommende (ganske udleverende) essay, og midlet var velkendt: Instagram. En enkelt gang skrev hun, at hun håbede, at The Cut ville droppe essayet, men størst fokus havde hun på at give komplimenter til Beach og rose hendes skriveevner. Da det endelig lå online på bloggen, gik Calloway alt andet end i flyverskjul. På under et døgn delte hun seks beskeder om emnet på Instagram, en af dem om at hun »ville begynde med at skrive et svar til hendes essay, da jeg også har nogle ting at sige«. Et svar, der stadig lader vente på sig. FAKTABag om historienFor at blive klogere på, hvorfor essayet »I Was Caroline Calloway«blev en af de store historier på sociale medier i 2019, har Berlingske talt med en ekspert i sociale medier og en professor på CBS, der er aktuel med en bog om emnet.Der er også blevet rettet henvendelse til Natalie Beach, der har skrevet essayet i The Cut, og Caroline Calloway (via hendes manager), der er den anden hovedperson. Ingen af dem er kommet retur på henvendelserne.Berlingske har forsøgt at kondensere essayet i The Cut. Mange informationer og sidehistorier bliver ikke nævnt i artiklen grundet pladshensyn. For at komme 360 grader rundt om essayet, anbefaler vi at læseden fulde version på The Cut(gratis).FOLD UD For at blive klogere på, hvorfor essayet »I Was Caroline Calloway«blev en af de store historier på sociale medier i 2019, har Berlingske talt med en ekspert i sociale medier og en professor på CBS, der er aktuel med en bog om emnet. Der er også blevet rettet henvendelse til Natalie Beach, der har skrevet essayet i The Cut, og Caroline Calloway (via hendes manager), der er den anden hovedperson. Ingen af dem er kommet retur på henvendelserne. Berlingske har forsøgt at kondensere essayet i The Cut. Mange informationer og sidehistorier bliver ikke nævnt i artiklen grundet pladshensyn. For at komme 360 grader rundt om essayet, anbefaler vi at læseden fulde version på The Cut(gratis). FAKTAHvem er Caroline Calloway?Caroline Calloway er en 28-årig Instagram-personlighed med over 720.000 følgere. Hun deler billeder med detaljerede tekster i dagsbogsform.Hun har haft en bogaftale og kontrakt med forlagene Penguin Random House, Macmillan Publishers og Hugo & Cie, men afleverede ikke manuskriptet. Siden blev kontrakten annulleret.Caroline Calloway modtog 125.000 dollar i forskud af forlagene, der krævede, at hun betalte beløbet tilbage, hvilket ikke er sket. Kritikken gik også på, at hun ikke overholdt en planlagt bogturné og fik en ghostwriter, Natalie Beach, til at skrive en del af teksten.I fjor annoncerede Caroline Calloway, at hun ville afholde en fire timer lang kreativ workshop i USA, Storbritannien og resten af Europa. Prisen for at deltage var 165 dollar, ca. 1.100 kroner, men projektet faldt til jorden efter kritik af planlægningen og indholdet, og deltagerne fik deres penge tilbage.Caroline Calloway dukkede atter op på radaren i efteråret 2019, da ghostwriteren og eksveninden Natalie Beach skrevI Was Caroline Callowaypå bloggen The Cut, der er en del af The New York Magazine. Et essay, der blev diskuteret flittigt på sociale medier og omtalt af medier som The Washington Post og The Guardian.FOLD UD Caroline Calloway er en 28-årig Instagram-personlighed med over 720.000 følgere. Hun deler billeder med detaljerede tekster i dagsbogsform. Hun har haft en bogaftale og kontrakt med forlagene Penguin Random House, Macmillan Publishers og Hugo & Cie, men afleverede ikke manuskriptet. Siden blev kontrakten annulleret. Caroline Calloway modtog 125.000 dollar i forskud af forlagene, der krævede, at hun betalte beløbet tilbage, hvilket ikke er sket. Kritikken gik også på, at hun ikke overholdt en planlagt bogturné og fik en ghostwriter, Natalie Beach, til at skrive en del af teksten. I fjor annoncerede Caroline Calloway, at hun ville afholde en fire timer lang kreativ workshop i USA, Storbritannien og resten af Europa. Prisen for at deltage var 165 dollar, ca. 1.100 kroner, men projektet faldt til jorden efter kritik af planlægningen og indholdet, og deltagerne fik deres penge tilbage. Caroline Calloway dukkede atter op på radaren i efteråret 2019, da ghostwriteren og eksveninden Natalie Beach skrevI Was Caroline Callowaypå bloggen The Cut, der er en del af The New York Magazine. Et essay, der blev diskuteret flittigt på sociale medier og omtalt af medier som The Washington Post og The Guardian.",
        "metadata": {
            "source": "https://www.berlingske.dk/internationalt/dette-er-en-vigtig-paamindelse-om-at-giftige-venskaber-kan-vaere",
            "image_url": "https://berlingske.bmcdn.dk/media/cache/resolve/image_x_large_vertical/image/123/1232591/23281350-topbillede.jpg",
            "publication_time": "Søndag d. 05. januar 2020, kl. 20.30",
            "author": "Christian Nørgaard Larsen",
            "related_links": [],
            "attachments": []
        }
    }
}