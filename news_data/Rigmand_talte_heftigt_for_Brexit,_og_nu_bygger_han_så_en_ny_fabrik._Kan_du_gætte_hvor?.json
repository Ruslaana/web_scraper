{
    "version": "1.0",
    "document": {
        "id": "https://www_berlingske_dk/europa/rigmand-talte-heftigt-for-brexit-og-nu-bygger-han-saa-en-ny-fabrik-kan-du",
        "title": "Rigmand talte heftigt for Brexit, og nu bygger han så en ny fabrik. Kan du gætte hvor?",
        "content": "Jim Ratcliffe var en stor fortaler for Brexit – og briterne spidsede ører, når han talte. Han var den rigeste mand i landet, han havde banket en virksomhed op fra bunden, og EU var en business-dræber,sagde han op til Brexit-afstemningen. EU gjorde det alt for »besværligt og ineffektivt« at drive virksomhed. Nu har samme Ratcliffe så besluttet, hvor hans nye virksomhed skal ligge, og som det hedder i medier med speciale i disciplinen clickbait: Kan du gætte hvor? Ganske rigtigt. Den skal ligge i Frankrig. Og det gør dobbelt ondt på briterne. For det første taber de arbejdspladser, investeringer og prestige. Ratcliffe havde talt om, at han vil bygge sin nye virksomhed i det sydlige Wales, hvor de har hårdt brug for alle tre dele. Wales taber til Hambach, som ligger i Frankrig, lige overfor tyske Saarbrücken. For det andet taber de også et produkt, som er lige så britisk som dårligt vvs-arbejde. Nemlig en ny udgave af den rigtige Land Rover. Den nye Ineos Grenadier - som kommer på markedet næste år - har skamløst planket sit design fra Land Rover Defender, den gamle kasse af en Land Rover. Og det er også meningen.Fold sammenLæs mere Den rigtige Land Rover var bygget som en betonbunker, med samme form, finesse og uforgængelighed, og den har været i produktion siden 1948. Men i januar 2016 rullede den sidste af slagsen af samlebåndet i Birmingham. Land Rover er i dag indisk-ejet, og koncernen skrottede den gamle kasse og satsede i stedet på en ny model, som er designet et sted, hvor de også kunne designe spidse sko og umagelige moderne møbler. Og det gav Jim Ratcliffe en idé. For hvorfor producere endnu en bedrøvelig SUV, som ligner alle de andre? Hvorfor ikke holde fast i den rigtige Land Rover, som bønder, ulandsfrivillige, kommandosoldater og tv-detektiven Vera elsker? Ratcliffe ejer kemikaliekoncernen Ineos, som gør sig i bildele, og han og hans folk gik i gang med at bygge en moderne version af den rigtige Land Rover. Ineos Grenadier, kaldte de den, og den ligner skamløst forlægget. Det er ikke en fejl, men et fortrin, og tæt på 20.000 mennesker har allerede meldt sig som købere,skriver magasinet Autocar. Sådan begyndte det. I september 2019 cirkulerede disse tegninger i britiske medier – Ratcliffe og hans virksomhed Ineos ville bygge et nyt bileventyr i Bridgend i Wales, og her var, hvordan de nye fabrikker ville tage sig ud.Fold sammenLæs mereFoto: Ineos handout/Ritzau Scanpix. Briterne var længe sikre på, at Grenadier-fabrikken ville komme til at ligge i Storbritannien – og især nu, hvor Ratcliffe havde fået sit Brexit, som skulle gøre det meget nemmere at gøre business på de omtågede øer. I 2019 hævdede de britiske medier således,at den var hjemme. Ratcliffe ville overtage de gamle Ford-fabrikker, som siden 1980 havde produceret motorer i Bridgend i det sydlige Wales. Ford lukkede fabrikkerne i september i år. Men briterne burde nok have studeret Jim Ratcliffes beslutningsproces, førend de begyndte at skåle i lunkent og kulsyrefattigt øl. For Ratcliffe var officielt tilhænger af Brexit, men han er en mand med en skarp grænse mellem holdninger og handlinger. Tidligere i år besluttede han f.eks. at flytte fra Storbritannien til Monaco, som er i toldunion med EU. Han gjorde det for at spare millioner i skat, sagde han, menbritiske medier noteredetimingen. Han flyttede umiddelbart inden, Brexit for alvor trådte i kraft.  We can confirm today that we have acquired the manufacturing facility at Hambach from Mercedes-Benz. Manufacturing at Hambach ensures we remain on track to meet our plans to deliver the Grenadier to customers in early 2022. Full statement:https://t.co/a2RKd98O32pic.twitter.com/NHf1lSWXxP Nu foretager han så endnu en »Ratcliffe«. Han skrotter fabrikken i Bridgend, bl.a. fordi han ikke kunne bruge den eksisterende og udpinte fabrik. Han skulle til at bygge en ny, og han ville komme for langt væk fra tyske og franske leverandører af bildele – og med Brexit ville det også blive dyrere og mere besværligt. Fabrikken i Hambach er moderne og midt i bil-Europa, og Ineos kan nemt og hurtigt købe og sælge bildele, oplyserIneos til The Times. Hans beslutning redder 1.300 arbejdspladser i Tyskland og Frankrig. Så det er muligt, at EU gør det »besværligt og ineffektivt« at drive virksomhed, men åbenbart ikke så meget, at det gør noget for Jim Ratcliffe.  1. Moves to Monaco2. Loves the iconic British Land Rover he copies the shape and makes it in France.#Ineospic.twitter.com/VCns3L4GM5",
        "metadata": {
            "source": "https://www.berlingske.dk/europa/rigmand-talte-heftigt-for-brexit-og-nu-bygger-han-saa-en-ny-fabrik-kan-du",
            "image_url": "https://berlingske.bmcdn.dk/media/cache/resolve/image_x_large/image/136/1365726/23603809-files-britain-france-industry-monaco-brexit-eu.jpg",
            "publication_time": "Onsdag d. 09. december 2020, kl. 17.09",
            "author": "Poul Høi",
            "related_links": [],
            "attachments": []
        }
    }
}