{
    "version": "1.0",
    "document": {
        "id": "https://www_berlingske_dk/karriere/76_-familien-fennet-cabinn-holding-17-milliarder-kroner",
        "title": "76. Familien Fennet, Cabinn Holding, 1,7 milliarder kroner",
        "content": "Selv om resultatet i seneste regnskab ser ud til at falde lidt, er der alligevel tale om fremgang i indtjeningen for koncernen med de små hotelværelser. For ændret regnskabsteknik, hvor ejendommene nu bogføres til dagsværdi, betyder dels en meget højere bogført egenkapital, men afledt heraf også større afskrivninger, og det er forklaringen på, at driften ser lidt dårligere ud uden at være det. Stifteren Niels Fennet kunne i år fejre sin 75-års fødselsdag, men uden planer om at trække sig tilbage. I øjeblikket er det seneste byggeri ved at blive afsluttet på Kalvebod Brygge i København. Der er tale om koncernens 11. hotel med i alt 2.582 sengepladser. For nogle år siden købte Niels Fennet Store Kro i Fredensborg, som for et år siden var klar efter en større renovering. Dette modtog han i slutningen af2018 årets erhvervspris for.  ",
        "metadata": {
            "source": "https://www.berlingske.dk/karriere/76.-familien-fennet-cabinn-holding-17-milliarder-kroner",
            "image_url": "https://berlingske.bmcdn.dk/media/cache/resolve/image_x_large/image/120/1203534/23164042-niels-fennet-direktr-cabinn-til-bm-business.jpg",
            "publication_time": "Fredag d. 04. oktober 2019, kl. 05.30",
            "author": null,
            "related_links": [],
            "attachments": []
        }
    }
}