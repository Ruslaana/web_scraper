{
    "version": "1.0",
    "document": {
        "id": "https://www_berlingske_dk/skaerm/seks-stjerner-dette-mageloese-og-veldrejede-drama-er-drs-bedste-serie-lige",
        "title": "Seks stjerner: Dette mageløse og veldrejede drama er DRs bedste serie lige nu",
        "content": "En berømt dramatiker får brev fra tre fanger. Skulle man ikke arbejde sammen om noget scenekunst i fængslet? Naive aktører i den svenske teaterverden kan slet ikke få armene ned. Kriminalforsorgen ser endda fangernes initiativ som den perfekte vej tilbage til samfundet. Tæppet går for det mest omtalte – og til dato mest kontroversielle – eksperiment i 1990ernes kulturliv. »Dramatikeren og nynazisterne« er noget af det stærkeste på DR lige nu. Seriens tre afsnit kan streames påDRTVog ses på DR2 over de næste uger. Velkommen til et veldrejet og usædvanligt vedkommende drama fra den alt for virkelige verden. En sand historie om vores tyrkertro på det bedste i mennesket med både dødsofre og ændringer af loven som konsekvens. Dencik ligner ikke virkelighedens Lars Norén specielt meget i fysiognomisk forstand. Han fanger til gengæld hele kunstnerpsykens besværlige dobbelthed af usikkerhed og dominans.Fold sammenLæs mereFoto: DR. Fortællingens berømte dramatiker erLars Norénmed det store navn på svenske og danske teatre og i verden generelt. Sådan en klassisk kunstnertype med livsfarlige smøger i spalten og fast arbejde til ud på natten ved den gammeldags skrivemaskine. Men samtidig en både idealistisk og manipulerende stjerne med blikket stift rettet mod sin egen karriere og derfor mod den næste succes hos kritikerne. Berømtheden spilles afdansk-svenske David Dencikmed gribende præcision. Dencik ligner ikke virkelighedens Lars Norén specielt meget i fysiognomisk forstand. Han fanger til gengæld hele kunstnerpsykens besværlige dobbelthed af usikkerhed og dominans. Stjernen er det ene øjeblik lidt faldet ned fra Månen og det næste øjeblik samtaleemne over hele kloden. Maria Sid har den anden hovedrolle som forestillingens anker og fortravlede producent, Isa Stenberg. Hun er kvinden med tæft for kunstens praktiske sider og med moderlig omsorg for alle de unge muskelbundter på livstid. En lidtpushyledertype uden dramatikerens skrøbelighed, men samtidig mere udsat end alle kunstnerne tilsammen – for hun bliver overvåget af de mange gribbe højere oppe i systemet. Og fangen Tony i Martin Nick Alexanderssons bebrillede skikkelse bliver så projektets drivkraft efterhånden. Rent menneskeligt en farligt almindelig fyr med smag for kanelsnurrer og samtidig bidt af den værst tænkelige antisemit. Men ikke helt så talentfuld på fængslets scene som medfangen Ola, spillet virtuost af Linus Gustafsson med en farligt voksende skepsis over for Tony – for han ved ét og andet om den slibrige baggrund for Tonys store engagement i projektet. Det hele går galt i »Dramatikeren og nynazisterne«. Som i ravruskende og oprørende galt. PR-foto: DRFold sammenLæs mere Det hele går galt. Som i ravruskende og oprørende galt. Man bliver hvert eneste minut ramt i hjertekulen af et gammelt faktum: At vi mennesker både kan tage hinanden af dage med koldt blod og læse Strindberg over kanelsnurren. At selv morderiske regimer – både dem i fortiden og dem nu om dage – kan være overbevist om deres egne gerninger som gode gerninger. To af de tre fanger erklærer sig hurtigt som nynazister. Nyheden tænder forståeligt nok en rød lampe hos de ansvarlige. Kriminalforsorgen anført af Birgitta i Cecilia Miloccos lavmælte skikkelse vil helst lukke projektet ned igen. Man får dramatiseringen af de stadig mere anspændte møder mellem kunstnerne og lovsamlingen Karnovs verden. Ikke så få af de godtroende embedsmænd i fængslets forvaltning ændrer rent faktisk holdning til sagen undervejs. Andre embedsmænd forbliver naive til det skandaløse med nogle helt forfærdelige begivenheder på samvittigheden i dag. Og man får både de tre fangers voksende mistillid til hinanden og nogle gribende øjeblikke – ikke uligLars von Triers skønne »Idioterne«– med både Mozarts rekviem og intimitet. Maria Sid har den anden hovedrolle som forestillingens anker og fortravlede producent, Isa Stenberg. Hun er kvinden med tæft for kunstens praktiske sider og med moderlig omsorg for alle de unge muskelbundter på livstid.Fold sammenLæs mereFoto: DR. Projektet bliver ikke lukket ned. Lars Noréns forestilling turnerer tværtimod landet rundt. Og argumentet handler ikke rigtig – hvad det nok ville gøre i dag – om ytringsfrihed. Men om noget meget mere besværligt og upassende og skævt i forhold til magtens korridorer: Vil folk reelt vide noget om tankegangen rundtom i landets arrester eller hellere have en sludder for en sladder om asfaltblomster og andegårdens hvide svaner? Se den mageløse miniserie. Vær sikker på debat om middagsbordet bagefter. Har du glemt hændelsen dengang i slut-90erne? Lad være med at google den bare for nysgerrighedens skyld. Lad endelig Lars og Isa og Tony med videre fortælle den grumme slutning selv. »Dramatikeren og nynazisterne«. Originaltitel: »Smärtpunkten«. Tv-serie af Sanna Lenken i tre afsnit påDRTVog DR2",
        "metadata": {
            "source": "https://www.berlingske.dk/skaerm/seks-stjerner-dette-mageloese-og-veldrejede-drama-er-drs-bedste-serie-lige",
            "image_url": null,
            "publication_time": "Tirsdag d. 11. juni 2024, kl. 08.14",
            "author": "Søren Schauser",
            "related_links": [],
            "attachments": []
        }
    }
}