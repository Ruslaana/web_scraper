{
    "version": "1.0",
    "document": {
        "id": "https://www_berlingske_dk/privatoekonomi/ikano-bank-gaar-efter-danskernes-klatgaeld",
        "title": "Ikano Bank går efter danskernes klatgæld",
        "content": "Ikano Bank vil kapre kunder med et nyt »samlelån«, som ifølge den svenskejede bank kan spare danskere med klatgæld for mange tusinde kroner. Forbruger­rådet Tænk og bankekspert John Norden fra Mybanker er positive over for det nye låne­produkt, da de generelt mener, at det er en god idé at samle sin gæld ét sted. Men det kan man også gøre hos andre banker, hvis de har et bedre tilbud, understreger de. »Det er dyrt i administrationsomkostninger at have mange lån forskellige steder. Derfor er det en god idé for forbrugerne at få gælden samlet og få et overblik. Det kan man gøre i mange banker, men det er da fint, at Ikano Bank har lavet et værktøj til det,« siger Morten ­Bruun Pedersen, seniorøkonom i Forbrugerrådet Tænk.  Sune Mejding, privatkundechef i Ikano Bank Danmark, forklarer, at man med det nye værktøj på hjemmesiden kan gå ind og beregne, om det kan betale sig at samle sine lån. Hvis det kan, og man bliver kreditgodkendt, sørger banken for at indfri gælden hos diverse ­kreditorer. »Vi har set et hul i markedet for et nyt produkt, hvor man giver mulighed for at samle gæld ét sted. Vi har haft en variant af samlelånet, hvor vi ikke gik ind og indfriede tidligere gæld. Men så er der risiko for, at det ­efterlader kunderne med større gæld, hvis de ikke får indfriet klatgælden. Derfor tilbyder vi nu at gøre det for dem,« for­klarer Sune Mejding. Bankeksperten og ­seniorøkonomen er enige i, at det kan være en god hjælp til forbrugerne. »Mange kan ikke overskue at kontakte gamle kreditorer og synes, at det er pinligt. Men måske gør Ikano Bank det også, fordi det kan give en fornemmelse af, om kunden er en god betaler,« siger Morten Bruun Pedersen. FAKTASådan får du styr på dyr gældJanuar er en god måned at se sin økonomi efter i sømmene og få styr på sin klatgæld. Mange har brugt lidt flere penge end planlagt i julen, og en del af gaverne er måske blevet finansieret med et hurtigt lån i butikken. Samtidig modtager man typisk årsopgørelser og betalingsoversigter, der gør det nemmere at overskue diverse gældsposter.Seniorøkonom Morten Bruun Pedersen fra Forbrugerrådet Tænk og bankekspert John Norden fra Mybanker.dk giver her deres bedste råd til, hvordan man får sine forbrugslån under kontrol.1. Man skal prøve at begrænse sin gæld og forsøge at forenkle sin økonomi. Hvis man har mange lån med forskellige betalingsdatoer og vilkår, kan det være svært at holde tungen lige i munden.2. Derfor kan det være en god idé at samle sine lån ét sted, da det giver et bedre overblik og er mere overskueligt at betale af på gælden, når der kun er én kreditor.3. Ved at samle sin gæld vil det ofte også være muligt at spare en del penge i administrationsomkostninger, ligesom man måske kan forhandle sig til en bedre rente.4. Selv om man skylder penge, er det ikke ensbetydende med, at man er en dårlig kunde – tværtimod. Det er evnen og viljen til at betale pengene tilbage, der er afgørende. Derfor står man i en bedre forhandlingsposition i banken, hvis man kan dokumentere, at man betaler sine ting til tiden.5. Man kan eventuelt benytte Ikano Banks nye »samlelåns-beregner« til at se, om det kan betale sig at samle sine lån – og hvor meget man i så fald kan spare.6. Når man har et overblik over, hvad ÅOP (årlige omkostninger i procent) er, hvis man samler sine lån hos Ikano Bank, kan man bruge tilbuddet til at se, hvad andre banker kan tilbyde i ÅOP for et tilsvarende lån.7. Benyt Mybanker.dk til at sammenligne bankernes renter på forbrugslån og indhent tilbud fra dem, der har de bedste priser. Og brug den besparelse, der eventuelt kan opnås ved at samle lånene, til at gnave hurtigere af på gælden.FOLD UD Januar er en god måned at se sin økonomi efter i sømmene og få styr på sin klatgæld. Mange har brugt lidt flere penge end planlagt i julen, og en del af gaverne er måske blevet finansieret med et hurtigt lån i butikken. Samtidig modtager man typisk årsopgørelser og betalingsoversigter, der gør det nemmere at overskue diverse gældsposter. Seniorøkonom Morten Bruun Pedersen fra Forbrugerrådet Tænk og bankekspert John Norden fra Mybanker.dk giver her deres bedste råd til, hvordan man får sine forbrugslån under kontrol. 1. Man skal prøve at begrænse sin gæld og forsøge at forenkle sin økonomi. Hvis man har mange lån med forskellige betalingsdatoer og vilkår, kan det være svært at holde tungen lige i munden. 2. Derfor kan det være en god idé at samle sine lån ét sted, da det giver et bedre overblik og er mere overskueligt at betale af på gælden, når der kun er én kreditor. 3. Ved at samle sin gæld vil det ofte også være muligt at spare en del penge i administrationsomkostninger, ligesom man måske kan forhandle sig til en bedre rente. 4. Selv om man skylder penge, er det ikke ensbetydende med, at man er en dårlig kunde – tværtimod. Det er evnen og viljen til at betale pengene tilbage, der er afgørende. Derfor står man i en bedre forhandlingsposition i banken, hvis man kan dokumentere, at man betaler sine ting til tiden. 5. Man kan eventuelt benytte Ikano Banks nye »samlelåns-beregner« til at se, om det kan betale sig at samle sine lån – og hvor meget man i så fald kan spare. 6. Når man har et overblik over, hvad ÅOP (årlige omkostninger i procent) er, hvis man samler sine lån hos Ikano Bank, kan man bruge tilbuddet til at se, hvad andre banker kan tilbyde i ÅOP for et tilsvarende lån. 7. Benyt Mybanker.dk til at sammenligne bankernes renter på forbrugslån og indhent tilbud fra dem, der har de bedste priser. Og brug den besparelse, der eventuelt kan opnås ved at samle lånene, til at gnave hurtigere af på gælden. Ikano Bank Danmark er ejet af IKEA-stifteren Ingvar Kamprads familie og har omkring 120.000 kunder i Danmark, mens der er godt en million kunder i Sverige. Og privatkundechefen har store forventninger til det nye produkt, da det både henvender sig til dem med sms-lån og dyre kviklån såvel som dem med mere almindelige forbrugslån i banken. »Det er kunder, som vi vurderer vil være i stand til at kunne opretholde en betaling til os. Dem er der en hel del af. Og mange har ­måske lidt dårligere vilkår end dem, vi kan tilbyde,« siger han.  John Norden bemærker, at der ikke er tale om et banebrydende nyt produkt, men en videreudvikling af et eksisterende produkt. »Nu er man bare blevet mere bevidst om, at man gerne vil gå efter de store lån, og at fokus skal rettes mod dem med klatgæld rundt omkring. Det er et område, som vi ser stigende interesse for – også hos andre udbydere som Santander, Ekspres Bank og Bank Norwegian,« siger John Norden. Ikano Bank har beregnet to eksempler på, hvor meget man kan spare ved at vælge det nye samlelån. I det første er den samlede gæld i form af forbrugslån, kassekredit og billån på 140.000 kr. Her vil der være en besparelse på 17.000 kr., samtidig med at det månedlige ­rådighedsbeløb øges med 640 kr. I det andet ­eksempel, hvor den samlede gæld til forbrugslån, boligkredit og billån er på 250.000 kr., kan man opnå en besparelse på 85.000 kr. og skære 20 måneder af løbetiden. »Der er tale om en forretning, der lever af at udlåne penge. Derfor skal man som forbruger være opmærksom på, at man ikke i samme ombæring påtager sig mere gæld. Men det ser ud fra eksemplerne ikke ud til, at de bare forlænger løbetiden og på den måde får det til at se billigere ud. Hvis man tager det for gode varer, kunne det tyde på en reel besparelse, som man jo kan bruge til at høvle endnu mere gæld af,« siger Morten Bruun Pedersen.  Han bider især mærke i, at der i det ene ­eksempel indgår en kassekredit i den samlede gæld. Og der skal man som forbruger være ­opmærksom på, at man mister fleksibiliteten ved at have en kassekredit, hvis man samler sin gæld i ét lån, hvor der skal betales afdrag. »Man skal også være opmærksom på, at der kan være omkostninger ved at indfri de forskellige lån, man har i forvejen. Det er desuden forbrugerne selv, der skal indtaste de renter, de tror, at de betaler. Og det er ikke altid, man lige husker rigtigt. Derfor er det vigtigt at tjekke i sine låneopgørelser, hvad man reelt betaler i rente, inden man foretager beregningen,« siger seniorøkonomen. ",
        "metadata": {
            "source": "https://www.berlingske.dk/privatoekonomi/ikano-bank-gaar-efter-danskernes-klatgaeld",
            "image_url": "https://berlingske.bmcdn.dk/media/cache/resolve/image_x_large/image/11/112853/15950655-upset-woman-glaring-at-her-many-credit-cards.jpg",
            "publication_time": "Fredag d. 06. januar 2017, kl. 07.53",
            "author": "Louise Kastberg",
            "related_links": [],
            "attachments": []
        }
    }
}